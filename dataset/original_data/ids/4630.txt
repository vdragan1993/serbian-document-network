Назив прописа
Закон о водама: 30/2010-81, 93/2012-27, 101/2016-9
Напомена издавача
Закон је ступио на снагу осмог дана од дана објављивања у „Службеном гласнику Републике Србије”, односно 15. маја 2010. године, осим одредаба чл. 150. до 195. овог закона које су ступиле на снагу 1. јануара 2011. године (види члан 228. Закона).Подзаконски прописи који су донети до дана ступања на снагу овог закона примењиваће се до доношења прописа у складу са овим законом, осим одредаба тих прописа које нису у складу са овим законом (види члан 226. Закона).Закон о изменама и допунама Закона о водама ("Службени гласник РС", број 101/2016) ступио је на снагу осмог дана од дана објављивања у „Службеном гласнику Републике Србије”, односно 24. децембра 2016. године, осим одредаба члана 18. и чл. 79. до 86. овог закона (које се односе на чл. 33, 150, 153, 154, 155, 156, 158, 159. и 177а-177ђ пречишћеног текста Закона) које ступају на снагу 1. јануара 2017. године (види члан 116. Закона – 101/2016-9).Акти које доноси Влада на основу овлашћења из овог закона донеће се у року од шест месеци, а најкасније у року од годину дана од дана ступања на снагу Закона о изменама и допунама Закона о водама ("Службени гласник РС", број 101/2016). Акти које доноси министар на основу овлашћења из овог закона донеће се у року од шест месеци, а најкасније у року од годину дана од дана ступања на снагу овог закона. Подзаконска акта, донета на основу Закона о водама („Службени гласник РС, бр. 30/10 и 93/12), ускладиће се са одредбама овог закона у року од три месеца од дана ступања на снагу овог закона (види члан 111. Закона – 101/2016-9).Министарство, а на територији аутономне покрајине надлежни орган аутономне покрајине, одредиће границе водног земљишта до 31. децембра 2017. године (види члан 109. Закона – 101/2016-9).Одредба члана 29. став 3. и члана 59. став 4. Закона о изменама и допунама Закона о водама ("Службени гласник РС", број 101/2016) (које се односи на чл. 55. и 112. пречишћеног текста Закона), у делу који гласи: „водне јединице”, примењиваће се од дана ступања на снагу акта који доноси министар, а којим се одређују водне јединице и њихове границе (види члан 112. Закона – 101/2016-9).Решавање по захтевима за издавање водних сагласности и водних дозвола у којима је донето првостепено решење наставиће се по прописима који су били на снази у време њиховог подношења (види члан 110. став 1. Закона – 101/2016-9).
Додатне иформације
Даном ступања на снагу овог закона престао је да важи Закон о водама („Службени гласник РС”, бр. 46/1991, 53/1993 (др. закон), 67/1993 (др. закон), 48/1994 (др. закон), 54/1996 и 101/2005 (др. закон), осим одредаба чл. 81. до 96. Одредбе чл. 99. до 107. Закона престале су да важе 1. јануара 2011. године (види члан 227. Закона).Даном ступања на снагу Закона о изменама и допунама Закона о водама ("Службени гласник РС", број 101/2016), престајe да важи одредба члана 8. став 2. тачка 1) Закона о главном граду („Службени гласник РС, број 129/07) у делу који гласи: уређује и обезбеђује, у складу са начелима интегралног управљања водама, заштиту вода, заштиту од штетног дејства вода и коришћење вода, као добра од општег интереса, укључујући и организовање и финансирање водопривредне делатности на водном подручју које је у надлежности града Београда, оснива јавно предузеће за обављање водопривредне делатности и управљање водопривредним објектима који су у надлежности града Београда. Даном ступања на снагу Закона о изменама и допунама Закона о водама ("Службени гласник РС", број 101/2016), престајe да важи одредба члана 20. тачка 20) Закона о локалној самоуправи („Службени гласник РС”, бр. 129/07 и 83/14 – др. закон) у делу који гласи: одређује ерозивна подручја (види члан 113. Закона – 101/2016-9).Јавно водопривредно предузеће „Србијаводе”, Јавно водопривредно предузеће „Воде Војводине” и Јавно водопривредно предузеће „Београдводе”, дужни су да своје пословање и општа акта ускладе са одредбама Закона о изменама и допунама Закона о водама ("Службени гласник РС", број 101/2016), у року од 90 дана од дана његовог ступања на снагу. Јавно водопривредно предузеће „Србијаводе” и Јавно водопривредно предузеће „Воде Војводине” дужна су да у року од две године од дана ступања на снагу овог закона успоставе водни информациони систем и водне регистре (види члан 106. Закона – 101/2016-9).
Врста прописа
Закон
Доносилац
Народна скупштина
Област
X   ДОБРА ОД ОПШТЕГ ИНТЕРЕСА И ЖИВОТНА СРЕДИНА
Група
2. Воде
Датум усвајања
05.05.2010
Гласило и датум објављивања
„Службени гласник РС“, број 30 од 7. маја 2010.
Датум ступања на снагу основног текста
15.05.2010
Датум примене
15.05.2010
Правни претходник
Закон о водама („Службени гласник РС”, бр. 46/1991, 53/1993, 53/1993 (др. закон), 67/1993 (др. закон), 48/1994 (др. закон), 54/1996 и 101/2005 (др. закон)
