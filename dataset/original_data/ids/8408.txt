Назив прописа
Закон о хемикалијама: 36/2009-33, 88/2010-158, 92/2011-26, 93/2012-26, 25/2015-3
Напомена издавача
Закон је ступио на снагу осмог дана од дана објављивања у „Службеном гласнику Републике Србије”, односно 23. маја 2009. године (види члан 108. Закона).Закон о изменама Закона о хемикалијама („Службени гласник РС“, број 93/2012), ступио је на снагу наредног дана од дана објављивања, односно 29. септембра 2012. године (види члан 19. Закона – 93/2012-26).Агенција за хемикалије престала је са радом даном ступања на снагу Закона о изменама Закона о хемикалијама ("Службени гласник РС“, број 93/2012), односно 29. септембра 2012. године. Права и обавезе Агенције за хемикалије, основане Одлуком о оснивању Агенције за хемикалије („Службени гласник РС”, број 78/2009), као и запослене, предмете, опрему, средства за рад, архивску грађу и регистратурски материјал коме није истекао рок чувања, преузима Министарство енергетике, развоја и заштите животне средине за вршење надлежности у области управљања хемикалијама и биоцидним производима, са стањем на дан ступања на снагу Закона о изменама Закона о хемикалијама (види члан 18. Закона – 93/2012-26 и Одлуку о престанку важења Одлуке о оснивању Агенције за хемикалије - 93/2012-188).Закон о изменама и допунама Закона о хемикалијама ("Службени гласник РС", број 25/2015) ступио је на снагу наредног дана од дана објављивања у "Службеном гласнику Републике Србије", односно 14. марта 2015. године (види члан 22. Закона).Подзаконски пропис који се доноси на основу Закона о изменама и допунама Закона о хемикалијама ("Службени гласник РС", број 25/2015) донеће се у року од три месеца од дана ступања на снагу овог закона (види члан 21. Закона).
Додатне иформације
Даном ступања на снагу овог закона престали су да важе Одлука о условима које морају испуњавати правна лица и предузетници који врше производњу, промет и контролу отрова („Службени лист СРЈ”, број 30/96), Одлука о условима које мора испуњавати правно лице које врши послове центра за контролу тровања („Службени лист СРЈ”, број 30/96), Правилник о условима које морају испуњавати организације за давање токсиколошке оцене отрова и организације за давање оцене о ефикасности отрова („Службени лист СФРЈ”, број 22/92) и Правилник о начину уништавања неупотребљених отрова и амбалаже која је коришћена за паковање отрова и о начину повлачења отрова из промета („Службени лист СФРЈ”, број 7/83) (види члан 105. Закона).Даном ступања на снагу овог закона престале су да важе одредбе члана 51. Закона о превозу опасних материја („Службени лист СФРЈ”, бр. 27/90 и 45/90 и „Службени лист СРЈ”, бр. 24/94 – др. закон, 28/96 – др. закон и 68/02), а које се односе на одобрење за превоз отрова преко државне границе (увоз, извоз и транзит) (види члан 106. Закона).
Врста прописа
Закон
Доносилац
Народна скупштина
Област
XVI   СОЦИЈАЛНО ОСИГУРАЊЕ, ЗДРАВСТВЕНА, СОЦИЈАЛНА И БОРАЧКА ЗАШТИТА
Група
13. Производња и промет лекова, отровних материја и опојних дрога
Датум усвајања
12.05.2009
Гласило и датум објављивања
"Службени гласник РС”, број 36 од 15. маја 2009.
Датум ступања на снагу основног текста
23.05.2009
Датум примене
23.05.2009
Правни претходник
Закон о производњи и промету отровних материја („Службени лист СРЈ”, бр. 15/1995, 28/1996 – др. закон и 37/2002 и „Службени гласник РС”, број 101/2005 (др. закон))
