Назив прописа
Закон о ауторском и сродним правима: 104/2009-125, 99/2011-50, 119/2012-29, 29/2016-107 (УС)
Напомена издавача
Закон је ступио на снагу осмог дана од дана објављивања у „Службеном гласнику Републике Србије”, односно 24. децембра 2009. године (види члан 226. Закона).Примена члана 29. став 2. одлаже се до оснивања у Републици Србији одговарајуће организације за колективно остваривање права, а најкасније до дана приступања Републике Србије Европској унији (види члан 220. Закона).До доношења подзаконских прописа предвиђених овим законом, примењују се одредбе прописа донетих на основу Закона о ауторском и сродним правима ("Службени лист СЦГ", број 61/2004), изузев одредаба које су у супротности са овим законом (види члан 224. Закона).Закон о изменама и допунама Закона о ауторском и сродним правима ("Службени гласник РС", број 119/2012) ступио је на снагу осмог дана од дана објављивања у „Службеном гласнику Републике Србије”, односно 25. децембра 2012. године, а примењује се од 1. јануара 2013. године (види члан 13. Закона - 119/2012-29).Даном ступања на снагу Закона о изменама и допунама Закона о ауторском и сродним правима ("Службени гласник РС", број 119/2012) престала је са радом Комисија за ауторско и сродна права, а њена права, обавезе, предмете, опрему, средства за рад и архиву, за вршење надлежности утврђених овим законом, преузима Завод за интелектуалну својину. Завод за интелектуалну својину дужан је да у року од 60 дана од дана ступања на снагу овог закона донесе Тарифу за остваривање права на накнаду за јавно саопштавање музичких дела, интерпретација и фонограма и Тарифу за остваривање права на посебну накнаду, у складу са одредбама овог закона (види члан 11. Закона - 119/2012-29).Јединствена накнада за јавно саопштавање музичких дела, интерпретација и фонограма, у смислу члана 156. ст. 5. и 6,  почела је да се обрачунава и наплаћује од 1. јануара 2014. године. Електронска евиденција емитовања и реемитовања почела је да се води од 1. јануара 2014. године (види члан 12. Закона - 119/2012-29).Одлуком Уставног суда број IУз 55/2013 ("Службени гласник РС", број 29/2016) престалe су да важе одредбe члана 6. Закона о изменама и допунама Закона о ауторском и сродним правима („Службени гласник РС”, број 119/12), у делу новододатог члана 171а ст. 1, 2. и 5. Закона о ауторском и сродним правима, јер је утврђено да нису у сагласности са Уставом и потврђеним међународним уговорима (види Одлуку УС – 29/2016-107).
Додатне иформације
Поред правног претходника, даном ступања на снагу овог закона престале су да важе и одредбе чл. 34, 35, 42, 43. и члана 44. став 1. тач. 1. и 3. Закона о посебним овлашћењима ради ефикасне заштите права интелектуалне својине („Службени гласник РС”, број 46/2006) (види члан 225. Закона).
Врста прописа
Закон
Доносилац
Народна скупштина
Област
VI   СВОЈИНСКИ И ОБЛИГАЦИОНИ, ПОРОДИЧНИ И БРАЧНИ ОДНОСИ
Група
6. Ауторско и сродна права
Датум усвајања
11.12.2009
Гласило и датум објављивања
„Службени гласник РС“, број 104 од 16. децембра 2009.
Датум ступања на снагу основног текста
24.12.2009
Датум примене
24.12.2009
Правни претходник
Закон о ауторском и сродним правима („Службени лист СЦГ”, број 61/2004)
