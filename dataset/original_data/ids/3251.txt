Назив прописа
Уредба о начину коришћења службених возила: 49/2014-3, 15/2015-16
Напомена издавача
Уредба је ступила на снагу осмог дана од дана објављивања у „Службеном гласнику Републике Србије”, односно 14. маја 2014. године (види члан 16. Уредбе).Уредба  о изменама и допунама Уредбе о начину коришћења службених возила ("Службени гласник РС", број 15/2015) ступила је на снагу осмог дана од дана објављивања у „Службеном гласнику Републике Србије”, односно 14. фебруара 2015. године (види члан 16. Уредбе - 15/2015-16).Јавне службе чији је оснивач Република Србија дужне су да, у року од седам дана од дана ступања на снагу Уредбe  о изменама и допунама Уредбе о начину коришћења службених возила ("Службени гласник РС", број 15/2015), Генералном секретаријату Владе доставе у писменом облику податке о броју и врсти службених возила у својини или која користе, као и податке о броју и врсти возила која се код њих налазе по другом основу (поклони, донације и сл.), са подацима о типу возила, кубикажи, сврси коришћења (да ли се користи за превоз руководилаца или за обављање курирских, транспортних и других послова), старости, употребљивости (употребљиво, неупотребљиво), трошковима редовног и ванредног одржавања у протекле две године, регистарским ознакама и основу стицања, податке о лицима која су ангажована као возачи, са подацима о основу њиховог ангажовања (радни однос – на неодређено или одређено време, или други основ – навести који) и друге податке од значаја за коришћење возила, а нарочито друге податке који су садржани у саобраћајној дозволи. Државни органи и јавне агенције, који су до дана ступања на снагу ове уредбе доставили Генералном секретаријату Владе податке сагласно члану 14. Уредбе о начину коришћења службених возила („Службени гласник РС”, број 49/14), дужни су да у року од седам дана од дана ступања на снагу ове уредбе том секретаријату доставе и друге податке који су садржани у саобраћајној дозволи (види члан 9. Уредбе - 15/2015-16).
Врста прописа
Уредба
Доносилац
Влада
Област
VI   СВОЈИНСКИ И ОБЛИГАЦИОНИ, ПОРОДИЧНИ И БРАЧНИ ОДНОСИ
Група
1. Облици својине
Датум усвајања
01.05.2014
Гласило и датум објављивања
"Службени гласник РС", број 49 од 6. маја 2014.
Датум ступања на снагу основног текста
14.05.2014
Датум примене
14.05.2014
Правни претходник
Уредба о условима и начину коришћења службених возила („Службени гласник РС”, бр. 112/2008, 117/2008, 16/2009)
