Назив прописа
Закон о платним услугама: 139/2014-48
Напомена издавача
Закон је ступио на снагу осмог дана од дана објављивања у „Службеном гласнику Републике Србије”, односно 26. децембра 2014. године, а примењује се од 1. октобра 2015. године, осим одредаба чл. 192. до 213, члана 217. и члана 218. став 1. тачка 11) овог закона, које ће се примењивати од дана приступања Републике Србије Европској унији (види члан 232. Закона).Банке су дужне да своје пословање и унутрашње акте ускладе са одредбама овог закона до дана почетка његове примене. Банке су дужне да, најкасније месец дана пре почетка примене овог закона, корисницима платних услуга с којима имају закључен уговор о отварању и вођењу рачуна, уговор о издавању и коришћењу платне картице или други уговор о платним услугама с трајним извршењем – доставе предлог оквирног уговора из члана 16. овог закона (понуда) који ће се примењивати од дана почетка примене овог закона. (види члан 221. ст. 1. и 2. Закона).На извршавање платних трансакција у динарима иницираних до дана почетка примене овог закона примењује се Закон о платном промету („Службени лист СРЈ”, бр. 3/02 и 5/03 и „Службени гласник РС”, бр. 43/04, 62/06, 111/09 – др. закон и 31/11). Изузетно, на платне трансакције које ће се иницирати на основу овлашћења које дужник даје својој банци и свом повериоцу, а која су издата у складу са Законом о платном промету до почетка примене овог закона, примењиваће се одредбе Закона о платном промету (види члан 222. Закона).Правно лице, осим Народне банке Србије, које је до дана почетка примене овог закона управљало радом платног система у складу са одредбама Закона о платном промету и прописа донетих на основу тог закона – дужно је да до тог дана Народној банци Србије поднесе захтев за давање дозволе за рад платног система. Правно лице које је до дана почетка примене овог закона поднело захтев за давање дозволе за рад платног система – наставља да послује у складу са одредбама Закона о платном промету и прописа донетих на основу тог закона до дана достављања решења Народне банке Србије којим је одлучено о том захтеву (види члан 228. Закона).Даном почетка примене овог закона, Народна банка Србије наставља, у складу са одредбама овог закона, да управља платним системима чији је оператор, а који су успостављени на основу одредаба Закона о платном промету и других прописа. Народна банка Србије наставља да управља системом националне платне картице (види члан 229. Закона).
Додатне иформације
Даном почетка примене овог закона престају да важе одредбе Закона о платном промету („Службени лист СРЈ”, бр. 3/02 и 5/03 и „Службени гласник РС”, бр. 43/04, 62/06, 111/09 – др. закон и 31/11), осим одредаба члана 2, чл. 47. до 49, члана 50. став 1. тачка 6) и ст. 2. и 3, члана 51. став 1. тач. 18) и 19) и став 2. и члана 57. став 3. тог закона. Одредбе члана 2. Закона о платном промету важе и даље искључиво ради примене осталих одредаба из става 1. овог члана које не престају да важе даном почетка примене овог закона (види члан 231. Закона).
Врста прописа
Закон
Доносилац
Народна скупштина
Област
V   МОНЕТАРНИ СИСТЕМ, ФИНАНСИЈСКЕ ОРГАНИЗАЦИЈЕ И ФИНАНСИЈСКО ПОСЛОВАЊЕ
Група
3. Платни систем и платне услуге
Датум усвајања
18.12.2014
Гласило и датум објављивања
"Службени гласник РС", број 139 од 18. децембра 2014.
Датум ступања на снагу основног текста
26.12.2014
Датум примене
01.10.2015
Правни претходник
Закон о платном промету („Службени лист СРЈ”, бр. 3/2002, 5/2003, „Службени гласник РС”, бр. 43/2004, 62/2006, 111/2009 (др. закон), 31/2011)
