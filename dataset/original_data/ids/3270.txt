Назив прописа
Закон о праву на бесплатне акције и новчану накнаду коју грађани остварују у поступку приватизације: 123/2007-80, 30/2010-9, 115/2014-5, 112/2015-44
Напомена издавача
Закон је ступио на снагу осмог дана од дана објављивања у „Службеном гласнику Републике Србије”, односно 3. јануара 2008. године (види члан 36. Закона).Закон о изменама и допунама Закона о праву на бесплатне акције и новчану накнаду коју грађани остварују у поступку приватизације („Службени гласник РС“, број 115/2014) ступио је на снагу осмог дана од дана објављивања у „Службеном гласнику Републике Србије”, односно 1. новембра 2014. године (види члан 19. Закона – 115/2014-5).Ступањем на снагу Закона  о изменама и допунама Закона о праву на бесплатне акције и новчану накнаду коју грађани остварују у поступку приватизације („Службени гласник РС“, број 115/2014) Акционарски фонд наставља са радом у форми акционарског друштва чијим акцијама се не тргује на регулисаном тржишту хартија од вредности и на пословање Фонда сходно се примењују прописи којима се уређује правни положај привредних друштава (види члан 13. Закона – 115/2014-5).Трошкови брокерских услуга падају на терет буџета Републике Србије за бесплатне акције чију прву продају носилац права изврши до 31. децембра 2016. године (види члан 15. Закона – 115/2014-5).Београдска берза не обрачунава и не наплаћује накнаду за прву продају бесплатних акција која се изврши до 31. децембра 2016. године. Централни регистар не обрачунава и не наплаћује накнаду за салдирање прве продаје бесплатних акција која се изврши до 31. децембра 2016. године (види члан 16. Закона – 115/2014-5).Оснивач Јавног предузећа „Електропривреда Србије” Београд дужан је да обезбеди да овo предузећe промени правну форму и свој основни капитал искажe у акцијама одређене номиналне вредности на основу кориговане књиговодствене вредности капитала до 31. децембра 2016. године (види члан 17. Закона – 115/2014-5).Закон о изменама и допунама Закона о праву на бесплатне акције и новчану накнаду коју грађани остварују у поступку приватизације („Службени гласник РС“, број 112/2015) ступио је на снагу наредног дана од дана објављивања у „Службеном гласнику Републике Србије”, односно 31. децембра 2015. године, а примењује се од 1. фебруара 2016. године (види члан 14. Закона – 112/2015-44).Поступци започети до дана почетка примене Закона о изменама и допунама Закона о праву на бесплатне акције и новчану накнаду коју грађани остварују у поступку приватизације („Службени гласник РС“, број 112/2015), наставиће се по одредбама овог закона. Поступци одлучивања по приговорима и жалбама по којима министарство надлежно за послове приватизације није одлучило до дана почетка примене овог закона, окончаће се по одредбама овог закона (види члан 11. Закона – 112/2015-44).Министарство надлежно за послове приватизације преузима евиденцију носилаца права од Агенције за приватизацију са стањем на дан почетка примене Закона о изменама и допунама Закона о праву на бесплатне акције и новчану накнаду коју грађани остварују у поступку приватизације („Службени гласник РС“, број 112/2015) (види члан 12. Закона – 112/2015-44).Подзаконски акти, донeти на основу овлашћења из Закона о праву на бесплатне акције и новчану накнаду коју грађани остварују у поступку приватизације („Службени гласник РС”, бр. 123/07, 30/10 и 115/14), ускладиће се са одредбама Закона о изменама и допунама Закона о праву на бесплатне акције и новчану накнаду коју грађани остварују у поступку приватизације („Службени гласник РС“, број 112/2015) у року од 30 дана од дана ступања на снагу овог закона (види члан 13. Закона – 112/2015-44).
Додатне иформације
Даном ступања на снагу овог закона престале су да важе одредбе члана 52. став 3. и чл. 53. и 54. Закона о приватизацији („Службени гласник РС”, бр. 38/2001, 18/2003, 45/2005, 123/2007, 123/2007 - др закон, 30/2010 - др. закон), као и одредбе члана 9а Закона о јавним предузећима и обављању делатности од општег интереса („Службени гласник РС”, бр. 25/2000, 25/2002, 107/2005 и 108/2005 – исправка) (види члан 35. Закона).Ступањем на снагу Закона  о изменама и допунама Закона о о праву на бесплатне акције и новчану накнаду коју грађани остварују у поступку приватизације („Службени гласник РС“, број 115/2014), односно 1. новембра 2014. године престала је да важи Уредба о поступку и начину продаје акција и удела у власништву Акционарског фонда методом јавне аукције („Службени гласник РС“, број 72/2010) (види члан 15. Закона – 115/2014-5).
Врста прописа
Закон
Доносилац
Народна скупштина
Област
VI   СВОЈИНСКИ И ОБЛИГАЦИОНИ, ПОРОДИЧНИ И БРАЧНИ ОДНОСИ
Група
2. Приватизација
Датум усвајања
26.12.2007
Гласило и датум објављивања
„Службени гласник РС”, број 123 од 26. децембра 2007.
Датум ступања на снагу основног текста
03.01.2008
Датум примене
03.01.2008
Правни претходник
Пропис формалноправно нема правног претходника.
