Назив прописа
Закон о правобранилаштву: 55/2014-42
Напомена издавача
Закон је ступио на снагу осмог дана од дана објављивања у „Службеном гласнику Републике Србије”, односно 31. маја 2014. године (види члан 64. Закона).Ступањем на снагу овог закона Републичко јавно правобранилаштво наставља са радом као Државно правобранилаштво. Републички јавни правобранилац и заменици републичког јавног правобраниоца постављени на основу Закона о јавном правобранилаштву („Службени гласник РС”, број 43/91) настављају са радом до постављења државног правобраниоца и заменика државних правобранилаца у складу са овим законом (види члан 54. Закона).Организациона јединица Министарства правде која обавља послове заступања Републике Србије пред Европским судом за људска права наставиће по ступању на снагу овог закона заступање у складу са Уредбом о заступнику Републике Србије пред Европским судом за људска права („Службени гласник РС”, број 61/06 – пречишћен текст), до постављења заменика државног правобраниоца који се поставља и за заступника Републике Србије пред Европским судом за људска права. Државно правобранилаштво ће у року од 30 дана од дана постављења заменика државног правобраниоца који се поставља и за заступника Републике Србије пред Европским судом за људска права преузети предмете и запослене из организационе јединице Министарства правде која обавља послове заступања Републике Србије пред Европским судом за људска права (види члан 58. Закона).Јавно правобранилаштво образовано у аутономној покрајини и јединици локалне самоуправе наставља са радом до доношења одлуке аутономне покрајине, односно јединице локалне самоуправе о уређењу и организацији правобранилаштва аутономне покрајине, односно правобранилаштва јединице локалне самоуправе, у складу са овим законом. Аутономна покрајина и јединица локалне самоуправе дужне су да ову одлуку донесу најкасније у року од шест месеци од дана ступања на снагу овог закона (види члан 61. Закона).Одредбе прописа којима је одређена надлежност Републичког јавног правобранилаштва или републичког јавног правобраниоца за предузимање одређених радњи и вршење одређених послова, или којима је прописана обавеза неког државног органа, односно другог правног субјекта према Републичком јавном правобранилаштву или према републичком јавном правобраниоцу, примењују се и на Државно правобранилаштво. Ове одредбе сходно се примењују и на правобранилаштво аутономне покрајине и правобранилаштво јединице локалне самоуправе, односно правобраниоца аутономне покрајине и правобраниоца јединице локалне самоуправе (види члан 62. Закона).
Врста прописа
Закон
Доносилац
Народна скупштина
Област
III   ПРАВОСУЂЕ, КАЗНЕНО ЗАКОНОДАВСТВО И ПОСТУПЦИ
Група
3. Правобранилаштво
Датум усвајања
23.05.2014
Гласило и датум објављивања
"Службени гласник РС", број 55 од 23. маја 2014.
Датум ступања на снагу основног текста
31.05.2014
Датум примене
31.05.2014
Правни претходник
Закон о правобранилаштву („Службени гласник РС”, брoj 43/1991)Уредба о заступнику Републике Србије пред Европским судом за људска права („Службени гласник РС”, брoj 61/2006 ( пречишћен текст))
