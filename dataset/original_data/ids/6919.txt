Назив прописа
Закон о научноистраживачкој делатности: 110/2005-9, 50/2006-20 (исправка), 18/2010-86, 112/2015-49
Напомена издавача
Закон је ступио на снагу осмог дана од дана објављивања у „Службеном гласнику Републике Србије”, односно 20. децембра 2005. године (види члан 119. Закона).До доношења одговарајућих прописа, примењиваће се подзаконски акти донети на основу Закона о научноистраживачкој делатности („Службени гласник РС“, број 52/1993) ако нису у супротности с овим законом (види члан 118. Закона).Закон о изменама и допунама Закона о научноистраживачкој делатности ("Службени гласник РС", број 112/2015) ступио је на снагу осмог дана од дана објављивања у „Службеном гласнику Републике Србије”, односно 7. јануара 2016. године (види члан 52. Закона - 112/2015-49).Влада ће донети Стратегију научног и технолошког развоја Републике Србије у року од деведесет дана од дана ступања на снагу Закона о изменама и допунама Закона о научноистраживачкој делатности ("Службени гласник РС", број 112/2015) (види члан 46. Закона – 112/2015-49).Министар ће донети подзаконске акте прописане овим законом у року од годину дана од дана ступања на снагу Закона о изменама и допунама Закона о научноистраживачкој делатности ("Службени гласник РС", број 112/2015). Програме од општег интереса министар ће утврдити и донети подзаконски акт о избору, вредновању научноистраживачких резултата и финансирању наведених програма у року од 90 дана од дана ступања на снагу овог закона. Министар ће донети акт о поступку и начину вредновања, и квантитативном исказивању научноистраживачких резултата истраживача у року од 60 дана од дана ступању на снагу овог закона (види члан 47. Закона – 112/2015-49).Министар ће именовати председника и чланове матичних научних одбора у року од 60 дана од дана ступања на снагу Закона о изменама и допунама Закона о научноистраживачкој делатности ("Службени гласник РС", број 112/2015). Даном доношења наведеног акта, председнику и члановима матичних научних одбора, именованим у складу са Законом о научноистраживачкој делатности („Службени гласник РС”, бр. 110/05, 50/06 – исправка и 18/10), престаје мандат (види члан 49. Закона - 112/2015-49).Поступци који су започети за стицање научних, односно истраживачких звања, према прописима који су важили до дана ступања на снагу Закона о изменама и допунама Закона о научноистраживачкој делатности ("Службени гласник РС", број 112/2015), окончаће се по тим прописима, у року од шест месеци од дана ступања на снагу овог закона. После истека наведеног рока, започети и нови поступци за стицање научних звања, окончаће се у складу са овим законом. Лица која су стекла научна, односно истраживачка звања по Закону о научноистраживачкој делатности („Службени гласник РС”, бр. 110/05, 50/06 – исправка и 18/10) и Закону о војним школама и војним научноистраживачким установама („Службени лист СРЈ”, бр. 80/94 и 74/99 и „Службени лист СЦГ”, број 44/05), задржавају то звање за период на који су изабрана. Изузетно, истраживач – сарадник који је то звање стекао пре ступања на снагу Закона о изменама и допунама Закона о научноистраживачкој делатности ("Службени гласник РС", број 112/2015), има право на један реизбор у трајању од три године (види члан 50. Закона - 112/2015-49).Финансирање пројеката који се реализују у оквиру Програма основних истраживања, Програма истраживања у области технолошког развоја и Програма суфинансирања интегралних и интердисциплинарних истраживања у циклусу истраживања од 2011. године наставља се до 30. јуна 2016. године, на начин и под условима прописаним актом о финансирању наведених програма донетим пре ступања на снагу Закона о изменама и допунама Закона о научноистраживачкој делатности ("Службени гласник РС", број 112/2015) (види члан 51. Закона - 112/2015-49).
Врста прописа
Закон
Доносилац
Скупштина (Архивска)
Област
XV   ЈАВНЕ УСТАНОВЕ, НАУКА, ПРОСВЕТА, КУЛТУРА, ИНФОРМИСАЊЕ И СПОРТ
Група
4. Научноистраживачка делатност
Датум усвајања
08.12.2005
Гласило и датум објављивања
„Службени гласник РС“, број 110 од 12. децембра 2005.
Датум ступања на снагу основног текста
20.12.2005
Датум примене
20.12.2005
Правни претходник
Закон о научноистраживачкој делатности („Службени гласник РС”, број 52/1993)
