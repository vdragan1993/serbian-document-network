На основу члана 243в став 4. Закона о осигурању („Службени
гласник РС”, бр. 55/04, 70/04 – исправка, 61/05, 61/05 – др. закон, 85/05 – др.
закон и 101/07), 

Министар финансија доноси

 

 

ПРАВИЛНИК

о висини посебне накнаде
(провизије) остварене закључењем уговора о продаји капитала, односно имовине друштава
за осигурање


"Службени гласник
РС" број

7 од 18. јануара 2008.

 

 

Члан 1.

Овим правилником одређује се висина посебне накнаде остварене
закључењем уговора о продаји капитала, односно имовине друштава за осигурање (у
даљем тексту: провизија).

 

Члан 2.

Висина провизије износи 0,9% од уговорене цене.

 

Члан 3.

Провизија се обрачунава и наплаћује из средстава остварених
од продаје капитала, односно имовине у поступку приватизације, пре уплате тих средстава
на уплатни рачун буџета Републике Србије.

 

Члан 4.

Овај
правилник ступа на снагу наредног дана од дана објављивања у „Службеном гласнику
Републике Србије”.

 

 

Број 110-00-416/2007-16

У Београду, 16. јануара
2008. године

Министар,

др 
Мирко Цветковић, с.р.