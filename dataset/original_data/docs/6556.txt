На основу члана 21. став 8. Закона о трговачком бродарству („Службени гласник РС”, број 96/15) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Министар грађевинарства, саобраћаја и инфраструктуре, уз сагласност министра финансија, доноси
 
ПРАВИЛНИК
о висини трошкова полагања стручног испита за обављање послова бродског агента, односно агента посредника
"Службени гласник РС", број 54 од 10. јуна 
				2016.
 
Члан 1.
Овим правилником утврђује се висина трошкова полагања стручног испита за стицање дозволе за обављање послова бродског агента, односно агента посредника.
Члан 2.
Висина трошкова за полагање стручног испита из члана 1. овог правилника износи 4.000,00 динара.
Члан 3.
Трошкови полагања поправног испита износе 50% од утврђене висине трошкова за полагање стручног испита из члана 2. овог правилника.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00008/2016-06
У Београду, 31. маја 2016. године 
Министар,
проф. др Зорана Михајловић, с.р.