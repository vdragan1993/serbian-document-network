Редакцијски пречишћен текст
 
 
На основу члана 140. став 4. Закона о ветеринарству („Службени гласник РС”, бр. 91/05, 30/10 и 93/12) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	
Влада доноси
 
ОДЛУКУ
о висини накнада за извршене ветеринарско-санитарне прегледе

	"Службени гласник РС", бр. 113 од 20. децембра 2013, 31 од 18. 
	марта 2014.
 
1. Овом одлуком утврђује се висина накнаде за извршене прегледе при утовару пошиљке животиња ван епизоотиолошке јединице, ветеринарско-санитарне прегледе објеката, односно прегледе општих и посебних услова за хигијену хране и хране за животиње, ветеринарско-санитарне прегледе животиња, производа животињског порекла, хране животињског порекла, хране за животиње и споредних производа животињског порекла у производњи и промету.
2. Висина накнаде за извршене прегледе при утовару пошиљке животиња ван епизоотиолошке јединице у зависности од врсте и категорије животиња износи за:
1) пошиљке говеда, по животињи 100,00 динара;
2) пошиљке телади (до 8 месеци), по животињи 50,00 динара;
3) пошиљке копитара, по животињи 100,00 динара;
4) пошиљке прасади до 25 килограма, по животињи 10,00 динара;
5) пошиљке свиња од 25 килограма и више, по животињи 20,00 динара;
6) пошиљке јагњади и јаради до 12 килограма, по животињи 10,00 динара;
7) пошиљке оваца и коза од 12 килограма и више, по животињи 20,00 динара;

	8) пошиљке пернате живине, украсних и егзотичних птица, и то:*

	(1) пошиљке пернате животиње:*

	– до 1000 животиња, 1,50 динара по животињи;*

	– од 1000 до 2000 животиња, 0,7 динара по животињи;*

	– преко 2000 животиња, 0,5 динара по животињи;*

	– једнодневно пиле, 0,1 динара по животињи.*

	(2) пошиљке украсних и егзотичних птица, по животињи – 1,50 динара.*
9) пошиљке патака и гусака, по животињи 3,00 динара;
10) пошиљке ћурака, по животињи 5,00 динара;
11) пошиљке лагоморфа из узгоја, по животињи 3,00 динара;
12) за пошиљке крупне дивљачи, по животињи 100,00 динара;
13) за пошиљке ситне дивљачи, по животињи 5,00 динара;
14) за пошиљке пернате дивљачи, по животињи 3,00 динара;
15) за пошиљке нојева, по животињи 5,00 динара;
16) за пошиљке паса и мачака, по животињи 100,00 динара;
17) пошиљке дивљих животиња из циркуса, по животињи 100,00 динара;
18) пошиљке животиња из циркуса (изузев дивљих), по животињи 30,00 динара;
19) за пошиљке које припадају зооврту, по животињи 100,00 динара;
20) за пошиљке пчелињих заједница, свилених буба и слично по друштву 30,00 динара;
21) производи рибарства и аквакултура, по тони 150,00 динара;
22) пошиљке жаба, пужева и слично, по тони 150,00 динара;
23) пошиљке пијавица, лабораторијских животиња и слично, по комаду 1,00 динар;
24) за пошиљке осталих врста животиња, по животињи 30,00 динара.
 
*Службени гласник РС, 
	број 31/2014
 
3. Висина накнаде за извршене ветеринарско-санитарне прегледе објеката, односно прегледе општих и посебних услова за хигијену хране и хране за животиње износи 12000,00 динара.
4. Висина накнаде за извршене ветеринарско-санитарне прегледе животиња, производа животињског порекла, хране животињског порекла, хране за животиње и споредних производа животињског порекла у производњи и промету износи: 
	
1) у објектима за клање животиња у зависности од врсте и категорије животиње по закланој животињи за:
– говеда 600,00 динара,
– телад (до 8 месеци старости) 250,00 динара,
– копитари 400,00 динара,
– прасад до 25 kg 60,00 динара,
– свиње 25 kg и више 120,00 динара,
– јагњад и јарад до 12 kg 30,00 динара,
– овце и козе од 12 kg и више 120,00 динара,
– перад рода Gallus или бисерка 0,60 динара,
– патке и гуске 2,00 дин,
– ћурке 5,00 динара,
– лагоморфи из узгоја 2,00 динара,
– крупна дивљач 250,00 динара,
– ситна дивљач 2,00 динара,
– перната дивљач 2,00 динара,
– нојеви 100,00 динара;
2) у објектима за расецање меса и израду производа од меса, у зависности од врсте животиња од којих месо потиче, и то:
– од говеда, телади, свиња, копитара, оваца и коза 300,00 динара по тони меса као сировине,
– од живине и лагоморфа 200,00 динара по тони меса као сировине,
– од дивљачи 400,00 динара по тони меса као сировине;
3) у објекту који је одобрен за клање животиња и за расецање меса и израду производа од меса плаћа се само накнада из подтачке 1) ове тачке; 
	
4) у објекту који је одобрен за клање животиња и за расецање меса и израду производа од меса у који се допрема улазна сировина из других одобрених објеката за улазну сировину допремљену из других одобрених објеката плаћа се накнада из подтачке 2) ове тачке; 
	


	5) у објектима за обраду, прераду и израду производа од млека – 110,00 
	динара по тони улазног млека;*
6) брисана је (види тачку 2. Одлуке - 31/2014-4)
7) у објектима за расецање и прераду меса риба – 200,00 динара по тони сировине;
8) у објектима за расецање и прераду ракова, шкољки, пужева и жаба – 250,00 динара по тони улазне сировине;
9) - 14) брисане су (види тачку 2. Одлуке - 31/2014-4)
15) у објектима за излагање, такмичење и приредбе животиња 8000,00 динара по манифестацији;
16) у објектима за карантинирање животиња затечених у нелегалном унутрашњем промету 4000,00 динара.
 
*Службени 
	гласник РС, број 31/2014
 
5. Висина накнаде утврђена у складу са овом одлуком увећава се за 100% за ветеринарско-санитарни преглед који се обавља у току ноћи, недељом и у дане државних празника.
6. Накнаде чија је висина утврђена овом одлуком приход су буџета Републике Србије уплаћују се на уплатни рачун прихода буџета Републике Србије број 840-742223843-71 у складу са прописом којим се уређују услови и начин вођења рачуна за уплату јавних прихода. 
	
7. Даном почетка примене ове одлуке престаје да важи Одлука о висини накнаде за извршене ветеринарско-санитарне прегледе животиња, производа, сировина и отпадака животињског порекла у производњи и промету („Службени гласник РС”, број 69/01).
8. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2014. године.
 
05 број 323-10886/2013 
У Београду, 18. децембра 2013. године
Влада
Председник,
Ивица Дачић, 
	с.р.