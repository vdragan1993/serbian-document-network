На основу члана 31. став 3. Закона
о путним исправама југословенских
држављана (“Службени лист СРЈ”, бр.
33/96, 12/98 и
44/99), 

Савезна влада доноси
 
 
ОДЛУКУ

о износу накнаде за обрасце путних исправа и виза
„Службени лист СРЈ”,
број 19 од 27. априла 2001.
 
 
1.
Овом одлуком прописује се износ накнаде која се наплаћује за обрасце путних
исправа и виза.
 
2.
Накнада за обрасце путних исправа и виза износи, и то за:



1)
  пасош


450 динара;




2)
  заједнички пасош


530 динара;




3)
  дипломатски пасош


450 динара;




4)
  службени пасош


450 динара;




5)
  путни лист


190 динара;




6)
  путну исправу која се издаје на основу међународног уговора, и то за:


 




–
  пограничну пропусницу


350 динара;




–
  уложак уз пограничну пропусницу за пољопривредника


55 динара;




7)
  визу


190 динара.



 
3.
У дипломатским и конзуларним представништвима Савезне Републике Југославије
накнада за образац путне исправе и визе наплаћује се у страној валути, тако што
се динарски износи утврђени у тачки 2. ове одлуке прерачунавају у валуте које
се купују и продају на јединственом југословенском тржишту.
Уземљи
у којој средство плаћања није валута која се купује, односно продаје на
јединственом југословенском девизном тржишту накнада се обрачунава у валути те
земље по курсу САД долара, односно под условом узајамности у конвертибилној
валути.
 
4.
Ступањем на снагу ове одлуке престаје да важи Одлука о износу накнаде за
обрасце путних исправа и виза („Службени лист СРЈ”, бр. 10/2000).
 
5.
Ова одлука ступа на снагу осмог дана од дана објављивања у „Службеном листу
СРЈ”.
  
Савезна влада
Е.п. бр. 71
26. априла 2001.
године
Београд
Председник

Зоран  
Жижић, с. р.