На
основу члана 61. Закона о избору народних посланика („Службени гласник Републике
Србије”, број 35/2000), 

Министар
правде, чију функцију у складу с чланом 3. Закона о раду Владе Републике Србије
и министарстава до образовања Владе Републике Србије после парламентарних избора
2000. године („Службени гласник Републике Србије” број 38/2000) обавља колегијум,
доноси

 

 

УПУТСТВО

о 
облику и димензијама гласачке кутије

„Службени 
гласник РС“, 
број
42 
од 3. новембра 2000.

 

 

Члан 1.

Овим
упутством прописују се облик и димензије гласачке кутије и материјал од кога се
израђује.

 

Члан 2.

Гласачка
кутија има облик квадра, димензија: ширина 35, дужина 50, а висина 60 cm, са могућим
одступањем од 30% зависно од броја бирача према изводима из бирачког списка за одређено
бирачко место.

Гласачка
кутија на свом горњем делу целом дужином и ширином има покретни поклопац који се
ужљебљује целом дужином, у горњем делу гласачке кутије.

По
дужини покретног дела поклопца, на средњем делу налази се отвор дужине 20 и ширине
1 
cm који служи за убацивање гласачких листића.

На
левој и десној страни покретног поклопца и основног дела гласачке кутије, на удаљености
3–5 
cm налазе се по два отвора кружног облика пречника 0,5–1 
cm.

Кроз
кружне отворе на поклопцу и основном делу кутије провлачи се канап који се везује
и печати од стране бирачког одбора.

Скица
гласачке кутије је саставни део овог упутства.

 

Члан 3.

Гласачка
кутија израђује се од провидног чврстог материјала који обезбеђује сигурност гласачких
листића и тајност гласања (плексиглас, клирит, пластика или други слични материјал).

 

Члан 4.

Даном
ступања на снагу овог упутства престаје да важи Упутство о облику и димензији гласачке
кутије („Службени гласник Републике Србије”, број 37/97).

 

Члан 5.

Ово
упутство ступа на снагу наредног дана од дана објављивања у „Службеном гласнику
Републике Србије”.

  

Број 110-00-000-93/2000

У Београду, 3. новембра 2000. године

Министар правде

колегијум,

Драган Субашић, 
с.р.

Сеад Спаховић, с.р.

Зоран Николић, с.р.