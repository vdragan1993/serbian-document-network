На основу члана 51. став 8. Закона о безбедности и интероперабилности железнице („Службени гласник РС”, бр. 104/13, 66/15 – др. закон и 92/15),
Директор Дирекције за железнице, уз сагласност министарства надлежног за финансије, доноси
 
ПРАВИЛНИК
о висини таксе за издавање сертификата о безбедности за управљање железничком инфраструктуром и инфраструктуром индустријске железнице
"Службени гласник РС", број 24 од 8. марта 
				2016.
 
Члан 1.
Овим правилником утврђује се висина таксе за издавање сертификата о безбедности за управљање железничком инфраструктуром и инфраструктуром индустријске железнице, као и за његово обнављање, ажурирање или ревизију.
Члан 2.
Висина таксе за издавање сертификата о безбедности за управљање железничком инфраструктуром износи:
1) за издавање сертификата – 260.500,00 динара;
2) за обнављање сертификата – 120.000,00 динара;
3) за ажурирање сертификата – 50.500,00 динара;
4) за ревизију сертификата – 2.300,00 динара.
Члан 3.
Висина таксе за издавање сертификата о безбедности за управљање инфраструктуром индустријске железнице износи:
1) за издавање сертификата – 155.000,00 динара;
2) за обнављање сертификата – 75.500,00 динара;
3) за ажурирање сертификата – 30.000,00 динара;
4) за ревизију сертификата – 1.300,00 динара.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
Број 340-123-3/2016
У Београду, 3. марта 2016. године
Директор,
мр Петар Одоровић, с.р.