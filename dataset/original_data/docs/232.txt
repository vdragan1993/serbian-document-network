На основу члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о образовању Комисије за борбу против HIV/AIDS-а и туберкулозе

	"Службени гласник РС", број 76 од 29. августа 2013.
 
1. Образује се Комисија за борбу против HIV/AIDS-a и туберкулозе (у даљем тексту: Комисија), на време од пет година од дана ступања на снагу ове одлуке.
2. Задаци Комисије јесу:
1) анализирање стања у земљи, посебно епидемиолошке ситуације и трендова у понашању најугроженијих делова популације (део популације високог ризика),
2) давање иницијативе за формулисање стратегијских праваца у борби против HIV/AIDS-a и туберкулозе и одређивање приоритета активности,
3) давање иницијативе за координацију програма из области HIV/AIDS-a и туберкулозе и њихово усклађивање са међународним стратегијама у борби против HIV/AIDS-a и туберкулозе, као и за процену изводљивости тих програма;
4) праћење спровођења програма, периодична евалуација и давање препорука за даље унапређење програма;
5) давање иницијативе за организовање и подржавање мултисекторског принципа рада на свим нивоима,
6) давање иницијативе за сарадњу и координацију рада са сродним телима земаља у региону и ширем окружењу,
7) давање иницијативе за мотивисање и организовање неопходне едукације професионалаца и добровољних учесника у борби против HIV/AIDS-a и туберкулозе,
8) давање иницијативе за предузимање мера за организовање и обезбеђивање финансијске подршке за програме борбе против HIV/AIDS-a и туберкулозе,
9) давање иницијативе за израду и спровођење републичког плана за борбу против HIV/AIDS-a и туберкулозе.
3. За чланове Комисије именују се:
1) за председника
– проф. др Славица Ђукић Дејановић, министар здравља;
2) за потпредседника
– прим. др сци. мед. Драган Илић, Институт за јавно здравље Србије „Др Милан Јовановић Батут”, Београд;
3) за чланове:
– Ненад Боровчанин, Министарство омладине и спорта;
– др Мијодраг Анђелковић, Министарство правде и државне управе, Управа за извршење кривичних санкција;
– др Милица Тодоровић, Министарство унутрашњих послова;
– др Весна Шуљагић, Министарство одбране;
– Милка Калаба, Министарство рада, запошљавања и социјалне политике; 
– Зора Дешић, Министарство образовања, науке и технолошког развоја; 
– др Данијела Симић, Институт за јавно здравље Србије „Др Милан Јовановић Батут”, Београд;
– др Љубиша Радивојевић, Специјална болница за болести зависности, Београд; 
	
– проф. др Весна Туркулов, Клинички центар Војводине; 
– др Спасо Анђелић, ГАК „Народни фронт”; 
– проф. др Лидија Ристић, Клинички центар Ниш;
– прим. др Драгослав Анђелковић, Специјална болница за плућне болести „Озрен”, Сокобања;
– прим. др Лидија Сагић, Градски завод за плућне болести, Београд; 
– др Драгана Атанасијевић, Републички фонд за здравствено осигурање; 
– др сци. мед. Славиша Јанковић, Секретаријат за здравство града Београда; 
	
– Марија Чукић, Црвени крст Србије,
– Невена Ћирић, Унија организација Србије које се баве заштитом оболелих од HIV/AIDS-а;
– Милан Петровић, Национални савет ромске националне мањине; 
– Небојша Ђурасовић, Организација „Превент”; 
– проф. др Викторија Цуцић, Организација „ЈАЗАС”; 
– Александар Прица, Организација „Дуга”; 
– Карло Борас, Организација „Омладина ЈАЗАС-а”.
Ради ефикаснијег обављања задатака, у раду Комисије могу учествовати експерти из области HIV/AIDS-a и туберкулозе.
4. Комисија је дужна да надлежном одбору доставља извештај сваких 60 дана, а Влади сваких 90 дана.
5. Стручну и административно техничку потпору за потребе Комисије обавља министарство надлежно за послове здравља.
6. Комисија може донети свој пословник.
7. Даном ступања на снагу ове одлуке престаје да важи Одлука о образовању Комисије за борбу против HIV/AIDS-a („Службени гласник РС”, бр. 63/04 и 54/08).
8. Ова одлука ступа на снагу осмог дана од дана објављивања у „Службеном гласнику Републике Србије”.
 
05 брoj 02-7072/2013
У Бeoгрaду, 25. августа 2013. гoдинe
Влада
Председник,
Ивица Дачић, с.р.