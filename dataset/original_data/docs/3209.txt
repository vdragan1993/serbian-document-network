ЗАКОН

о задужењу 
Савезне
Републике
Југославије 
код Европске 
инвестиционе банке за Пројекат 
хитне санације саобраћаја

"Службени
лист СРЈ", број 23 од 27. 
априла 2002.

 

 

Члан
1.

Савезна Република
Југославија задужиће се у своје име, а за рачун Републике Србије и Републике
Црне Горе, у износу до 66 милиона евра код Европске инвестиционе банке за
финансирање Пројекта хитне санације саобраћаја. 

 

Члан
2.

Задужење из члана 1.
овог закона извршиће се склапањем уговора о финансирању између Европске
инвестиционе банке, као зајмодавца и Савезне Републике Југославије, као
зајмопримца.

 

Члан
3.

Из средстава овога
зајма, у висини до 50 милиона евра, финансираће се следеће компоненте Пројекта
хитне санације саобраћаја у Републици Србији:

• Компонента А.1:
санација и реконструкција путева, стабилизација клизишта, поправка мостова и
изградња нових објеката на граничним прелазима, у висини до 37 милиона евра, и

• Компонента А.2:
санација главне инфраструктуре аеродрома, укључујући објекте, површине за
ваздушни и друмски саобраћај и опрему, у висини до 13 милиона евра.

Корисници зајма у
Републици Србији су Дирекција за путеве и Јавно предузеће Аеродром Београд.

 

Члан
4.

Из средстава овога
зајма, у висини до 16 милиона евра, финансираће се следеће компоненте Пројекта
хитне санације саобраћаја у Републици Црној Гори:

• Компонента Б.1:
санација, реконструкција, измештање трасе, заштита клизишта, стабилизација
нагиба и проширивање деоница путева, у висини до 10 милиона евра, и 

• Компонента Б.2:
реконструкција главног лукобрана луке Бар, у висини до 6 милиона евра.

Корисници зајма у
Републици Црној Гори су: Министарство за поморство и саобраћај – Одељење за
путеве и Јавно предузеће са ограниченом одговорношћу Лука Бар а.д.

 

Члан
5.

Ради измиривања
обавеза по уговору из члана 2. овога закона, Република Србија и Република Црна
Гора даће Савезној Републици Југославији контрагаранције за уредно обезбеђење
средстава за измиривање обавеза по том уговору за део дугова предузећа са
њихових територија.

Контрагаранцијама,
Република Србија и Република Црна Гора се обавезују да у свакој години обезбеде
средства у својим буџетима за измирење свог дела обавеза по основу уговора из
члана 2. овог закона, које доспевају у тој години, уколико то не учине
корисници зајмова.

Средства из става 2.
овог члана Република Србија и Република Црна Гора преносе на посебан рачун
Савезне Републике Југославије код Народне банке Југославије, са искључивом
наменом отплате зајма из члана 2. овог закона.

Средства из става 3.
овог члана не чине део савезног буџета.

 

Члан
6.

Народна банка
Југославије измириваће према Европској инвестиционој банци доспеле обавезе по
зајму из члана 2. овог закона, средствима са рачуна из става 3. члана 6. овог
закона.

 

Члан
7.

Овај закон ступа на
снагу осмог дана од дана објављивања у “Службеном листу СРЈ”.