На основу члана 118. став 2. Закона о ванредним ситуацијама („Службени гласник РС”, бр. 111/09, 92/11 и 93/12),
Министар унутрашњих послова доноси 
 
ПРАВИЛНИК
о садржају и начину вођења евиденције о припадницима органа, јединица, служби и другим учесницима и о средствима и опреми у цивилној заштити
"Службени гласник РС", број 91 од 18. октобра 
				2013.
Члан 1. 
Овим правилником уређује се садржај и начин вођења евиденције о припадницима органа, јединица, служби и грађанима и другим учесницима у цивилној заштити и о материјално-техничким средствима и опреми у цивилној заштити.
Члан 2.
Евиденција о припадницима цивилне заштите садржи:
1) Картон припадника цивилне заштите (Образац ЦЗ-1) – у који се уписују:
(1) подаци о распореду у картотеци,
(2) јединствени матични број грађанина (ЈМБГ), 
(3) име (име једног родитеља) презиме припадника, 
(4) пол, 
(5) националност,
(6) дан, месец и година рођења, место и држава рођења, 
(7) пребивалиште, односно боравиште и адреса становања, 
(8) бројеви телефона за контакт,
(9) подаци који се односе на служење војног рока и подаци о војној књижици (серија и број), 
	
(10) школска спрема и занимање, 
(11) биометријски подаци (крвна група, Рх фактор),
(12) подаци о запослењу (назив послодавца, назив и дужности, односно послови радног места, адреса и телефон на радном месту, радном искуству у струци), 
	
(13) подаци о распореду у органу – јединици цивилне заштите ( број одлуке о постављењу, датум саопштења распореда у цивилној заштити и дужност на коју се припадник распоређује), 
	
(14) подаци о општем стручном оспособљавању у цивилној заштити, 
(15) подаци о учешћу у акцијама заштите и спасавања,
(16) подаци о личној карти припадника цивилне заштите;
2) Картон припадника активне резерве специјализованих јединица цивилне заштите (Образац ЦЗ-2) – у који се уписују подаци из тачке 1) овог члана, као и: 
	
(1) подаци о специјалистичким обукама и тренинзима, 
(2) подаци о општој оцени оспособљености,
(3) подаци о склопљеним уговорима,
(4) подаци о одсуствовању из места пребивалишта са периодом одсуствовања и местом, адресом и телефоном на одсуству; 
	
3) Преглед повереника и заменика повереника цивилне заштите (Образац ЦЗ-3) који садржи: 
	
(1) назив јединице локалне самоуправе, односно правног лица за чије потребе су повереници цивилне заштите постављени,
(2) презиме и име повереника,
(3) јединствени матични број грађанина (ЈМБГ),
(4) податке о зони одговорности повереника,
(5) адресу становања,
(6) податке о запослењу (радном месту),
(7) бројеве телефона за контакт;
4) Попис изјава коју потписују грађани који нису војни обвезници, а који добровољно прихватају распоред у органу, односно јединици цивилне заштите (Образац ЦЗ-4) – у који се уписују:
(1) подаци о лицу које је изјаву потписало (име, очево име, презиме, ЈМБГ, адреса пребивалишта, односно боравишта), 
	
(2) текст изјаве, 
(3) подаци о називу и бројном називу органа, односно јединице цивилне заштите, 
	
(4) садржина одредбе члана 21. и члана 145. став 1. тачка 1) Закона о ванредним ситуацијама, 
	
(5) подаци о месту и датуму потписивања изјаве;
5) Попис позива за ангажовање у заштити и спасавању (Образац ЦЗ-5) – у који се уписују:
(1) презиме, очево име и име лица које се позива,
(2) подаци о месту и адреси пребивалишта, односно боравишта, броју телефона,
(3) подаци о месту и адреси јављања и назив органа или јединице којој се јавља, 
	
(4) подаци у вези потврде пријема позива са датумом и часом пријема позива.
Члан 3.
Евиденција о јединицама цивилне заштите садржи:
1) Преглед припадника јединице цивилне заштите (Образац ЦЗ-6) – у који се уписују: 
	
(1) подаци о врсти и бројном називу јединице, 
(2) презиме и име припадника распоређених у јединицу цивилне заштите,
(3) јединствени матични број грађанина (ЈМБГ),
(4) дужност по формацији,
(5) стручна спрема, занимање,
(6) знања и вештине битне за заштиту и спасавање,
(7) подаци о запослењу,
(8) подаци о адреси и телефонима за контакт,
(9) E-mail адреса,
(10) подаци о завршеној обуци;
2) Преглед попуњености и оспособљености специјализованих јединица цивилне заштите (Образац ЦЗ-7) – у који се уписују: 
	
(1) назив организационе јединице надлежне службе, 
(2) назив специјализоване јединице цивилне заштите, 
(3) бројни назив специјализоване јединице цивилне заштите, 
(4) подаци о попуни људством, запосленим лицима надлежне службе, активној резерви и обвезницима цивилне заштите – исказани бројчано и у проценту,
(5) подаци о стручном оспособљавању у цивилној заштити, односно завршеној обуци или курсу – исказани бројчано и у проценту; 
	
3) Преглед попуњености и оспособљености јединица цивилне заштите опште намене (Образац ЦЗ-8) – у који се уписују: 
	
(1) назив јединице локалне самоуправе, односно правног лица који формира јединицу цивилне заштите опште намене,
(2) назив јединице цивилне заштите опште намене (по територијалној одговорности, односно припадности правном лицу),
(3) одговарајући подаци о попуни људством (следује, попуњено, проценат попуњености). 
	
Члан 4.
Евиденција о овлашћеним, оспособљеним и опремљеним правним лицима за заштиту и спасавање садржи:
1) Идентификационе податке о овлашћеним, оспособљеним и опремљеним правним лицима за заштиту и спасавање (Образац ЦЗ-9) – који се односе на: 
	
(1) матични број, ПИБ, назив правног лица, број текућег рачуна, адреса седишта, телефони, факс, E-mail адреса и Website правног лица, 
	
(2) подаци о директору, односно руководиоцу и лицу за контакт (име, презиме и телефони за контакт), 
	
(3) шифра и назив делатности,
(4) облик организовања,
(5) подаци о запосленим кадровима (струке и занимања од значаја за заштиту и спасавање), 
	
(6) подаци о делатностима од значаја за заштиту и спасавање,
(7) подаци о капацитетима објеката од значаја за заштиту и спасавање (назив објекта и капацитет),
(8) подаци о опреми и средствима од значаја за заштиту и спасавање (назив, количина и исправност средства), а нарочито о механизацији и моторним возилима,
(9) податке о специјализованим јединицама цивилне заштите које формира правно лице; 
	
3) Идентификационе податке о удружењима и невладиним организацијама од значаја за заштиту и спасавање (Образац ЦЗ-10) – у који се уписују подаци из тачке 1) подтач. (1), (7) и (8) овог члана, као и:
(1) подаци о одговорном лицу и лицу за контакт (име и презиме, телефони за контакт),
(2) подаци о циљевима,
(3) подаци о члановима удружења – организација са посебним занимањима и вештинама који су од значаја за заштиту и спасавање,
(4) задаци које би удружење могло да извршава у заштити и спасавању.
Члан 5.
Евиденција о материјално-техничким средствима садржи:
1) Преглед попуне материјално-техничким средствима јединица цивилне заштите (Образац ЦЗ-11) – у који се уписују: 
	
(1) назив материјално-техничког средства, 
(2) јединица мере за материјално-техничка средства, 
(3) потребан обим материјално-техничких средства, тј. следовање по формацији,
(4) подаци о расположивим средствима, 
(5) подаци о недостајућим средствима, 
(6) проценат попуњености;
2) Лични картон задужења (Образац ЦЗ-12 ) – у који се уписују: 
(1) подаци о називу органа, 
(2) бројном називу јединице цивилне заштите, 
(3) презиме, очево име и име, ЈМБГ, дужност у цивилној заштити, 
(4) подаци о личној карти, 
(5) подаци о називу задуженог средства, односно опреме са подацима о истом, 
	
(6) датум пријема средства, односно опреме, 
(7) потпис лица које је задужило опрему;
3) Попис позива за уступање ствари за потребе заштите и спасавања (Образац ЦЗ-13) – у који се уписују: 
	
(1) подаци o власнику ствари (презиме, име једног родитеља и име ако је власник физичко лице, односно назив привредног друштва и другог правног лица ако је власник правно лице), 
	
(2) подаци о адреси и телефонима власника ствари,
(3) подаци о кориснику (место и адреса јављања и назив органа или јединице),
(4) назив ствари која се предаје,
(5) подаци о лицу које је ствар предало, 
(6) подаци у вези потврде о пријему ствари (у каквом стању је ствар примљена, датум и час пријема, подаци о лицу које је извршило пријем); 
	
(7) подаци о пријему позива (датум и час пријема позива, начин уручења позива, подаци о лицу које је позив примило, потпис лица које је позив уручило).
Члан 6.
Евиденција о систему за јавно узбуњивање садржи: 
1) Картон акустичког извора – сирене (Образац ЦЗ-14) – у који се уписују: 
	
(1) подаци о евиденционом броју, врсти сирене, произвођачу и типу сирене, години производње сирене, серијском броју сирене, власнику сирене, локацији сирене (улица, број и место),
(2) правоугле координате сирене, 
(3) подаци о исправности сирене, 
(4) подаци о објекту и власнику објекта на коме је сирена постављена,
(5) подаци о мрежном напајању сирене (монофазно/трофазно), резервном напајању сирене (агрегат/акумулатор), 
	
(6) подаци о начину управљања сиреном (даљинско, ручно, произвођач програматора, тип програматора) и исправности управљања,
(7) подаци о постављености сирене по пројекту – акустичној студији; 
2) Приказ подсистема за предају и пријем сигнала за узбуњивање (Образац ЦЗ-15) – у који се уписују:
(1) подаци о централној опреми (локација, произвођач, тип, година производње, број сирена којима се може управљати, подаци о исправности),
(2) подаци о периферној опреми (евиденциони број сирене из картона акустичког извора – сирене, произвођач, тип, година производње, исправност);
3) Приказ преносних путева (Образац ЦЗ-16) – у који се уписују:
(1) подаци о евиденционом броју сирене из картона акустичког извора – сирене, 
	
(2) подаци о релацији, врсти преносног пута (по слободној парици, по заузетој парици, дигитални вод, радио веза),
(3) подаци о исправности уређаја за ДАС у Телекому и преносних путева,
(4) остало,
(5) напомена.
Члан 7.
Евиденција о урученим признањима и наградама поводом дана Сектора за ванредне ситуације, дана цивилне заштите и дана заштите од пожара (Образац ЦЗ-17) садржи:
1) податке о награђеном правном лицу, институцији, организацији, удружењу, јединици цивилне заштите, штабу за ванредне ситуације и заслужним појединцима;
2) податке о врсти признања, односно награде, времену доделе награде и разлогу награђивања.
Члан 8.
Обрасци евиденција (од ЦЗ-1 до ЦЗ-17) из чл. 2–7. овог правилника одштампани су уз овај правилник и чине његов саставни део. 
	
Обрасци евиденција ЦЗ-1, ЦЗ-2, ЦЗ-5 и ЦЗ-13 израђују се у формату А5, а остали обрасци у формату А-4 и то у белој боји, ако овим правилником није друкчије одрешено.
Образац ЦЗ-1 израђује се у белој боји, за запослене у организационој јединици Министарства унутрашњих послова надлежној за ванредне ситуације (у даљем тексту: надлежна служба) у светло плавој боји.
Образац ЦЗ-2 израђује се у црвеној боји.
Евиденција из чл. 2–7. овог правилника воде се у писаној и електронској форми. 
	
Евиденције, односно обрасце потписује одговорно лице.
Члан 9.
Надлежна служба, надлежни орган јединице локалне самоуправе, привредно друштво и друго правно лица, у складу са својим законским надлежностима, устројиће евиденцију из чл. 2–7. овог правилника, у року од три месеца од дана ступања на снагу овог правилника, односно од формирања јединица цивилне заштите.
Члан 10.
Овај правилник ступа на снагу осмог дана од дана објављивања у „Службеном гласнику Републике Србије”.
 
01 број 7252/12-5
У Београду, 11. октобра 2013. године
Министар,
Ивица Дачић, 
	с.р.
 
 
Листа образаца:


Образац ЦЗ-1 - Картон 
				припадника цивилне заштите 



Образац ЦЗ-2 - Картон 
				припадника активне резерве специјализованих јединица цивилне 
				заштите 



Образац ЦЗ-3 - Преглед 
				повереника и заменика повереника цивилне заштите


Образац ЦЗ-4 - 
Изјава коју потписују грађани који нису војни обвезници, а који 
				добровољно прихватају распоред у органу, односно јединици 
				цивилне заштите 





Образац ЦЗ-5 - 
Позив за ангажовање у заштити и спасавању
	





Образац ЦЗ-6 - Преглед 
				припадника јединице цивилне заштите 



Образац ЦЗ-7 - Преглед 
				попуњености и оспособљености специјализованих јединица цивилне 
				заштите 



Образац ЦЗ-8 - Преглед 
				попуњености и оспособљености јединица цивилне заштите опште 
				намене 



Образац ЦЗ-9 - 
				Идентификациони подаци о овлашћеним, оспособљеним и опремљеним 
				правним лицима за заштиту и спасавање 





Образац ЦЗ-10 - 
				Идентификациони подаци о удружењима и невладиним организацијама 
				од значаја за заштиту и спасавање 





Образац ЦЗ-11 - 
				Преглед попуне материјално-техничким средствима јединица цивилне 
				заштите 



Образац ЦЗ-12 - Лични 
				картон задужења 



Образац ЦЗ-13 - 

	Позив за уступање ствари за потребе заштите и спасавања  





Образац ЦЗ-14 - Картон 
				акустичког извора – сирене 



Образац ЦЗ-15 - Приказ 
				подсистема за предају и пријем сигнала за узбуњивање 



Образац ЦЗ-16 - Приказ 
				преносних путева 



Образац ЦЗ-17 - 
				Евиденција о урученим признањима и наградама поводом дана 
				Сектора за ванредне ситуације, дана цивилне заштите и дана 
				заштите од пожара  
Преглед носиоца израде евиденције у цивилној заштити по 
				обрасцима