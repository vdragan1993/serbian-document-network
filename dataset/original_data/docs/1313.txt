Редакцијски пречишћен текст

 
 
 
На основу члана 52. став 3. Закона о ванредним ситуацијама („Службени гласник РС”, број 111/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), 
Влада доноси 
 
УРЕДБУ 
о обавезним средствима и опреми за личну, узајамну и колективну заштиту од елементарних непогода и других несрећа


	"Службени гласник РС", бр. 3 од 24. јануара 2011, 
	37 од 24. априла 2015.
 
Члан 1.
Овом уредбом утврђује се врста и минимум средстава и опреме за спровођење личне, узајамне и колективне заштите од елементарних непогода, техничко-технолошких несрећа – удеса и катастрофа, последица тероризма, ратних дејстава и других већих несрећа (у даљем тексту: елементарне непогоде и друге несреће), а које су дужни да набаве и држе државни органи, органи аутономних покрајина, органи јединица локалне самоуправе, привредна друштва, друга правна лица, грађани и власници стамбених зграда, као и рокови за набавку тих средстава.
 
Члан 2.
Грађани власници стамбених јединица, односно кућа и власници стамбених зграда дужни су да, за потребе личне заштите и спасавања и заштите и спасавања чланова породичног домаћинства, као и имовине, набаве и држе у исправном стању следећа средства и опрему: 


1) комплет за пружање прве помоћи, који садржи: 
				индивидуални први завој са једним јастучетом 12 cm х 10 cm (1 
				ком.); калико завој – уткани руб 8 cm х 5 m (2 ком.); калико 
				завој – уткани руб 2,5 cm х 5 m (1 ком.); газу стерилну 1 m (1 
				ком.); газу стерилну ½ m (2 ком.); газу стерилну ¼ m појединачно 
				паковање 80 cm х 25 cm (4 ком.); вазелинску газу 10 cm х 10 cm 
				(2 ком.); лепљиви фластер (2 ком.); адхезивни завојни материјал 
				10 cm х 8 cm (2 ком.); троуглу мараму дим. 100х100х140 cm 
				густоће 20x19 (5 ком.); санитетску вату (100 gr); рукавице за 
				једнократну употребу (5 пари); маказе са закривљеним врхом (1 
				ком.); сигурносну иглу (зихернадлу 5 ком.); маску за давање 
				вештачког дисања за једнократну употребу (2 ком.); 
				термо-изолациону алуфолију (1 ком.);*
2) дезинфекциона средства – 2 dcl алкохола 70 %;
3) приручна средства за деконтаминацију – соде бикарбоне једну кутију; 
4) апарат за гашење почетних пожара – С-6 или еквивалентан њему.
Грађани који живе у властитим кућама, поред средстава и опреме из става 1. овог члана, дужни су да набаве и држе у исправном стању и комплет алата који обухвата: лопату, крамп или мотику и испитивач напона (глинерица).
Грађани који су као физичка лица регистровани за обављање делатности ради стицања добити (предузетници) дужни су да, у зависности од броја запослених, набаве и држе у исправном стању комплет за пружање прве 
				* помоћи, из става 1. тачка 1) овог члана или најмање једну приручну апотеку 
				
(зидни ормарић или преносна торба)*, из члана 4. тачка 2) ове уредбе, као и средства и опрему из члана 4. тач. 3)–5) ове уредбе.
*Службени гласник РС, број 37/2015
 
Члан 3.
У циљу заштите и спасавања живота и здравља људи, материјалних добара и животне средине, односно ради ублажавања деловања одређених појава или опасности, власници односно корисници објеката у којима раде запослени или се налази већи број људи или у којима се налазе такве материје, роба или средства која представљају одређену опасност по живот и здравље људи или која могу изазвати несрећу као нпр. у робним кућама, продавницама, угоститељским објектима, тржним центрима, спортским објектима, позориштима, концертним дворанама, архивима, библиотекама, дискотекама, производним халама, предшколским установама, школама, високошколским установама, установама ученичког и студентског стандарда, заводима за извршење кривичних санкција, колективним центрима, војним и верским објектима, здравственим установама, железничким и аутобуским станицама, аеродромима, угоститељско-туристичким објектима, станицама за снабдевање моторних возила горивом, складиштима у којима се чува грађевински материјал и хемијски производи и други лако запаљиви, отровни или експлозивни материјали, прехрамбене, текстилне и друге робе, сервисним радионицама, ђачким домовима, биоскопима и свим другим сличним објектима у којима раде запослени или се налази већи број људи, дужни су да набаве и држе у исправном стању средства и опрему за спровођење личне, узајамне и колективне заштите људи у тим објектима, утврђену одредбама члана 4. ове уредбе. 
 
Члан 4.
Државни органи, органи аутономних покрајина, органи јединица локалне самоуправе, привредна друштва и друга правна лица, који испуњавају услове из члана 3. ове уредбе, дужни су да за сваки објекат појединачно набаве најмање: 
1) комплет за пружање прве * помоћи из члана 2. став 1. тачка 1) ове уредбе, ако имају мање од 20 запослених; 


2) најмање једну приручну апотеку (зидни ормарић или 
				преносиву торбу) ако имају од 20 до 100 запослених и даље на 
				сваких 200 запослених, још по једну приручну апотеку која 
				садржи: калико завој – уткани руб 10 cm х 5 m (5 ком.); калико 
				завој – уткани руб 6 cm х 5 m (5 ком.); калико завој – уткани 
				руб 5 cm х 5 m (5 ком.); калико завој – уткани руб 2,5 cm х 5 m 
				(5 ком.); индивидуални први завој типа II (2 ком.); стерилна 
				газа 1 m (2 ком.); стерилна газа ½ m (2 ком.); стерилну газу ¼ m 
				(3 ком.); вазелинску газу 10 cm х 10 cm (2 ком.); троуглу мараму 
				100x100x140 cm густоће 20x19 (5 ком.); санитетску вату (100 gr); 
				лепљиви фластер 2,5 cm х 5 m (3 ком.); адхезивни завојни 
				материјал 10 cm х 4 cm (5 ком.); рукавице за једнократну 
				употребу (10 пари); сигурносну иглу (зихернадлу 10 ком.); маказе 
				са закривљеним врхом (1 ком.); термо-изолациону алуфолију (3 
				ком.); маску за давање вештачког дисања за једнократну употребу 
				(5 ком.);*
3) по једна носила на сваких 50 запослених; 
4) најмање један комплет средстава за дезинфекцију пословног простора, радне површине, уређаја и возила која се користе у оквиру делатности, који садржи 10 грама детерџента на 1 m² пословног простора; 
5) по један комплет алата, који обухвата: лопату, крамп, секиру, чекић (мацола), ћускију, тестеру за гвожђе, клешта и испитивач напона.
Власници односно корисници објеката у којима је поред запослених, привремено смештен и/или борави већи број људи, дужни су да поред средстава из става 1. овог члана, набаве додатна средства и опрему из става 1. тачке 2) овог члана, на сваких 150 привремено смештених људи, сходно укупним смештајним капацитетима којима располажу. 
*Службени гласник РС, број 37/2015
 

Члан 5.*

Привредна друштва, оператори Севесо постројења и друга 
				правна лица, који су у складу са законима, обвезници израде 
				Политике превенције удеса, Извештаја о безбедности и Плана 
				заштите од удеса, дужни су да набаве и држе у исправном стању 
				заштитна средства – опрему за заштиту запослених у случају 
				хемијског удеса.*

Оператори Севесо постројења који су обвезници израде 
				Извештаја о безбедности, дужни су да обезбеде одговарајућа 
				средства личне заштите (органа за дисање) грађанима и лицима 
				која стално бораве и раде у непосредном окружењу, односно зони 
				угрожености од ефеката хемијског удеса.*

Количина средстава из става 2. овог члана обезбеђује се 
				на основу Извештаја о безбедности, а у сарадњи са надлежним 
				органом јединице локалне самоуправе и организационом јединицом 
				Сектора за ванредне ситуације – Министарства унутрашњих послова, 
				за територију седишта правног лица.*

Обавезују се оператори Севесо постројења да у сарадњи са 
				наведеним органима из става 3. овог члана организују и реализују 
				обуку са корисницима обезбеђених средстава личне заштите.*

Субјекти из ст. 1. и 2. овог члана дужни су да обезбеде 
				одговарајућа заштитна средства по изради и добијеној сагласности 
				од надлежног органа на Политику превенције удеса, Извештај о 
				безбедности и План заштите од удеса.*
*Службени гласник РС, број 37/2015
 
Члан 6. 
За потребе узајамне и колективне заштите у стамбеним зградама које се у складу са законом налазе у етажном власништву грађана, а које имају најмање два или више спратова, скупштина станара зграде дужна је да набави и држи у исправном стању: 
1) комплет алата из члана 4. став 1. тачка 5) ове уредбе; 
2) ватрогасни апарат (најмање по један на сваком спрату, односно у складу с прописима о заштити од пожара). 
Правно лице из става 1. овог члана дужно је да одржава хидрантску мрежу и противпожарно степениште.
 

Члан 7.
Брисан је (види члан 4. Уредбе - 
				37/2015-5)
 
Члан 8.
Средства и опрема утврђена овом уредбом, у складу са упутством произвођача, морају се чувати на условном, сигурном и видном месту и одржавати у исправном стању, те користити само према њиховој намени. 
Средства и опрема из чл. 2, 4, 5. и 6. ове уредбе која су ограниченог рока трајања, као и потрошена, оштећена или на било који начин нестала средства и опрема, морају се зановити пре истека рока, односно најкасније у року 60 дана од дана настанка разлога за њихово занављање. 
 
Члан 9.
Државни органи, органи аутономних покрајина, органи јединица локалне самоуправе, привредна друштва, друга правна лица, грађани и власници стамбених зграда који су пре ступања на снагу ове уредбе набавили средства и опрему предвиђене овом уредбом, могу наставити да их користе док та средства и опрему не буду у обавези да занове у складу са чланом 8. став 2. ове уредбе, а најкасније у року од годину дана од истека рока за њихово набављање у складу са чланом 7. ове уредбе.
 
Члан 10.
Ова уредба ступа на снагу осмог дана од дана објављивања у „Службеном гласнику Републике Србије”. 
 
Број 110-10010/2010
У Београду, 13. јануара 2011. године
Влада 
Први потпредседник Владе – заменик председника Владе,
Ивица Дачић, с.р.
 
ОДРЕДБЕ КОЈЕ НИСУ УНЕТЕ У 
				"ПРЕЧИШЋЕН ТЕКСТ" УРЕДБЕ
 
Уредба о изменама Уредбе о о обавезним средствима и опреми за личну, узајамну и колективну заштиту од елементарних непогода и других несрећа: 
				"Службени гласник РС", 37/2015-5
 

Члан 5.

Носиоци обавеза из чл. 2. и 4. Уредбе о обавезним 
				средствима и опреми за личну, узајамну и колективну заштиту од 
				елементарних непогода и других несрећа („Службени гласник РС”, 
				број 3/11) дужни су да прописана средства и опрему набаве до 
				краја 2015. године.

Изузетно од става 1. овог члана, носиоци обавеза који су 
				до ступања на снагу ове уредбе набавили средства и опрему у 
				складу са раније важећим прописом, могу наставити да их користе 
				до истека прописаног рока занављања.

Члан 6.

Ова уредба ступа на снагу осмог дана од дана објављивања 
				у „Службеном гласнику Републике Србије”.