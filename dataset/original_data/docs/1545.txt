На
основу члана 11. Закона о сарадњи Савезне Републике Југославије са Међународним
трибуналом за кривично гоњење лица одговорних за тешка кршења међународног
хуманитарног права почињена на територији бивше Југославије од 1991. године
(“Службени лист СРЈ”, бр. 18/2002), Савезна влада доноси
 
ОДЛУКА
о
ослобађању чувања тајне
„Службени
лист СРЈ”, број 40 од 19. јула 2002.
 
1. У поступцима пред
Међународним трибуналом за кривично гоњење лица одговорних за тешка кршења
међународног хуманитарног права почињена на територији бивше Југославије од
1991. године, осумњичени Обрад Стевановћ и сведоци Радомир Марковић и Теодор
Станчић ослобађају се дужности чувања државне и војне тајне у односу на
догађаје на Косову и Метохији.
 
2. У поступцима пред
Међународним трибуналом за кривично гоњење лица одговорних за тешка кршења
међународног хуманитарног права почињена на територији бивше Југославије од
1991. године изјава осумњиченог господина Обрада Стевановића и сведочење
господина Радомира Марковића и господина Теодора Станчића у односу на догађаје
на Косову и Метохији немају штетне последице за службу у смислу члана 183.
Кривичног закона Савезне Републике Југославије.
 
3. Савезна влада ће
ову одлуку доставити именованима.
 
4. Ова одлука ступа
на снагу наредног дана од дана објављивања у „Службеном листу СРЈ”.
 
  

 Савезна
влада
Е.п. бр.
130 
18. јула
2002. године 
Београд
Председник

Драгиша
Пешић,
с. р.