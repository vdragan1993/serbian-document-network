На основу члана 126. став 4. Закона о пловидби и лукама на унутрашњим водама („Службени гласник РС”, бр. 73/10 и 121/12),
Министар саобраћаја уз сагласност министра финансија доноси
 
ПРАВИЛНИК
о висини таксе за пружање стручне услуге вршења прегледа и техничког надзора чамца, пловећег тела и плутајућег објекта 
	

	"Службени гласник РС", број 104 од 27. новембра 2013.
 
Члан 1.
Овим правилником утврђује се висина таксе за вршење прегледа и техничког надзора чамца, пловећег тела и плутајућег објекта. 
	
Члан 2.
Висина таксе из члана 1. овог правилника износи:
1) за редовни преглед чамца дужине до 10 m без кабине без сопственог погона – 500,00 динара;
2) за редовни преглед чамца дужине до 10 m са кабином без сопственог погона – 700,00 динара;
3) за редовни преглед чамца дужине преко 10 m без кабине без сопственог погона – 1300,00 динара;
4) за редовни преглед чамца дужине преко 10 m са кабином без сопственог погона – 1900,00 динара;
5) за преглед погонског уређаја чамца снаге до 2,94 kW – 200,00 динара;
6) за преглед погонског уређаја чамца снаге од 2,95 kW до 7,35 kW – 400,00 динара;
7) за преглед погонског уређаја чамца снаге од 7,36 kW до 22,05 kW – 600,00 динара;
8) за преглед погонског уређаја чамца снаге од 22,06 kW до 96,60 kW – 1300,00 динара;
9) за преглед погонског уређаја чамца снаге преко 96,60 kW – 2200,00 динара;
10) за преглед скутера снаге погонског уређаја до 73,50 kW – 4500,00 динара;
11) за преглед скутера снаге погонског уређаја од 73,51 до 96,60 kW – 6000,00 динара;
12) за преглед скутера снаге погонског уређаја преко 96,60 kW – 7200,00 динара;
13) за редовни преглед плутајућег објекта намењеног за привредне и јавне сврхе по m² површине – 170,00 динара;
14) за основни и ванредни преглед плутајућег објекта намењеног за привредне и јавне сврхе по m² површине – 200,00 динара;
15) за редовни преглед плутајућег објекта намењеног за спорт и рекреацију површине до 30 m² – 1500,00 динара;
16) за редовни преглед плутајућег објекта намењеног за спорт и рекреацију површине од 30 m² до 100 m² – 2500,00 динара;
17) за редовни преглед плутајућег објекта намењеног за спорт и рекреацију површине преко 100 m² – 4000,00 динара.
Члан 3.
Такса за вршење основног и ванредног прегледа чамца, пловећег тела и плутајућег објекта намењеног за спорт и рекреацију увећава се 20% од утврђене висине таксе за вршење одговарајућег редовног прегледа из члана 2. овог правилника.
Такса за вршење прегледа чамца који се користи у привредне сврхе увећава се 50% од утврђене висине таксе за вршење одговарајућег прегледа из члана 2. овог правилника.
Члан 4.
Висина таксе за вршење техничког надзора над градњом чамца, пловећег тела и плутајућег објекта износи:
1) за оверу техничке документације – 10.000,00 динара;
2) за вршење техничког надзора – 50% од утврђене висине таксе за вршење одговарајућег прегледа из члана 2. овог правилника.
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2014. године.
 
Број 110-00-95/2013-06
У Београду, 12. новембра 2013. године 
	
Министар,
Александар Антић, 
	с.р.