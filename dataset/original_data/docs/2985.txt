На основу члана 55. став 3. Закона о Народној банци Србије
(„Службени гласник РС”, бр. 72/2003 и 55/2004), 
Гувернер Народне банке Србије доноси
 
 
ОДЛУКУ
о повлачењу из оптицаја
кованог новца апоена од 50 пара
“Службени гласник РС”, број 56 од 30. јуна 2005.
 
 
1.
Народна банка Србије ће од 2. јула до 31. децембра 2005. године повући из оптицаја
ковани новац апоена од 50 пара издања 1994, 1995. и 1996. године.
Ковани
новац из става 1. ове тачке престаје да буде законско средство плаћања од 1. јануара
2006. године.
У
периоду из става 1. ове тачке, сва готовинска плаћања могу се обављати и кованим
новцем из тог става.
 
2.
Истеком рока из тачке 1. став 1. ове одлуке, физичка и правна лица у земљи могу
у неограниченом износу замењивати ковани новац из тог става за новчанице и ковани
новац који су у оптицају – и то у банкама и у филијалама и експозитурама филијала
Народне банке Србије до 30. јуна 2006. године, а од 1. јула до 31. децембра
2006. године – само у филијалама и експозитурама филијала Народне банке Србије.
 
3.
Банке које врше замену кованог новца из тачке 1. став 1. ове одлуке дужне су да
замењене количине кованог новца филијалама и експозитурама филијала Народне банке
Србије достављају сукцесивно, а најкасније до 15. јула 2006. године. 
Филијале
и експозитуре филијала Народне банке Србије дужне су да замењени ковани новац и
ковани новац примљен од банака сукцесивно достављају Народној банци Србије – Дирекцији
за послове трезора. 
 
4.
Ова одлука ступа на снагу наредног дана од дана објављивања у „Службеном гласнику
РС”.
  
О. број 58
У Београду, 30. јуна 2005.
године
Гувернер
Народне банке Србије,
Радован Јелашић, с.р.