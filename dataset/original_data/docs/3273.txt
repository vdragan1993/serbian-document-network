Редакцијски пречишћен текст
 
 
На основу члана 35. Закона о приватизацији („Службени гласник РС”, брoј 83/14) и члана 42. став 1. Закона о Влади („Службени гласник РС”, бр. 55/05, 71/05 − исправка, 101/07, 65/08, 16/11, 68/12 − УС, 72/12, 7/14 − УС и 44/14), 
Влада доноси 
 
УРЕДБУ
о стратешком партнерству
"Службени 
				гласник РС", бр. 129 од 27. новембра 2014, 75 од 31. 
				августа 2015, 16 од 26. фебруара 2016, 108 од 29. децембра 2016.
 
I. УВОДНЕ ОДРЕДБЕ
Члан 1.
Овом уредбом уређујe се модел стратешког партнерства као модел приватизације кроз институционални однос домаћих или страних правних лица са субјектом приватизације односно Републиком Србијом (у даљем тексту: Стратешко партнерство).
Члан 2.
Модел стратешког партнерства спроводи се:
1) заједничким улагањем путем оснивања новог привредног друштва чији су оснивачи Република Србија и стратешки инвеститор;
2) докапитализацијом постојећег субјекта приватизације.
Влада доноси одлуку о моделу стратешког партнерства, која садржи: 
1) начин спровођења стратешког партнерства и то: заједничким улагањем путем оснивања новог привредног друштва или докапитализацијом постојећег субјекта приватизације; 
2) квалификационе услове које домаће или страно правно лице које са субјектом приватизације, односно Републиком Србијом закључује уговор о стратешком партнерству (у даљем тексту: Стратешки инвеститор), треба да испуни;

3) битне елементе уговора о стратешком партнерству 
				(врста, износ и рок уношења улога Стратешког инвеститора), а 
				може да садржи и друге одредбе (нпр. о обавези инвестирања, 
				пословања, запошљавања, средствима обезбеђења уредног извршења 
				уговорних обавеза, условима, начину и правним последицама 
				раскида);
4) критеријуме за рангирање понуда за избор Стратешког инвеститора; 
5) када се Стратешко партнерство сматра окончаним (затварање трансакције);
6) садржај пријаве за Стратешко партнерство (у даљем тексту: Пријава); 
7) рок за достављање пријава за избор Стратешког инвеститора;
8) висину депозита и цену приватизационе документације;
9) друга питања од значаја за спровођење Стратешког партнерства.
Влада доноси одлуку о образовању Комисије за спровођење модела стратешког партнерства (у даљем тексту: Комисија).

Министарство надлежно за послове привреде, предлаже 
				Влади одлуку из става 2. овог члана, на основу документације, 
				као и других података од значаја добијених од надлежних органа и 
				организација, субјекта приватизације и потенцијалног 
				инвеститора.
*Службени гласник РС, број 16/2016
 
II. ЈАВНО ПРИКУПЉАЊЕ ПОНУДА
Члан 3.
Модел стратешког партнерства спроводи се методом јавног прикупљања понуда (у даљем тексту: поступак јавног прикупљања понуда).
Члан 4.
Поступак јавног прикупљања понуда обухвата: 
1) припрему;
2) подношење и пријем понуда за избор Стратешког инвеститора (у даљем тексту: Понуда);
3) отварање Пријава и оцену Понуда;
4) преговоре са изабраним понуђачем;
5) закључивање уговора о стратешком партнерству;
6) затварање трансакције. 
Комисија 
Члан 5.
Поступак јавног прикупљања понуда спроводи Комисија и предлаже министарству надлежном за послове привреде одлуку о избору стратешког партнера.
Поступак из става 1. овог члана организује 
				министарство надлежно за послове привреде у складу са законом и овом уредбом.

Министарство надлежно за послове привреде пружа административно-техничку подршку Комисији.

Министарство надлежно за послове привреде може ангажовати саветника за обављање послова и пружање помоћи у организацији поступка и избору најповољнијег понуђача.
*Службени гласник РС, број 16/2016
 
Члан 6.
Комисија има пет чланова.
У Комисију се именују по један представник субјекта приватизације, репрезентативног синдиката код субјекта приватизације – послодавца, а у случају да код послодавца не постоји репрезентативни синдикат, један представник јединице локалне самоуправе према седишту субјекта приватизације, као и три представника републичких органа од којих по један представник министарства надлежног за послове привреде, министарства надлежног за послове финансија и министарства надлежног за делатност субјекта приватизације.

Лице које поседује најмање 5% капитала субјекта 
				приватизације не може бити члан Комисије.
*Службени гласник РС, број 16/2016
 
Члан 7.
У спровођењу поступка јавног прикупљања понуда, Комисија:
1) отвара и утврђује благовременост и потпуност Пријаве; 
2) оцењује Понуде;
3) предлаже Влади одлуку којом се утврђује Ранг листа; 
4) преговара са учесником у поступку чија је Понуда проглашена најповољнијом (у даљем тексту: Изабрани понуђач);
5) обавља и друге послове у складу са овом уредбом.
Члан 8.
Комисија може одлучивати ако је присутна већина од укупног броја чланова.
Комисија доноси одлуке већином гласова укупног броја чланова. 
У случају једнаке поделе гласова глас председника Комисије је одлучујући.
Комисија доноси пословник о раду којим се ближе уређују питања од значаја за рад Комисије. 

Комисија доставља министарству надлежном за послове 
				привреде извештај о спроведеном поступку, као и предлог уговора 
				о стратешком партнерству ако су преговори успешно окончани.
*Службени гласник РС, број 16/2016
 
III. ПРИПРЕМА
Члан 9.
Припрема поступка јавног прикупљања понуда обухвата:
1) припрему приватизационе документације;
2) објављивање јавног позива за избор стратешког инвеститора.
Приватизациона документација
Члан 10.
Приватизациона документација садржи:
1) информациони меморандум о субјекту приватизације који садржи: 
– основне податке о субјекту приватизације;
– податке о стању средстава и обавеза (преглед непокретности, преглед најважније опреме, преглед имовине и потраживања која су предмет судских спорова са износом вредности спорова, преглед обавеза које су предмет судских спорова са износом вредности спорова, преглед имовине која је под залогом и преглед имовине других правних лица над којима субјект приватизације има залогу);
– анализу досадашњег пословања субјекта приватизације (преглед организационе структуре са бројем запослених, старосном и квалификационом структуром; преглед укупног прихода по основним врстама производа, односно услуга, структури тржишта; преглед трошкова пословања);
– статусну документацију;
– имовинско-правну документацију;
– финансијске извештаје за последње три године, заједно са извештајем ревизора ако постоји обавеза сачињавања ревизорског извештаја;
– податке о процени вредности капитала и имовине;
– изјаву одговорног лица о тачности и свеобухватности података.
2) упутство за понуђаче које садржи: образац пријаве, услове и рокове за учествовање у поступку, опис процедуре и рокове за спровођење, услове за израду свеобухватне анализе пословања 
				субјекта приватизације (Due Dilligence), време и начин обиласка субјекта приватизације, критеријуме за рангирање Понуда, копију ове уредбе и друге податке у складу са овом уредбом (у даљем тексту: упутство за понуђаче);
3) друге информације и документацију неопходну за спровођење поступка.
Приватизациону документацију из става 1. тачка 1) овог члана, припрема субјекат приватизације и доставља је 
				министарству надлежном за послове привреде у року од 30 дана од дана када је 
				министарство надлежно за послове привреде обавестило субјект приватизације о моделу приватизације, у складу са законом. 
Приватизациону документацију из става 1. тач. 2. и 3. овог члана припрема 
				министарство надлежно за послове привреде.
За тачност и свеобухватност достављене приватизационе документације из става 1. тачка 1) овог члана одговорно је лице овлашћено за заступање субјекта приватизације под кривичном, моралном и материјалном одговорношћу. 
*Службени гласник РС, број 16/2016
 
Јавни позив
Члан 11.

Министарство надлежно за послове привреде објављује јавни позив за избор стратешког инвеститора (у даљем тексту: Јавни позив), на основу одлуке Владе из члана 2. ове уредбе, а после израде приватизационе документације.
Јавни позив садржи:
1) пословно име и матични број субјекта приватизације;
2) податке о структури и вредности капитала;
3) начин спровођења стратешког партнерства;
4) квалификационе услове које мора да испуњава Стратешки инвеститор;
5) рок и начин подношења пријаве; 
6) друге податке од значаја за спровођење поступка. 

Министарство надлежно за послове привреде објављује Јавни позив у средствима јавног информисања, а најмање у једном дневном високо тиражном листу који се дистрибуира на целој територији Републике Србије и на интернет страници 
				министарства надлежног за послове привреде, најкасније 30 дана пре дана који је одређен за достављање пријава.
*Службени гласник РС, број 16/2016
 
Откуп приватизационе документације
Члан 12.
Правним лицима која поднесу захтев за откуп документације (у даљем тексту: учесници) продаје се приватизациона документација по цени коју одређује Влада одлуком из члана 2. ове уредбе.
Учесници су дужни да пре преузимања документације закључе уговор о чувању поверљивих података са Комисијом

и уплате цену из става 1. овог члана.
Уговор из става 2. овог члана сачињава 
				министарство надлежно за послове привреде.
*Службени гласник РС, број 16/2016
 
IV. ПОДНОШЕЊЕ И ПРИЈЕМ ПРИЈАВА 
Члан 13.
Пријава се подноси 
				министарству надлежном за послове привреде у затвореној коверти у року утврђеном у одлуци Владе из члана 2. ове уредбе, који не може бити краћи од 30 дана од дана објављивања Јавног позива.
Пријава садржи:
1) коверат са ознаком: „Подаци о понуђачу”;
2) коверат са ознаком: „Понуда”.
Коверат са ознаком „Подаци о понуђачу” садржи: 
1) потврде и изјаве да понуђач испуњава услове прописане законом којим се уређује приватизација;

1а) идентификационе податке о понуђачу;
2) доказ о уплаћеном депозиту или банкарску гаранцију;
3) доказ о испуњености квалификационих услова; 
4) друге податке или документацију који су предвиђени упутством за понуђаче или Јавним позивом.
Коверат са ознаком „Понуда” садржи понуду Стратешког инвеститора. 
Пријаве морају бити у складу са одлуком Владе из члана 2. ове уредбе, Јавним позивом и упутством за понуђаче.
*Службени гласник РС, број 16/2016
 
Члан 14.
Ако је Пријава упућена поштом, дан предаје Пријаве пошти сматра се као дан предаје 
				министарству надлежном за послове привреде.
*Службени гласник РС, број 16/2016
 
Члан 15.
Подносилац Пријаве уплаћује депозит у новцу или предаје 
				министарству надлежном за послове привреде банкарску гаранцију (у даљем тексту: депозит), у складу са упутством за понуђаче. 
*Службени гласник РС, број 16/2016
 
Члан 16.
Поступак подношења и пријема Пријава, начин вођења евиденције примљених Пријава, документација потребна за идентификацију учесника у поступку, чување документације, као и начин и рокови враћања депозита одређују се упутством за понуђаче. 
V. ОТВАРАЊЕ ПРИЈАВА И ОЦЕНА ПОНУДА
Члан 17.
Комисија отвара Пријаве и утврђује њихову благовременост и потпуност у складу са упутством за понуђаче.
Отварању Пријава могу да присуствују учесници, њихови заступници или пуномоћници и друга заинтересована лица. 
Неблаговремене Пријаве неће се разматрати.
Комисија доноси одлуку о одбацивању неблаговремене Пријаве.
Комисија може оставити накнадни рок учеснику да допуни документацију која се подноси у коверти „Подаци о понуђачу”.
Уколико учесник не изврши допуну у складу са ставом 5. овог члана, Комисија одбацује Пријаву и о одбацивању Пријаве обавештава учесника.
Комисија одобрава Пријаву која испуњава услове у складу са Јавним позивом, овом уредбом и упутством за понуђаче.
Уколико ниједна Пријава не испуњава прописане услове, Комисија о томе сачињава извештај који се преко министарства надлежног за послове привреде доставља Влади.
Влада, на основу извештаја из става 8. овог члана, проглашава поступак неуспешним.
Члан 18.
Коверат са ознаком „Понуда” отвара се само уколико Комисија утврди да учесник испуњава квалификационе услове и да је Пријава благовремена и потпуна. 
Члан 19.
Комисија доноси одлуку којом утврђује предлог Ранг листе применом критеријума утврђених у одлуци Владе из члана 2. став 2. тачка 4) ове уредбе. 
Најповољнија Понуда се рангира на прво место предлога Ранг листе.
У случају да се у поступку јави само један учесник за чију понуду Комисија утврди да испуњава услове и критеријуме поступка или кад после отварања Понуда, а пре доношења одлуке о предлогу Ранг листе због одустанка осталих учесника, преостане само један учесник, Комисија о томе сачињава извештај који се преко министарства надлежног за послове привреде доставља Влади.
Члан 20.
Влада, на основу предлога Ранг листе из члана 19. став 1. ове уредбе, доноси одлуку којом утврђује Ранг листу и проглашава Изабраног понуђача. 
Влада, на основу извештаја из члана 19. става 3. ове уредбе, доноси одлуку да се отпочну преговори са једним учесником којег проглашава Изабраним понуђачем или доноси одлуку којом проглашава поступак неуспешним.
Члан 21.
Одлуке Владе из члана 20. ове уредбе објављује се на интернет страници Владе.

У року од два дана од дана доношења одлуке Владе из 
				члана 20. ове уредбе, министарство надлежно за послове привреде 
				писмено обавештава све рангиране учеснике односно јединог 
				учесника, а Изабраном понуђачу упућује позив за започињање 
				преговора ради закључења уговора о стратешком партнерству.
*Службени гласник РС, број 16/2016
 
VI. ПРЕГОВОРИ И ОДЛУКА О ЗАКЉУЧЕЊУ УГОВОРА О СТРАТЕШКОМ ПАРТНЕРСТВУ
Члан 22.
Комисија преговара са Изабраним понуђачем и најкасније у року од 
				120 дана од дана доношења одлуке из члана 20. ове уредбе доставља министарству надлежном за послове привреде извештај о спроведеном поступку, као и предлог уговора о стратешком партнерству уз мишљење надлежне организације за спречавање прања новца о непостојању сметњи на страни Стратешког инвеститора за закључење уговора, ако су преговори успешно окончани. 
Министарство надлежно за послове привреде у року од 15 дана од пријема извештаја о спроведеном поступку и предлога уговора о стратешком партнерству из става 1. овог члана, доставља Влади извештај о спроведеном поступку и предлог уговора о стратешком партнерству, уколико су преговори успешно окончани, ради доношења одлуке о закључењу уговора о стратешком партнерству. 
Одлука Владе о закључењу уговора о стратешком партнерству објављује се на интернет страници Владе и доставља 
				министарству 
				надлежном за послове привреде у року од пет дана од дана доношења. 

Министарство надлежно за послове привреде обавештава 
				Стратешког инвеститора, односно другорангираног учесника о 
				одлуци Владе о закључењу уговора о стратешком партнерству, у 
				року од пет дана од дана пријема одлуке Владе.

Уколико у року из става 1. овог члана преговори нису 
				успешно окончани, Комисија доставља министарству надлежном за 
				послове привреде извештај о спроведеном поступку.

Министарство надлежно за послове привреде у року од 15 
				дана од дана пријема извештаја из става 5. овог члана доставља 
				Влади извештај о спроведеном поступку, ради доношења одлуке о 
				проглашењу поступка неуспешним.
*Службени гласник РС, број 75/2015
**Службени гласник РС, број 16/2016
***Службени гласник РС, број 108/2016
VII. ЗАКЉУЧИВАЊЕ УГОВОРА О СТРАТЕШКОМ ПАРТНЕРСТВУ
Члан 23.
Уговор о стратешком партнерству је уговор о оснивању новог друштва, као и уговор о докапитализацији постојећег субјекта приватизације.
Уговор о стратешком партнерству се закључује у року од 15 дана од дана достављања обавештења Стратешком инвеститору о одлуци Владе, у складу са чланом 22. став 4. ове уредбе.
Рок из става 2. овог члана Влада може, по потреби, да продужи. 
Уговор о стратешком партнерству које се спроводи путем докапитализације постојећег субјекта приватизације потписују представник Републике Србије, Стратешки инвеститор и субјект приватизације.
Уговор о стратешком партнерству које се спроводи заједничким улагањем путем оснивања новог привредног друштва потписују представник Републике Србије и Стратешки инвеститор.
Уговор о стратешком партнерству сматра се закљученим када га потпишу уговорне стране и оверава се од стране органа надлежног за оверу потписа.
Уговор о стратешком партнерству објављује се на интернет страници Владе и 
				министарства надлежног за послове привреде, у року од три дана од дана потписивања.
*Службени гласник РС, број 16/2016
Члан 24.

				Ако Изабрани понуђач не закључи Уговор о стратешком 
				партнерству, сматраће се да је одустао од Понуде.

				У случају из става 1. овог члана, Влада може донети 
				одлуку да се отпочну преговори са другорангираним учесником.

				Ако ни другорангирани учесник не закључи Уговор о 
				стратешком партнерству, Влада доноси одлуку о даљем поступку.
*Службени гласник РС, број 16/2016
 
Губитак права на враћање депозита
Члан 25.

				Учесник губи право на враћање депозита уколико:

				1) јe повукао Пријаву, односно одустао од Понуде,

				2) је доставио документацију у Пријави, за коју се 
				испоставило да није тачна, важећа односно веродостојна,

				3) није извршио допуну Пријаве у складу са чланом 17. 
				став 5. ове уредбе,

				4) је проглашен за Стратешког инвеститора, позван, а не 
				потпише Уговор о стратешком партнерству у прописаном року, или

				5) је проглашен за стратешког инвеститора, а према 
				мишљењу надлежне организације за спречавање прања новца постоје 
				сметње за закључење уговора, или

				6) у другим случајевима дефинисаним Упутством за 
				понуђаче.
*Службени гласник РС, број 16/2016
 
Враћање депозита
Члан 26.

				Депозит се враћа Стратешком инвеститору у складу са 
				Уговором о стратешком партнерству.

				Депозит се враћа учеснику у року од 15 дана од дана 
				доношења одлуке којом се његова Пријава одбацује или одбија 
				Понуда.

				У случају више учесника, депозит учесника се враћа у 
				року од 15 дана од дана доношења одлуке Владе о утврђивању Ранг 
				листе, осим другорангираном учеснику чији депозит се задржава до 
				затварања трансакције у складу са Уговором о стратешком 
				партнерству.

				У случају поништења поступка, депозит учесника се враћа 
				у року од 15 дана од дана доношења одлуке Владе о поништењу 
				поступка.

				На депозит враћен у року не обрачунава се камата.

				Депозит учеснику који је изгубио право на враћање 
				депозита у складу са чланом 25. ове уредбе не враћа се.
*Службени гласник РС, број 16/2016
 

				Проглашење поступка неуспешним и 
				поништење поступка
*Службени гласник РС, број 16/2016
Члан 27.

				Влада проглашава поступак неуспешним:

				1) ако није достављена ниједна Пријава,

				2) ако ниједна Пријава не испуњава услове,

				3) ако ниједна Понуда не испуњава услове,

				4) ако се са Стратешким инвеститором, као ни са 
				другорангираним учесником, не закључи Уговор о стратешком 
				партнерству,

				5) ако не наступи затварање трансакције у складу са 
				Уговором о стратешком партнерству,

				6) у другим случајевима дефинисаним Упутством за 
				понуђачe,

				7) у другим случајевима у складу са овом уредбом.

				Влада може својом одлуком да поништи поступак у било 
				које време, све до потписивања Уговора о стратешком 
				партнерству.

				Одлука о проглашењу поступка неуспешним, односно о 
				поништењу поступка се објављује на интернет страници Владе даном 
				доношења и доставља учеснику у року од пет дана од дана 
				доношења.
*Службени гласник РС, број 16/2016
 
VIII. КОНТРОЛА ИЗВРШЕЊА УГОВОРНИХ ОБАВЕЗА
Члан 28.

Министарство надлежно за послове привреде контролише испуњење уговорних обавеза Стратешког инвеститора које су предвиђене уговором о стратешком партнерству. 
Контрола из става 1. овог члана врши се на основу извештаја овлашћеног ревизора који Стратешки инвеститор доставља 
				министарству надлежном за послове привреде за време трајања уговора, као и на основу процене судског вештака за предмет инвестирања. 

Министарство надлежно за послове привреде сачињава 
				извештај о извршеној контроли, утврђује испуњеност уговорних 
				обавеза и предлаже одговарајуће мере Влади.
Брисан је ранији став 4. (види члан 14. Уредбе - 
				16/2016-24)
За тачност и потпуност документације и података који се достављају 
				министарству надлежном за послове привреде, ради спровођења поступка контроле извршења уговорних обавеза, одговорни су под кривичном и материјалном одговорношћу, Стратешки инвеститор и лице овлашћено за заступање субјекта приватизације.
*Службени гласник РС, број 16/2016
Члан 29.

Министарство надлежно за послове привреде спроводи контролу извршења обавеза Стратешког инвеститора преузетих уговором о стратешком партнерству, динамиком предвиђеном уговором о стратешком партнерству. 
Уколико уговором није предвиђена динамика спровођења контроле, контрола се спроводи два пута годишње.
Комисија за контролу извршења обавеза купца, односно Стратешког инвеститора из закључених уговора у поступку приватизације разматра извештај о извршеној контроли и даје мишљење о извршеним обавезама.
Брисан је ранији став 4. (види члан 15. Уредбе - 
				16/2016-24)
*Службени гласник РС, број 16/2016
 
IX. СТУПАЊЕ НА СНАГУ
Члан 30.
Ова уредба ступа на снагу наредног дана од дана објављивања у „Службеном гласнику Републике Србије”.
 
05 број 110-15159/2014
У Београду, 27. новембра 2014. године
Влада
Председник,
Александар Вучић, с.р.