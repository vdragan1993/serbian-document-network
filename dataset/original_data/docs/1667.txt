Редакцијски пречишћен текст


  

 На основу члана 309. став 3. Царинског закона („Службени гласник РС”, број 18/10), а у вези са чланом 7а став 2. Закона о условима за обављање промета робе, вршење услуга у промету робе и инспекцијском надзору („Службени гласник РС”, бр. 39/96, 20/97, 46/98, 24/99, 33/99, 34/01, 80/02 и 101/05) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),

 

Влада доноси

  


 

УРЕДБУ

о посебним условима за вршење промета робе са Aутономном покрајином Косово и Метохија

"Службени гласник РС", бр. 86 од 17. новембра 2010, 
61 од 12. јула 2013, 111 од 14. децембра 2013, 17 од 14. фебруара 2014.

 

 

I. УВОДНE ОДРЕДБE

 

Члан 1.

Овом уредбом уређују се посебни услови за вршење промета робе са Аутономном покрајином Косово и Метохија (у даљем тексту: АПКМ) у периоду важења Резолуције Савета безбедности број 1244.

 
Члан 2.*
Роба која је предмет трговине између Републике Србије ван АПКМ и АПКМ мора 
се пријавити надлежном органу на контролном пункту.*

 

*Службени 
гласник РС, број 111/2013

 

II. УПУЋИВАЊЕ, ДОПРЕМА И ТРАНЗИТ 
* РОБЕ СА ТЕРИТОРИЈЕ АПКМ

 

*Службени гласник РС, број 17/2014

 

Члан 3.

Брисан је 
(види члан 2. Уредбе - 111/2013-4)

 

Члан 4.

Поштанске пошиљке са територије АПКМ пријављују се на царинском контролном пункту и упућују се Царинарници Ниш – Царинска испостава Пошта Ниш.

Авио пошиљке са територије АПКМ упућују се Царинарници Београд – Царинска испостава Аеродром Београд. 


 

Члан 5.

За робу из чл. 2 
и** 4.* ове уредбе, за коју постоји обавеза прибављања претходног одобрења надлежне инспекције, улазак на територију Републике Србије ван АПКМ одобриће се само ако је такво одобрење издато.

 

*Службени 
гласник РС, број 111/2013


**Службени 
гласник РС, број 17/2014

 

Члан 6.

Страна роба која се допрема са територије АПКМ на територију Републике Србије ван АПКМ подлеже плаћању царине, других увозних дажбина, акцизе и пореза на додату вредност у складу са прописима којима се уређују та питања.

За робу из става 1. овог члана царинском органу подносе се царинске исправе које се попуњавају на начин утврђен прописом донетим на основу члана 87. став 2. Царинског закона.

 

III. УПУЋИВАЊЕ 
* РОБЕ НА ТЕРИТОРИЈУ АПКМ

 

*Службени 
гласник РС, број 111/2013

 

Члан 7.
Роба која се упућује са територије Републике Србије ван АПКМ на тeритoриjу 
AПКM, као и роба у транзиту, уз одговарајуће мере царинског надзора, пријављује 
се надлежном царинском контролном пункту.**
Упућивaњe aкцизнe рoбe, нaфтe и нaфтних дeривaтa, кao и шeћeрa, са 
територије Републике Србије ван АПКМ на тeритoриjу AПКM, врши сe прeкo Царинског 
реферата Рашка у железничком саобраћају и царинских контролних пунктова Кончуљ, 
Мердаре и Рудница у друмском саобраћају.**

Брисан је ранији став 3. 
(види члан 3. Уредбе - 17/2014-4)

За робу из става 1. овог члана Управа царина води евиденцију.

Роба из става 1. овог члана може се упутити са граничног прелаза Републике Србије ван АПКМ на територију АПКМ ако се граничној царинарници положи гаранција овлашћене банке, односно уплати депозит, у висини обрачунате царине, других увозних дажбина, акциза и пореза.

Дуванске* прерађевине и алкохолна пића, која се упућују са територије Републике Србије ван АПКМ на територију АПКМ под условима прописаним овом уредбом мора претходно бити обележена 
одговарајућим контролним акцизним маркицама*.

Министар финансија ближе прописује начин спровођења контроле иступа робе из ст. 2 . и 3 . овог члана, као и начин вођења евиденције из става 4. овог члана.

 

*Службени 
гласник РС, број 111/2013


**Службени 
гласник РС, број 17/2014

 

Члан 8.

Депозит из члана 7. став 
4*. ове уредбе уплаћује се на депозитни рачун граничне царинарнице којој је роба пријављена.

Царинарница из става 1. овог члана враћа уплаћени депозит, на писмени захтев, уз који се прилаже доказ царинског контролног пункта о иступу робе на територију АПКМ.

 

*Службени 
гласник РС, број 17/2014

 

Члан 9.

Банкарска гаранција, односно депозит из члана 7. став 5. ове уредбе не полаже се за робу која је претходно најављена преко Министарства спољних послова Републике Србије, чији су корисници међународне организације (УНМИК, КФОР, НАТО и др.), као и за робу која се шаље као донација, односно хуманитарна помоћ посредством међународних хуманитарних организација

 

Члан 10.

Извозно оцарињена роба на територији Републике Србије ван АПКМ упућује се на територију АПКМ на начин из члана 7. ст. 1. и 2. ове уредбе

 

Члан 11.

Министар финансија ближе уређује поступак и начин вођења евиденције за робу која се упућује на територију АПКМ или се допрема са територије АПКМ ради привременог уношења, односно привременог изношења, као и ради пасивног, односно активног оплемењивања.

 

IV. ПУТНИЧКИ ПРОМЕТ

 

Члан 12.

Страна роба некомерцијалне природе коју физичка лица преносе у путничком промету на уласку на територију Републике Србије ван АПКМ са територије АПКМ, пријављује се царинском органу и подлеже плаћању царине, других увозних дажбина, акцизе и пореза на додату вредност у складу са прописима којима се уређују та питања.

 

Члан 12а*

Oфицир за везу и 
његово особље на предмете намењене службеним потребама и на предмете намењене 
личној употреби не плаћају увозне дажбине, а чланови породице – на предмете 
намењене личној употреби, на основу потврде надлежног државног органа да су 
предмети који се увозе намењени за службене потребе, односно за личну употребу 
корисника повластице.*

Потврда из става 
1. овог члана садржи:*

1) назив и адресу 
државног органа које издаје потврду;*

2) име и презиме 
лица које не плаћа увозне дажбине на увоз предмета намењених службеним потребама 
и личној употреби;*

3) број и датум 
потврде*

4) врсту робе;*

5) потпис 
овлашћеног лица.*

Роба из става 1. 
овог члана не може се отуђити или другом лицу дати на употребу пре пријаве 
царинском органу и спроведеног царинског поступка.*

 

*Службени гласник РС, број 61/2013

  

V. ПРЕЛАЗНЕ И ЗАВРШНЕ ОДРЕДБЕ

 

Члан 13.

На царински поступак у промету са АПКМ, у складу са одредбама ове уредбе, сходно се примењују и одредбе спољнотрговинских, девизних и пореских прописа.

 

Члан 14.

Даном ступања на снагу ове уредбе престаје да важи Уредба о посебним условима за вршење промета робе са Аутономном покрајином Косово и Метохија („Службени гласник РС”, бр. 139/04, 8/05, 15/05 и 91/06).

 

Члан 15.

Ова уредба ступа на снагу 1. јануара 2011. године.

 

 

05 број 110-8309/2010

У Београду, 11. новембра 2010. године

Влада

Први потпредседник Владе –

заменик председника Владе,

Ивица Дачић, 
с.р.