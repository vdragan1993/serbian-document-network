Редакцијски пречишћен текст
 
На основу члана 34. став 6. Закона о подстицајима у пољопривреди и руралном развоју („Службени гласник РС”, број 10/13),
Министар пољопривреде, шумарства и водопривреде доноси
 
ПРАВИЛНИК
о коришћењу подстицаја у органској сточарској производњи по кошници пчела
"Службени гласник РС", бр. 
				94 од 30. октобра 2013, 55 од 23. маја 2014, 15 од 22. фебруара 
				2016.
 
Члан 1.
Овим правилником ближе се прописују услови, начин остваривања права на подстицаје у органској сточарској производњи по кошници пчела (у даљем тексту: подстицаји), образац захтева за остваривање права на подстицаје, као и максимални износ подстицаја по кориснику и по врсти мере.
Члан 2.
Право на подстицаје има правно лице, предузетник и физичко лице – носилац комерцијалног породичног пољопривредног газдинства које, поред услова прописаних законом којим се уређују подстицаји у пољопривреди и руралном развоју, има закључен уговор о вршењу контроле и сертификације у органској производњи са овлашћеном контролном организацијом који важи за годину у којој се подноси захтев за коришћење подстицаја.
Подстицаји се остварују 
				
у износу од 840 динара* по кошници пчела, на основу захтева који се подноси Министарству пољопривреде, шумарства и водопривреде – Управи за аграрна плаћања (у даљем тексту: Управа).
*Службени гласник РС, број 15/2016
 
Члан 3.*
Захтев из члана 2. став 2. овог правилника подноси се за 
				сваку календарску годину, једанпут годишње,*
				
од 15. априла** до 31. 
				октобра текуће године, на Обрасцу – Захтев за подстицаје у 
				органској сточарској производњи по кошници пчела за ______ 
				годину, који је одштампан уз овај правилник и чини његов 
				саставни део.*
Уз захтев из става 1. овог члана прилаже се копија уговора 
				закљученог са овлашћеном контролном организацијом са роком 
				важења за годину за коју се подноси захтев за коришћење 
				подстицаја.*
*Службени гласник РС, број 55/2014
**Службени гласник РС, број 15/2016
 
 
Члан 4.
Испуњеност прописаних услова за остваривање права на подстицаје, одобравање исплате и давање налога за пренос средстава на наменски рачун пољопривредног газдинства код пословне банке врши Управа, у складу са законом којим се уређују подстицаји у пољопривреди и руралном развоју.
Члан 5.
Максимални износ подстицаја по кориснику је 1.000.000 динара.
Члан 6.
Овај правилник ступа на снагу наредног дана од дана објављивања у „Службеном гласнику Републике Србије”.
Број 110-00-00154/2013-09
У Београду, 24. октобра 2013. године
Министар,
проф. др Драган Гламочић, с.р.
   
   
    
    
 НАПОМЕНА ИЗДАВАЧА: Образац – Захтев 
				за подстицаје у органској сточарској производњи по кошници пчела 
				за ______ годину замењен је новим Обрасцем – Захтев за 
				подстицаје у органској сточарској производњи по кошници пчела за 
				______ годину (види члан 2. Правилника - 55/2014-148).