На основу члана 43. став 2. Закона о државном премеру и катастру („Службени гласник РС”, бр. 72/09, 18/10 и 65/13) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	
Влада доноси
 
ОДЛУКУ
о промени границe катастарских општина Стублица и Брезовица

	"Службени гласник РС", број 72 од 14. августа 2013.
 
I 
Мења се граница између катастарских општина Стублица и Брезовица, општина Трстеник, тако да се катастарској општини Брезовица припаја катастарска парцела број 1717 из катастарске општине Стублица, у површини од 1 ha 20 a 97 m².
II
Скица промене границе катастарских општина Стублица и Брезовица одштампана је уз ову одлуку и чини њен саставни део.
III
На основу ове одлуке Републички геодетски завод – Служба за катастар непокретности Трстеник, извршиће обележавање и опис промењене границе катастарских општина и настале промене спровести на плановима и у катастарском операту.
IV
Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 950-6688/2013 
У Београду, 9. августа 2013. године
Влада
Председник,
Ивица Дачић, 
	с.р.