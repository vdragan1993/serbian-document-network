Редакцијски пречишћен текст  
 
ЗАКОН

о праву на бесплатне акције и новчану накнаду коју грађани остварују у поступку приватизације


„Службени гласник РС”, бр. 123 од 26. децембра 2007, 30 од 7. маја 2010, 
	115 од 24. октобра 2014, 112 од 30. децембра 2015.


 


 


I. ОСНОВНЕ ОДРЕДБЕ


 


Предмет Закона


 


Члан 1.


Овим законом уређује се остваривање права грађана на новчану накнаду по основу продаје акција или удела (у даљем тексту: новчана накнада) евидентираних у Приватизационом регистру 
	** и пренос без накнаде акција предузећа и привредних друштава која су одређена овим законом (у даљем тексту: пренос акција).


Овим законом уређује се и остваривање права запослених и бивших запослених у предузећима и привредним друштвима из става 1. овог члана на пренос без накнаде акција тих предузећа и привредних друштава.


Овим законом оснива се Акционарски фонд и уређује пренос грађанима акција без накнаде Акционарског фонда.*


*Службени гласник РС, број 30/2010
**Службени гласник РС, број 
	115/2014


 


Носиоци права


 


Члан 2.


Права у складу са овим законом остварују лица која испуњавају следеће услове:


1) да су навршила 18 година живота закључно са 31. децембром 2007. године и да су на дан стицања статуса носиоца права била уписана у бирачки списак надлежних општинских органа; 



2) да су на дан ступања на снагу овог закона држављани Републике Србије;


3) да су на дан 30. јуна 2007. године имала пребивалиште на територији Републике Србије, односно статус привремено расељеног лица са Косова и Метохије;


4) да право на акције без накнаде нису на било који начин остварили, у целости или делимично, у складу са Законом о својинској трансформацији („Службени гласник РС”, бр. 32/97 и 10/01) или Законом о приватизацији и 



5) да су уписани у евиденцију носилаца права коју води 
	министарство надлежно за послове приватизације*, у складу са овим законом.


Лица из става 1. овог члана стичу статус носиоца права даном уписа у евиденцију носилаца права, у складу са овим законом.


Даном стицања статуса носиоца права лица из става 1. овог члана губе право на стицање капитала без накнаде које имају запослени у субјекту приватизације у складу са Законом о приватизацији. 

*Службени гласник РС, број 
112/2015
 


 


Једнакост у остваривању права


 


Члан 3.


Лица из члана 2. овог закона (у даљем тексту: носиоци права) стичу право на једнаки износ новчане накнаде и на једнаки број акција сваког од предузећа, односно привредних друштава, одређених овим законом. 



 


Непреносивости права


 


Члан 4.


Право на стицање статуса носиоца права није преносиво и не може бити предмет наслеђивања.


Право на новчану накнаду и право на пренос акција од дана уписа у евиденцију носилаца права до дана пријема новчане накнаде, односно уписа носиоца права као законитог имаоца акција које су предмет преноса без накнаде у Централни регистар, депо и клиринг хартија од вредности (у даљем тексту: Централни регистар) није преносиво, нити може бити предмет било каквог располагања, укључујући и залагање ради обезбеђења потраживања и друге правне послове са истим или сличним дејством.


У случају смрти лица које је поднело пријаву за упис у евиденцију носилаца права у складу са овим законом, односно у случају смрти лица које је стекло статус носиоца права, наследници тог лица стичу односно остварују право на новчану накнаду и право на пренос акција под условима и на начин на који би та права стекло односно остварило лице чији су они наследници.


Свако располагање супротно одредбама ст. 1-3. овог члана сматраће се ништавим.


 


II. ПОСТУПАК ЕВИДЕНТИРАЊА НОСИЛАЦА ПРАВА


 


Евиденција носилаца права


 


Члан 5.


Евиденцију носилаца права води 
	министарство надлежно за послове приватизације* као јавну и електронску базу података (у даљем тексту: евиденција носилаца права).
*Службени гласник РС, број 
	112/2015


 


Пријава за упис у евиденцију носилаца права


 


Члан 6.


Пријава за упис у евиденцију носилаца права подноси се у складу са јавним позивом који објављује Агенција (у даљем тексту: јавни позив).


Рок за подношење пријаве из става 1. овог члана одредиће се јавним позивом, с тим да не може бити краћи од 6 месеци од дана објаве јавног позива.


Лица из члана 2. овог закона која не поднесу пријаву из става 1. овог члана до истека рока из јавног позива не стичу статус носилаца права и не остварују право на новчану накнаду односно на пренос акција.


 


Упис у евиденцију носилаца права


 


Члан 7.


У евиденцију носилаца права 
	министарство надлежно за послове приватизације* уписује лице које је поднело пријаву у року из јавног позива и које испуњава услове из члана 2. став 1. тач. 1)–4) овог закона.
*Службени гласник РС, број 
	112/2015


 


Одбацивање пријаве


 



Члан 8.

Брисан је (види члан 2. Закона - 112/2015-44)

 


Покретање управног спора*
*Службени гласник РС, број 
	112/2015


 



Члан 9.*



Одлуке донете у складу са овим законом су коначне.*

Против одлука из става 1. овог члана може се покренути управни спор, 
	у року од 30 дана од дана достављања одлуке.*
*Службени гласник РС, број 
	112/2015


 


Ближе уређивање поступка и начина евиденције носилаца права


 


Члан 10.


Влада ближе уређује поступак и начин евиденције носилаца права.


 


IIа ОСНИВАЊЕ ФОНДА, СРЕДСТВА ЗА ОСНИВАЊЕ И РАД, ИМОВИНА, ОБАВЉАЊЕ ПОСЛОВА И ОРГАН ФОНДА*


*Службени гласник РС, број 30/2010


 


Оснивање, правни статус, седиште и форма*


*Службени гласник РС, број 30/2010


 


Члан 10а*


Оснива се Акционарски фонд (у даљем тексту: Фонд).*


Фонд има права и обавезе утврђене овим законом.*


Фонд има својство правног лица.*


Седиште Фонда је у Београду.*


Фонд се оснива као затворено акционарско друштво и на пословање Фонда сходно се примењују прописи којима се уређује положај привредних друштава.*


Делатност Фонда је:*


65232 – Финансијско посредовање.*


*Службени гласник РС, број 30/2010


 


Средства за оснивање Фонда*


*Службени гласник РС, број 30/2010


 


Члан 10б*


Република Србија, као оснивач Фонда, уноси новчани улог од 50.000 евра, у динарској противвредности по средњем курсу Народне банке Србије на дан уплате.*


Средства за оснивање Фонда обезбеђују се у буџету Републике Србије.*


Неновчани улог Фонда чине акције и удели:*


1) евидентирани у Приватизационом регистру;*


2) које Акцијски фонд преноси Фонду, у складу са законом.*


Новчани улог Републике Србије не преноси се носиоцима права.*


*Службени гласник РС, број 30/2010


 


Имовина Фонда и акције Фонда*


*Службени гласник РС, број 30/2010


 


Члан 10в*


Имовину Фонда чини право својине коју Фонд има на неновчаном улогу и то:*


1) на акцијама и уделима евидентираним у Приватизационом регистру;*


2) на акцијама и уделима које је Акцијски фонд пренео Фонду, у складу са законом.*


Имовина Фонда повећава се уносом:*


1) акција и удела субјеката приватизације пренетих 
	на Фонд у складу са прописима којима се уређује приватизација;**


2)* 
	капитала** јавних комуналних предузећа која буду приватизована у складу са прописима којима се уређује приватизација;*


3) дивиденде по основу акција, односно расподељене добити по основу удела, у власништву Фонда.*


Имовина Фонда може се повећати и уносом капитала других правних лица у јавној својини, у складу са актом који доноси Влада.*


Укупна имовина Фонда из ст. 1. и 2. овог члана исказује се у акцијама Фонда које се без накнаде преносе носиоцима права.*


*Службени гласник РС, број 30/2010
**Службени гласник РС, број 
	115/2014


 


Члан 10г*


Вредност имовине Фонда из члана 10в став 1. овог закона утврђује се на основу тржишне, односно номиналне, вредности акција или рачуноводствене вредности акција када су издате без номиналне вредности и рачуноводствене вредности удела које су унете у Фонд.*


Имовина Фонда не може бити предмет залоге, не може се укључити у ликвидациону или стечајну масу нити може бити предмет принудне наплате у циљу намиривања потраживања.*


 


*Службени гласник РС, број 30/2010


 


Обављање послова Фонда*


*Службени гласник РС, број 30/2010


 


Члан 10д*



Министарство надлежно за послове приватизације обавља послове Фонда 
	у име и за рачун Фонда.*

У обављању послова из става 1. овог члана министарство надлежно за 
	послове приватизације:*

1) се стара о акцијама односно уделима који чине имовину Фонда и 
	новчаним средствима Фонда;*

2) преноси без накнаде акције Фонда на лица која су стекла статус 
	носилаца права у складу са овим законом;*

3) продаје акције односно уделе који чине имовину Фонда;*

4) користи право гласа по основу акција, односно удела у власништву 
	Фонда, у складу са законом;*

5) користи право несагласног акционара у складу са законом којим се 
	уређује правни положај привредних друштава;*

6) води пословне књиге Фонда и саставља финансијске извештаје 
	Фонда;*

7) припрема шестомесечне извештаје о пословању Фонда, које након 
	усвајања од стране Савета Фонда доставља Влади;*

8) води евиденцију акција и удела Фонда;*

9) врши и друге послове за потребе Фонда у складу са законом и 
	актима Фонда.*

Министар ближе уређује услове и начин обављања послова у име и за 
	рачун Фонда.*

*Службени гласник РС, број 
	112/2015


 


Орган Фонда*


*Службени гласник РС, број 30/2010


 


Члан 10ђ*


Орган Фонда је Савет Фонда (у даљем тексту: Савет).*


Савет има председника и четири члана, које именује и разрешава Влада, на предлог министра.*


Председник Савета заступа Фонд.*


Мандат председника и чланова Савета траје пет година, са правом поновног избора.*


За председника и члана Савета може бити изабрано лице које је стручњак у једној или више области из делокруга Фонда, које има високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године,*,** које именовањем за председника или члана Савета не би било у сукобу јавног и приватног интереса, које није правноснажно осуђивано за кривична дела из области радних односа, привреде, имовине, правосуђа, јавног реда и правног саобраћаја, службене дужности, мита и корупције или за кривична дела и привредне преступе утврђене законима којима се уређује тржиште хартија од вредности, приватизација, делатност осигурања, банака и других финансијских организација.*


За председника и члана Савета не може бити бирано лице које је истовремено акционар или члан привредног друштва са уделом већим од 5% у основном капиталу друштва у којем Фонд има акције односно удео, односно члан управе, надзорног одбора или извршног одбора директора привредног друштва у коме Фонд има акције односно удео.*


Председник и члан Савета за свој рад у Савету примају накнаду, чију висину прописује министар.*



Савет:**

1) усваја Програм Фонда за сваку календарску годину, доноси 
	пословник о свом раду и друге акте значајне за рад Фонда;**

2) утврђује број и номиналну вредност акција које издаје Фонд;**

3) доноси одлуке о издавању акција Фонда;**

4) доноси одлуку о продаји акција ван тржишта хартија од вредности 
	методом јавног прикупљања понуда са јавним надметањем и прихватом понуде за 
	преузимање, осим у случају када се продаја спроводи у складу са одредбама 
	закона којим се уређује приватизација;**

5) усваја шестомесечни извештај о пословању Фонда и годишњи 
	финансијски извештај Фонда;**

6) ангажује спољног ревизора ради сачињавања извештаја о годишњој 
	ревизији финансијских извештаја Фонда, који се доставља Влади;**

7) ради заступања Фонда у поступцима пред судовима, арбитражама, 
	органима управе и другим надлежним органима, даје пуномоћје Државном 
	правобранилаштву или адвокатима са којима се закључује уговор о пружању 
	адвокатских услуга;**

8) обавља и друге послове од значаја за рад Фонда.**


*Службени гласник РС, број 30/2010
**Службени гласник РС, број 
	112/2015


 


Програм Фонда*


*Службени гласник РС, број 30/2010


 


Члан 10е*


Брисан је ранији став 1. (види члан 6. Закона - 
	112/2015-44)


Програмом Фонда уређује се:*


1) динамика и обим продаје акција односно удела;*


2) усклађивање динамике продаје акција односно удела са планираним приходима Фонда;*



3) 
	брисана је (види члан 5. Закона - 115/2014-5)


4) и друга питања од значаја за делатност Фонда.*


*Службени гласник РС, број 30/2010


 


III. ПРОДАЈА АКЦИЈА И УДЕЛА ИЗ ФОНДА*


*Службени гласник РС, број 30/2010


 


Право на новчану накнаду


 


Члан 11.


Носилац права остварује право на новчану накнаду из средстава која се остваре продајом акција односно удела евидентираних у Приватизационом регистру (у даљем тексту: акције и удели),
	 односно пренетих Фонду.* 


*Службени гласник РС, број 
	115/2014


 


Продаја акција и удела пренетих Фонду*


*Службени гласник РС, број 30/2010


 


Члан 12.*



Акције односно удели из члана 10в овог закона који су пренети Фонду, 
	продају се у складу са Програмом Фонда.**
Акције из става 1. овог члана продају се на тржишту хартија од вредности у 
	складу са одредбама закона којим се уређује тржиште хартија од вредности.*
Акције Фонда могу се продавати и ван тржишта хартија од вредности методом 
	јавног прикупљања понуда са јавним надметањем у складу са прописима којима 
	се уређује приватизација и прихватом понуде за преузимање у складу са 
	законом којим се уређује преузимање акционарских друштава, као и коришћењем 
	института за продају акција, односно удела у складу са законом којим се 
	уређује правни положај привредних друштава.*
Истовремено са понудом за продају акција/удела методом јавног прикупљања 
	понуда са јавним надметањем, могу се нудити на продају и акције/удели 
	појединачних акционара/уделичара правног лица чије се акције/удели нуде на 
	продају, ради продаје већинског пакета акција/удела.*
У поступку продаје акција односно удела из 
	става 1. овог члана поштују се принципи јавности и недискриминације.**
Влада 
	ближе уређује поступак и начин продаје удела и акција у акционарским 
	друштвима чије акције нису укључене у трговање на регулисаном тржишту, 
	односно мултилатералној трговачкој платформи у смислу закона којим се 
	уређује тржиште капитала, у власништву Фонда, као и у власништву Фонда за 
	развој Републике Србије и Републичког фонда за пензијско и инвалидско 
	осигурање*,**.*


*Службени гласник РС, број 

	115/2014
	**Службени гласник РС, број 

	112/2015

  
	
Коришћење права гласа по основу акција чији је 
	законити ималац Фонд*
*Службени гласник РС, број 

	112/2015

	 

Члан 12а*

Министарство надлежно за послове приватизације користи право гласа 
	по основу акција чији је законити ималац Фонд, приликом доношења одлуке о: 
	смањењу, односно повећању капитала акционарског друштва; реорганизацији 
	акционарског друштва; залагању ствари, успостављању хипотеке и у другим 
	случајевима оптерећивања имовине; давању или узимању имовине у дугорочни 
	закуп; поравнању са повериоцима; стицању, односно располагању непокретном 
	имовином и имовином велике вредности; покретању стечајног поступка по 
	предлогу тог министарства у складу са законом којим се уређује 
	приватизација; повлачењу једне или више класа акција са регулисаног тржишта, 
	односно мултилатералне трговачке платформе у смислу закона којим се уређује 
	тржиште капитала, као и свих других одлука за које је предвиђена могућност 
	коришћења права несагласних акционара у складу са законом којим се уређује 
	правни положај привредних друштава; именовању представника Фонда у орган 
	управљања у акционарском друштву у коме Фонд има најмање 25% акција укупног 
	капитала друштва.*

Акционарско друштво је дужно да затражи од министарства надлежног за 
	послове приватизације изјашњење о коришћењу права гласа на седници скупштине 
	акционара на којој се доноси одлука из става 1. овог члана најкасније 15 
	дана пре доношења те одлуке.*

Ако се министарство надлежно за послове приватизације не изјасни о 
	одлуци из става 1. овог члана до дана доношења одлуке, сматраће се да је 
	присуствовало седници скупштине акционара и гласало против доношења те 
	одлуке.*

Одлука донета супротно ставу 2. овог члана, ништава је.*

Начин изјашњења министарства надлежног за послове приватизације по 
	основу пренетих акција чији је законити ималац Фонд ближе прописује 
	министар.*

Представник Фонда у органу управљања, изабран од стране скупштине 
	акционара друштва, дужан је да поверену функцију обавља самостално и са 
	пажњом доброг привредника, у складу са законом.*

Одредбе овог члана сходно се примењују и на уделе.*

Привредна друштва у којима Фонд има акције дужна су да на захтев 
	министарства надлежног за послове приватизације у року од седам дана од дана 
	пријема захтева доставе проспект тржишту хартија од вредности и закључе 
	уговор са тржиштем хартија од вредности о укључењу хартија од вредности на 
	регулисано тржиште, односно обезбеде услове за трговање акцијама на тржишту 
	хартија од вредности.*

Ако привредно друштво не поступи по захтеву министарства надлежног 
	за послове приватизације из става 8. овог члана или по писаној иницијативи 
	акционара који имају најмање једну десетину основног капитала издаваоца, то 
	министарство ће послати налог Београдској берзи да укључи акције на тржиште 
	Београдске берзе. Београдска берза ће по налогу министарства без накнаде 
	укључити акције привредног друштва на тржиште.*
*Службени гласник РС, број 

	112/2015
 

Брисан 
	је наслов изнад члана 13. 
	(види члан 5. Закона – 30/2010-9)

 


	Члан 13. 

Брисан је 

(види члан 5. Закона – 30/2010-9)

 

Услови претварања јавних акционарских друштава 
	у акционарска друштва чије акције нису укључене у трговање на регулисаном 
	тржишту, односно мултилатералној трговачкој платформи у смислу закона којим 
	се уређује тржиште капитала и промена правне форме акционарског друштва у 
	друштво са ограниченом одговорношћу*
*Службени гласник РС, број 

	115/2014

 


Члан 14.*



Јавно акционарско друштво не 
	може променити правну форму у друштво с ограниченом одговорношћу нити јавно 
	акционарско друштво може повући једну или више класа акција са регулисаног 
	тржишта, односно мултилатералне трговачке платформе у смислу закона којим се 
	уређује тржиште капитала, до испуњења једног од следећих услова:*

1) 
	окончања поступка продаје свих акција тог друштва у складу са овим законом;*

2) 
	окончања поступка исплате Фонда у случају да је* 
министарство надлежно за послове приватизације** у обављању послова 
	у име и за рачун Фонда користило право несагласног акционара.*


*Службени гласник РС, број 

	115/2014
**Службени гласник РС, број 

	112/2015


 


Дивиденда


 


Члан 15.


Дивиденда по основу акција, односно добит по основу удела, евидентираних у Фонду* исплаћује се Фонду* до окончања поступка продаје акција, односно удела, у складу са овим законом. 




Брисан је 
	ранији став 2. (види члан 9. Закона - 115/2014-5)


По основу акција и удела не може се остваривати право на управљање до њихове продаје у складу са овим законом. 



*Службени гласник РС, број 30/2010


 


Исплата новчане накнаде


 


Члан 16.



	Продаја акција и удела ** не подлеже плаћању пореза на промет апсолутних права.


Средства остварена продајом акција и удела, по одбитку трошкова продаје, преносе се на посебан рачун Фонда* отворен за те намене.


Средства из става 2. овог члана користе се искључиво за исплату новчане накнаде у складу са овим законом и не могу бити предмет принудног извршења или намирења поверилаца.


Брисан је ранији став 4. (види члан 9. Закона - 
	112/2015-44)


Новчана накнада исплаћује се носиоцима права на начин и у роковима прописаним актом Владе.


*Службени гласник РС, број 30/2010
**Службени гласник РС, број 
	112/2015


 
	
Брисан 
	је наслов изнад члана 17. 
	(види члан 9. Закона – 30/2010-9)


  


	Члан 17. 

Брисан је 

(види члан 
	9. Закона – 30/2010-9)

 


IV. ПРЕНОС АКЦИЈА БЕЗ НАКНАДЕ ГРАЂАНИМА


 


Право на акције без накнаде


 


Члан 18.*


Фонд издаје акције (у даљем тексту: акције Фонда) које се без накнаде преносе лицима која су уписана у евиденцију носилаца права, коју води*
	министарство надлежно за послове приватизације** као јавну и електронску базу података.*


*Службени гласник РС, број 30/2010

	**Службени гласник РС, број 

	112/2015


 


Члан 18а*


Поред акција Фонда из члана 18. овог закона, носиоци права остварују право и на поделу акција без накнаде у следећим јавним предузећима и привредним друштвима са учешћем државног капитала односно привредним друштвима која обављају делатност од општег интереса:*


1) 15% укупног броја акција Јавног предузећа „Електропривреда Србије” Београд;*


2) 15% акција Републике Србије у Предузећу за телекомуникације „Телеком” а.д. Београд;*


3) 15% укупног броја акција Јавног предузећа Аеродром „Никола Тесла”, Београд.*


Одредбе овог члана примењиваће се и на правне следбенике предузећа из става 1. овог члана који настану статусним променама тих предузећа извршеним после ступања на снагу овог закона.*


Влада ближе прописује поступак и начин преноса акција из става 1. овог члана носиоцима права.*


Влада може одлучити, ако процени да је то од општег интереса и за грађане и за јавна предузећа из става 1. овог члана, да имовину Фонда увећа уносом акција тих предузећа у висини процента који је наведен у ставу 1. овог члана и да на основу тог повећања вредности имовине Фонда, изда носиоцима права акције Фонда.*


*Службени гласник РС, број 30/2010


 


Подела бесплатних акција


 


Члан 19.*


Акције без накнаде предузећа из члана 18а овог закона преносе се носиоцима права после промене облика организовања предузећа у акционарско друштво, а пре покретања поступка приватизације.*


*Службени гласник РС, број 30/2010


 


Члан 19а*


Носиоци права стичу право на једнак број акција Фонда.*


Акције Фонда које се преносе носиоцима права су обичне акције, исте номиналне вредности, гласе на име и имају право гласа, које остварује Република Србија преко*
	министарства надлежног за послове приватизације**.*



Брисан је 
	ранији став 3. (види члан 10. Закона - 115/2014-5)


*Службени гласник РС, број 30/2010


	**Службени гласник РС, број 112/2015



 


Члан 19б*


Када се имовина Фонда повећа новим акцијама односно уделима, Фонд издаје нову емисију обичних акција.*


Фонд ће издати нову емисију акција из става 1. овог члана када се имовина Фонда повећа тако да сви носиоци права добију најмање по једну акцију нове емисије.*


Право на акције из става 2. овог члана имају само носиоци права.*


Одлуке из става 2. овог члана доноси Савет.*


*Службени гласник РС, број 30/2010


 


Члан 19в*


Брисани су 
ранији ст. 1. и 2. (види члан 11. Закона - 115/2014-5)

Законити ималац акција Фонда који тргује на тржишту хартија од вредности даје налог брокеру за прву продају бесплатних акција*,**.*


Под реализацијом првог налога за продају акција* из става 
	1.** овог члана подразумева се продаја свих акција које су биле предмет првог налога датог брокеру.*


Влада ближе уређује поступак и начин на који законити ималац акције Фонда даје налог брокеру да спроведе прву продају акција*,**.*


*Службени гласник РС, број 30/2010
**Службени гласник РС, број 
	115/2014


 



Члан 19г


Брисан је 
(види члан 12. Закона - 115/2014-5)

 


Порески третман стицања и прве продаје бесплатних акција


 


Члан 20.


Стицање бесплатних акција од стране носилаца права *, као и прва продаја бесплатних акција од стране носилаца права, не подлеже плаћању пореза на приход грађана по било ком основу, као ни плаћању пореза на пренос апсолутних права. 



*Службени гласник РС, број 30/2010


 


Избор брокера


 


Члан 21.


Влада ће спровести поступак јавне набавке за избор брокерско-дилерских друштава и овлашћених банака (у даљем тексту: брокери) које ће по налогу носилаца права спроводити прву продају бесплатних акција за оне носиоце права који се определе да такву продају спроведу преко брокера.


Трошкови брокерских услуга из става 1. овог члана падају на терет буџета Републике Србије за бесплатне акције чију прву продају носилац права изврши до 31. децембра 2012. године*.


*Службени гласник РС, број 30/2010


 


Отварање власничких рачуна у Централном регистру


 


Члан 22.


Централни регистар ће по службеној дужности и без плаћања накнаде извршити отварање власничких рачуна свих носилаца права по списку носилаца права који ће му доставити 
	министарство надлежно за послове приватизације**, у року од 90 дана од дана пријема тог списка.


Београдска берза неће обрачунавати и наплаћивати накнаду за прву продају бесплатних акција која се изврши до 31. децембра 2012. године*.


Централни регистар не обрачунава и не наплаћује накнаду за салдирање прве продаје бесплатних акција која се изврши до 31. децембра 2012. године*.


*Службени гласник РС, број 30/2010
**Службени гласник РС, број 
	112/2015


 


V. ПРАВА ЗАПОСЛЕНИХ И БИВШИХ ЗАПОСЛЕНИХ


 


Права запослених и бивших запослених


 


Члан 23.


Запослени и бивши запослени у предузећу пре спроведене приватизације* остварују право на пренос без накнаде акција тог предузећа у висини од 200 евра по пуној години радног стажа у том предузећу обрачунато према процењеној тржишној вредности укупног капитала предузећа пре спроведене приватизације, рачунато у динарској противвредности по средњем курсу Народне банке Србије на дан вршења процене, а највише за 35 година радног стажа.


Капитал исказан у акцијама које се у складу са ставом 1. овог члана преносе без накнаде запосленима и бившим запосленима не представља део капитала за стицање бесплатних акција који се преноси грађанима у складу са чланом 18а овог закона*.


Право из става 1. овог члана запослени и бивши запослени остварују сразмерно годинама радног стажа у том предузећу и правним претходницима тог предузећа, осим за године радног стажа по основу којих су право на пренос капитала без накнаде остварили у складу са Законом о приватизацији, а највише за 35 година радног стажа по оба основа.


Запослени и бивши запослени у Акционарском друштву „Галеника” за производњу лекова, дентала, антибиотика, фармацеутских сировина, парафармацеутике, ветеринарских производа и адитива Београд и Јавном предузећу за ваздушни саобраћај „ЈАТ Аirwаys” Нови Београд, остварују право на пренос без накнаде акција тих предузећа у износу до 15% капитала који се приватизује, пре спроведеног поступка приватизације.*


*Службени гласник РС, број 30/2010


 



Брисан 
	је наслов изнад члана 24. 
	(види члан 18. Закона – 30/2010-9)


  


	Члан 24. 

Брисан је 

(види члан 
	18. Закона – 30/2010-9)

  


Запослени и бивши запослени


 


Члан 25.


Запосленима и бившим запосленима у смислу члана 23. став 1. овог закона сматрају се лица која су запослена или су раније била запослена у предузећима и њиховим правним претходницима, осим бивших запослених који су на дан ступања на снагу овог закона запослени у другим привредним субјектима у којима је покренут поступак приватизације и која испуњавају следеће услове:


1) да су навршила 18 година живота закључно са 31. децембром 2007. године и да су на дан евидентирања била уписана у бирачки списак надлежних општинских органа;


2) да су на дан ступања на снагу овог закона држављани Републике Србије;


3) да су на дан 30. јуна 2007. године имала пребивалиште на територији Републике Србије, односно статус привремено расељеног лица са Косова и Метохије;


4) да право на акције без накнаде нису на било који начин остварили у складу са Законом о својинској трансформацији;


5) да право на стицање капитала без накнаде нису у целости остварили у складу са Законом о приватизацији. 



Бившим запосленим у смислу става 1. овог члана сматра се и пензионер.


Запосленима и бившим запосленима у смислу става 1. овог члана сматрају се:


1) за НИС запослени и бивши запослени у том предузећу, запослени и бивши запослени у Јавном предузећу Транснафта Панчево и запослени и бивши запослени у Јавном предузећу Србијагас Нови Сад, као и њиховим правним претходницима;


2) за Телеком Србија запослени и бивши запослени у том предузећу и запослени и бивши запослени у Јавном предузећу ПТТ саобраћаја Србија Београд, као и њиховим правним претходницима;


3) за ЕПС запослени и бивши запослени у том предузећу и запослени и бивши запослени у Јавном предузећу Електромрежа Србије Београд, Јавном предузећу за подземну експлоатацију угља Ресавица, Јавном предузећу Копови Косова, Јавном предузећу Термоелектране Косово и Јавном предузећу Електрокосмет, као и њиховим правним претходницима;*


3а) за Јавно предузеће Аеродром „Никола Тесла” Београд запослени и бивши запослени у том предузећу као и запослени и бивши запослени у његовим правним претходницима.*


Влада прописује начин и рокове за пренос акција без накнаде запосленима и бившим запосленима јавних предузећа из става 3. тач. 3) и 3а) овог члана, као и рок у коме су та јавна предузећа дужна да доставе проспект финансијској берзи и закључе уговор са финансијском берзом о листингу и котацији, односно обезбеде услове за трговање акцијама на финансијској берзи.*


Актом Владе из става 4. овог члана прописује се и начин и рокови за пренос акција без накнаде носиоцима права.*


*Службени гласник РС, број 30/2010


 


Немогућност остваривања права по два основа


 


Члан 26.


Запослени и бивши запослени немају право из члана 23. став 1. овог закона ако су стекли статус носиоца права у складу са овим законом.


Запослени и бивши запослени немају право на стицање капитала без накнаде по основу Закона о приватизацији за године радног стажа по основу којих су право на пренос акција без накнаде остварили у складу са овим законом. 



 


Сходна примена одредби о ограничењима права и ослобођењима од пореза


 


Члан 27.


Ограничења преноса права из члана 4. овог закона сходно се примењују на запослене и бивше запослене *.


Одредбе члана 9. овог закона сходно се примењују на запослене и бивше запослене.*


*Службени гласник РС, број 30/2010


 


Остваривање права путем новчане накнаде


 


Члан 28.


Ако је процењена тржишна вредност основног капитала предузећа мања од 300* милиона евра, Влада може одлучити да се носиоцима права и запосленима и бившим запосленима уместо преноса акција без накнаде исплати новчану накнаду у висини процењене тржишне вредности таквих акција.


Акт из става 1. овог члана Влада може донети и ако би преносом акција без накнаде носиоцима права, односно запосленима и бившим запосленима настала или би могла настати знатна штета за предузеће или ако би такав пренос онемогућио или знатно отежао спровођење приватизације у том предузећу.


*Службени гласник РС, број 30/2010


 


Овлашћење за доношење прописа


 


Члан 29.


Влада ближе уређује поступак евиденције запослених и бивших запослених, као и начин одређивања процењене тржишне вредности акција и поступак преноса акција из члана 23. став 1. овог закона.


 


VI. СХОДНА ПРИМЕНА


 


Примена одредби овог закона на јавна предузећа


 


Члан 30.


Одредбе овог закона у делу којим се уређује пренос акција без накнаде грађанима и права запослених и бивших запослених сходно се примењују и друга на јавна предузећа и привредна друштва са већинским учешћем државног капитала која обављају делатност општег интереса, у складу са посебним прописима, у случају да се после ступања на снагу овог закона у тим предузећима, односно привредним друштвима спроведе приватизација у смислу члана 19. овог закона.


Посебним прописима који регулишу начин приватизације одређених предузећа и привредних друштава из става 1. овог члана може се прописати и другачији начин остваривања права грађана и запослених.


 


VII. КАЗНЕНЕ ОДРЕДБЕ


 


Кривично дело


 


Члан 31.


Ко у намери да себи или другом прибави противправну имовинску корист довођењем носиоца права односно запосленог или бившег запосленог у заблуду или га одржава у заблуди лажним приказивањем или прикривањем чињеница и тиме га наведе да закључи уговор или други правни посао о преносу права на новчану накнаду или права на пренос акција, казниће се новчаном казном или затвором до три године.


Ко у намери да себи или другом прибави противправну имовинску корист, нуди услуге посредовања између носилаца права односно запослених или бивших запослених и органа надлежних за спровођење овог закона у поступку уписа у евиденцију носилаца права односно евиденцију запослених или бивших запослених, или ко неовлашћено нуди услуге уписа у такве евиденције, казниће се новчаном казном или затвором до три године.


 


Привредни преступ


 


Члан 32.


Брисани су 
	раниjи ст. 1. и 2. (види члан 22. Закона – 30/2010-9)


Новчаном казном од 1.000.000 до 3.000.000 динара* казниће се за привредни преступ привредно друштво које нуди услуге посредовања између носилаца права односно запослених или бивших запослених и органа надлежних за спровођење овог закона у поступку уписа у евиденцију носилаца права односно евиденцију запослених или бивших запослених, као и привредно друштво које неовлашћено нуди услуге уписа у такву евиденцију.


Новчаном казном из става 1. овог члана казниће се за привредни преступ и привредно друштво које са носиоцем права односно запосленим или бившим запосленим закључи уговор или други правни посао о преносу права на новчану накнаду или права на стицање акција без накнаде.


Новчаном казном од 50.000 до 200.000 динара казниће се за привредни преступ и одговорно лице у привредном друштву из ст. 1. и 2.* овог члана.


*Службени гласник РС, број 30/2010


 


Члан 32а*


Новчаном казном у висини петоструког износа бруто зараде директора односно председника управног одбора јавног предузећа или привредног друштва за месец који претходи месецу у којем је учињен привредни преступ, казниће се за привредни преступ привредно друштво ако не поштује рокове из члана 14. овог закона.*


Новчаном казном у висини петоструког износа бруто зараде директора односно председника управног одбора јавног предузећа или привредног друштва за месец који претходи месецу у којем је учињен привредни преступ, казниће се за привредни преступ директор, председник управног одбора као и чланови управног одбора или другог извршног органа, ако не поштују рокове из члана 14. овог закона.*


*Службени гласник РС, број 30/2010


 


Прекршај


 


Члан 33.


Новчаном казном од 5.000 до 50.000 динара казниће се лице које закључи уговор или други правни посао, као и лице које на било који други начин располаже правом на новчану накнаду или правом на стицање акција без накнаде, у супротности са чланом 4. овог закона. 



 


VIII. ПРЕЛАЗНЕ И ЗАВРШНЕ ОДРЕДБЕ


 


Рокови за доношење прописа за спровођење закона


 


Члан 34.


Влада и министар ће донети прописе за спровођење овог закона у року од 6 месеци од дана његовог ступања на снагу.


 


Престанак важења одредби других закона


 


Члан 35.


Даном ступања на снагу овог закона престају да важе одредбе члана 52. став 3. и чл. 53. и 54. Закона о приватизацији.


Даном ступања на снагу овог закона престају да важе одредбе члана 9а Закона о јавним предузећима и обављању делатности од општег интереса („Службени гласник РС”, бр. 25/00, 25/02, 107/05 и 108/05 – исправка).


 


Ступање на снагу


 


Члан 36.


Овај закон ступа на снагу осмог дана од дана објављивања у „Службеном гласнику Републике Србије”.


 


 


 


ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ ЗАКОНА


 


 


Закон о изменама и допунама Закона о праву на бесплатне акције и новчану накнаду коју грађани остварују у поступку приватизације: „Службени гласник РС“, број 30/2010-9


 


Члан 24.


Акцијски фонд на Фонд преноси акције односно уделе из портфеља Акцијског фонда, осим акција и удела који су Акцијском фонду пренети по основу раскинутих уговора о продаји капитала односно имовине до дана ступања на снагу овог закона.


Централни регистар ће по службеној дужности извршити пренос акција са власничког рачуна Акцијског фонда на власнички рачун Фонда.


Агенција надлежна за послове регистрације привредних субјеката по службеној дужности ће извршити промену власника удела са Акцијског фонда на Фонд.


 


Члан 25. 



Даном уписа у регистар привредних субјеката стичу се услови за почетак рада Фонда.


 


Члан 26.


Влада ће у року од 30 дана од дана ступања на снагу овог закона именовати Савет.


Председник Савета подноси пријаву за упис Фонда у регистар привредних субјеката и предузима све потребне правне и фактичке радње за отпочињање рада Фонда.


 


Члан 27.


Оснивач Јавног предузећа Аеродром „Никола Тесла” Београд и Јавног предузећа „Електропривреда Србије” Београд дужан је да обезбеди да ова предузећа промене правну форму и свој основни капитал искажу у акцијама одређене номиналне вредности на основу кориговане књиговодствене вредности капитала и то:


1) Јавно предузеће Аеродром „Никола Тесла” Београд до 30. јуна 2010. године;


2) Јавно предузеће „Електропривреда Србије” Београд до 31. децембра 2010. године.


Акционарско друштво „Нафтна индустрија Србије” а.д. Нови Сад дужно је да се претвори у отворено акционарско друштво до 30. јуна 2010. године.


 


Члан 28.


Овај закон ступа на снагу осмог дана од дана објављивања у „Службеном гласнику Републике Србије”.


 


 
Закон о изменама и допунама Закона о праву на бесплатне акције и новчану накнаду коју грађани остварују у поступку приватизације: „Службени гласник РС“, број 
115/2014-5
 
Члан 13.
Ступањем на снагу овог 
	закона Фонд наставља са радом у форми акционарског друштва чијим акцијама се 
	не тргује на регулисаном тржишту хартија од вредности и на пословање Фонда 
	сходно се примењују прописи којима се уређује правни положај привредних 
	друштава. 
Члан 14.
Ступањем на снагу овог 
	закона престаје да важи Уредба о поступку и начину продаје акција и удела у 
	власништву Акционарског фонда методом јавне аукције („Службени гласник РС”, 
	број 72/10). 
Члан 15.
Трошкови брокерских 
	услуга падају на терет буџета Републике Србије за бесплатне акције чију прву 
	продају носилац права изврши до 31. децембра 2016. године.
Члан 16.
Београдска берза не 
	обрачунава и не наплаћује накнаду за прву продају бесплатних акција која се 
	изврши до 31. децембра 2016. године.
Централни регистар не 
	обрачунава и не наплаћује накнаду за салдирање прве продаје бесплатних 
	акција која се изврши до 31. децембра 2016. године.
Члан 17.
Оснивач Јавног предузећа 
	„Електропривреда Србије” Београд дужан је да обезбеди да овo предузећe 
	промени правну форму и свој основни капитал искажe у акцијама одређене 
	номиналне вредности на основу кориговане књиговодствене вредности капитала 
	до 31. децембра 2016. године. 
Члан 18.
Подзаконски акт за 
	спровођење овог закона донеће се у року од 90 дана од дана ступања на снагу 
	овог закона.
Члан 19.
Овај закон ступа на 
	снагу осмог дана од дана објављивања у „Службеном гласнику Републике 
	Србије”. 
 
 

Закон о изменама и допунама Закона о праву на бесплатне акције и новчану накнаду коју грађани остварују у поступку приватизације: „Службени гласник РС“, број 
112/2015-44
 

Члан 11.

Поступци започети до дана почетка примене овог закона, наставиће се по 
одредбама овог закона.

Поступци одлучивања по приговорима и жалбама по којима министарство 
надлежно за послове приватизације није одлучило до дана почетка примене овог 
закона, окончаће се по одредбама овог закона.

Члан 12.

Министарство надлежно за послове приватизације преузима евиденцију 
носилаца права од Агенције за приватизацију са стањем на дан почетка примене 
овог закона.

Члан 13.

Подзаконски акти, донeти на основу овлашћења из Закона о праву на 
бесплатне акције и новчану накнаду коју грађани остварују у поступку 
приватизације („Службени гласник РС”, бр. 123/07, 30/10 и 115/14), ускладиће се 
са одредбама овог закона у року од 30 дана од дана ступања на снагу овог закона.

Члан 14.

Овај закон ступа на снагу наредног дана од дана објављивања у „Службеном 
гласнику Републике Србије”, а примењиваће се од 1. фебруара 2016. године.