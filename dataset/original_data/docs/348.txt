На
основу члана 42. став 4. Закона о државној управи („Службени гласник Републике Србије”,
број 79/05),
Влада
доноси
 
 
УРЕДБУ
о начину рада Савета
управног округа
„Службени
гласник РС“, број 15 од 27. фебруара 2006.
 
 
Садржина уредбе
 
Члан 1.
Овом
уредбом уређује се начин рада Савета управног округа (у даљем тексту: Савет).
 
Делокруг Савета
 
Члан 2.
Савет
усклађује односе окружних подручних јединица министарстава, посебних организација
и органа управе у саставу министарства (у даљем тексту: органи државне управе) и
општина и градова с подручја управног округа и предлаже како да се побољша рад управног
округа, окружних подручних јединица и подручних јединица органа државне управе које
врше послове органа државне управе на подручју управног округа а образоване су за
подручје шире или уже од подручја управног округа.
 
Састав Савета. Начин
рада Савета
 
Члан 3.
Савет
чине начелник управног округа, председници општина и градоначелници градова с подручја
управног округа.
О
питањима из свог делокруга Савет одлучује на својим седницама.
 
Седнице Савета
 
Члан 4.
Седницу
Савета сазива и председава јој начелник управног округа.
Седнице
Савета одржавају се најмање једном у два месеца. 
Начелник
округа је дужан да сазове седницу Савета ако то затраже најмање две трећине чланова
Савета.
Седнице
Савета се, по правилу, одржавају у седишту округа.
 
Учешће у раду седнице
Савета
 
Члан 5.
Зависно
од дневног реда, на седници Савета могу, без права гласа, да учествују представници
окружних подручних јединица органа државне управе с подручја управног округа, представници
подручних јединица органа државне управе које су образоване за подручје шире или
уже од подручја управног округа, представници органа и служби општина, односно градова
с подручја управног округа и стручњаци за одређене области.
 
Одлучивање Савета
 
Члан 6.
Савет
одлучује већином гласова свих чланова.
Савет
одлучује тако што доноси закључке.
 
Упућивање закључака Савета
 
Члан 7.
Начелник
управног округа дужан је да закључак који садржи предлоге Савета упути, најкасније
у року од десет дана, министру за државну управу и локалну самоуправу, руководиоцима
органа државне управе који на подручју управног округа имају окружне подручне јединице
и руководиоцима органа државне управе који врше своје послове на подручју управног
округа преко подручних јединица које су образоване за подручје шире или уже од подручја
управног округа.
 
Извештавање о раду Савета
 
Члан 8.
Начелник
управног округа најмање једном годишње подноси министру за државну управу и локалну
самоуправу извештај о раду Савета.
 
Секретар Савета
 
Члан 9.
Савет
има секретара.
Секретара
одређује Савет из реда државних службеника у стручној служби управног округа.
 
Стручна и административно-техничка
подршка Савету
 
Члан 10.
Стручну
и административно-техничку подршку Савету пружа стручна служба управног округа.
 
Пословник Савета
 
Члан 11.
Савет
доноси пословник о свом раду. 
 
Ступање на снагу ове
уредбе
 
Члан 12.
Ова
уредба ступа на снагу осмог дана од дана објављивања у „Службеном гласнику Републике
Србије”.
 
 
05 број 110-910/2006
У Београду, 23. фебруара 2006. године
Влада
Потпредседник,
Мирољуб Лабус, с.р.