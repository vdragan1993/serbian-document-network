На основу члана 105. став 2. Закона о решавању сукоба
интереса закона са прописима других земаља у одређеним односима („Службени лист
СФРЈ“, бр. 43/82) и члана 256. став 1. Закона о основама система државне управе
и о Савезном извршном већу и савезним органима управе („Службени лист СФРЈ“,
бр. 23/78 и 21/82), а у вези са чланом 3. став 1. Закона о легализацији исправа
у међународном промету („Службени лист СФРЈ“, бр. 6/73), савезни секретар за
иностране послове прописује

 
 

ПРАВИЛНИК

о 
оверавању јавних исправа, потписа, рукописа и преписа у дипломатско-конзуларним 
преставништвима Социјалистичке Федеративне Републике Југославије у иностранству

„Службени лист
СФРЈ”, број 31 од 15. 
јуна 1984.

 
 

Члан 1.

Оверавање јавних исправа у међунароном промету потписа,
рукописа и преписа (у даљем тексту: оверавање) врши се на начин предвиђен
Законом о легализацији исправа у међународном промету, Законом о решавању
сукоба закона са прописима других земаља у одређеним односима и овим
правилником.

Оверавање, у смислу овог правилника, врше конзуларна
представништва Социјалистичке Федеративне Републике Југославије у иностранству
и дипломатска представништва Социјалистичке Федеративне Републике Југославије
која врше конзуларне послове (у даљем тексту: представништва СФРЈ):

 

Члан 2.

Оверавањем, у смислу овог правилника, потврђује се
веродостојност потписа лица које је исправу потписало и веродостојност печата
састављеног на исправи.

Оверавање потписа, рукописа и преписе за употребу у
држави пријема или у другој стварној држави врши се у складу са важећим
југословенским прописима,међународним уговорима и прописима државе пријема.

Оверавање потписа, рукописа и преписа за употребу у
СФРЈ врши се у складу са важећим југословенским прописима.

Оверавањем из ст. 1. до 3. овог члана не потврђује се
истинитост садржаја исправе.

Неће се оверити исправа, потпис или рукопис чија је
садржина недопустива и у суппротности са нормама јавног поретка СФРЈ и нормама
морала социјалистичког самоуправног друштва.

 

Члан 3.

У представништву СФРЈ на јавној исправи оверава се
потпис и печат, а на приватној исправи оверава се потпис.

 

Члан 4.

Оверавање врши радник у представништву СФРЈ у складу са
задацима и пословима утврђеним општм актом о систематизацији или радник кога за
то овласти руководилац представништва СФРЈ.

 

Члан 5.

Захтев за оверавање подноси се на обрасцу бр. 1 који је
одштампан уз овај правилник и чини његов саставни део.

 

Члан 6.

Оверавање потписа врши се кад подносилац исправе
потпише исправу пред овлашћеним радником у представништву СФРЈ или за свој
потпис призна потпис који се већ налази на исправи.

Истинитости отиска прста утврђује се на начин предвиђен
за оверавање потписа.

За доказ истинитости рукописа потребно је да подносилац
исправе изјави пред овлашћеним радником у представништву СФРЈ да је исправу
написао својом руком.

 

Члан 7.

Потпис, отисак прста или рукопис оверава се кад
овлашћени радник у представништву СФРЈ утврди идентитет подносиоца исправе на
основу његове вежеће путне исправе или друге важеће исправе о идентитету или
личног познавања.

Ако подносилац ипсраве нема важећу путну исправу, његов
идентитет може се утврдити сведочењем два пунолетна лица која имају важеће
путне исправе или која овлашћени радник у представништву СФРЈ лично познаје.

 

Члан 8.

Оверавање се вршиу службним просторијама представништва
СФРЈ.

Оверавање потписа, отиска прста или рукописа може се
вршити и ван просторија представништва СФРЈ ако је лице које тражи оверу
спречено из оправданих разлога да дође у представништво СФРЈ (инвалидност,
болест, лишење слободе и сл.). У том случају странка је дужна да накнади
трошкове у складу са важећим прописима.

 

Члан 9.

Оверавање потписа, рукописа и преписа уноси се у
уписник за оверавање на обрасцу бр. 2. који је одштампан уз овај правилник и
чини његов саставни део.

 

Члан 10.

У уписнику за оверавање уписивање се врши зависно од
тога шта је предмет оверавања: потпис (отисак прста), рукопис или препис.

Ако се оверава потпис или рукопис – попуњавају се
колоне 1, 2, 3, 4, 5, 6, или 7 или 8, 10 (по потреби), 11, 12, 13 и14.

Ако се оверава препис - попуњавају се колоне 1, 2, 9,
10 ( по потреби), 11, 12, 13 и 14.

У уписнику за оверавање уписивање се врши на следећи
начин:

1) колоне које се не испуњавају, попуњавају се
водороавном цртом;

2) у колоне 4 и 7, ако се попуњавају, уноси се реч:
„да“;

3) у колону 5 уноси се назив исправе (пуномоћ, изјава,
купопродајни уговор и др.);

4) у колону 10 уносе се чињенице од значаја за
оверавање;

5) у колони 3 потписује се лице које оверава потпис или
рукопис; у колони 8 потписују се сведоци. Ако су сведоци неписмени - стављају
отисак прста;

6) кад треба оверити изјаву лица које нема обе руке,
потписаће се радник који врши оверавање и то забележити у колони 10 и у потврди
о овери.

 

Члан 11.

Потврда о овери потписа и рукописа ставља се на исправи
поред или испод потписа, а потврда о овери преписа – испод текста који се
оверава.

Потврда о овери ставља се штамбиљем или писаћом машином
према обрасцима који су одштампани уз овај правилник и чине његов саставни део
(образац бр. 2, 3, 4 и 5).

Потврда о овери ставиће се тек пошто су у уписник за
оверавање уписани сви подаци и стављени потписи.

 

Члан 12.

Приликом оверавања потписа, односно отиска прста слепог
лица или лица које не зна да чита, подносиоцу захтева прочитаће се садржај
исправе на којој се оверава потпис или отисак прса.Ако се врши оверавање
потписа глувот лица, подносиоцу захтева, уз помоћ, тумача, прочитаће се садржај
исправе која се оверава.

Ако се оверава потпис или отисак прста лица које не
разуме језик на коме је исправа написана, подносиоцу захтева превешће се
садржај исправе. Ако овлашћени радник не може сам да преведе садржај исправе, исправу
ће подносиоцу прочитати и садржај превести овлашћени тумач.

 

Члан 13.

Препис који се оверава пажљиво се упоређује са изворним
текстом. Ако су у изворној исправи нека места исправљена, преиначена, брисана,
прецртана, уметнута или додата, то се у потврди о овери преписа мора навести.
Тако ће се поступити и ако је исправа поцеапна или оштећена, или ако је
очигледно сумљива.

 

Члан 14.

Ако треба оверити потпис лица као заступника другог
лица, радне или друге организације, овлашћено лице у представништву СФРЈ
извршиће оверу пошто претходно утврди да је то лице овлашћено да заступа. У
потврди о овери навеће се исправа о овлашћењу.

 

Члан 15.

За оверавање истоветности фотокопије важе одредбе овог
правилника које се односе на оверавање потписа, с тим да се потврда о овери
може ставити и на полеђини фотокопије.

Потврда о оверифотокопије издаје се на обрасцу бр. 5
који је одштампан уз овај правилник и чини његов саставни део.

 

Члан 16.

Такса за оверавање наплаћује се према законима о
савезним административним таксама, односно о тарифи савезних административних
такса. На потврди о овери уписује се основ за наплату таксе и наплаћени износ у
стручној валути. Истовремено се лепе и поништавају одговарајући апоени
конзуларних таксених маркица.

У успиник за оверавање се тарифни број и износ таксе у
динарима и у стварној валути.

Ако се такса не наплаћује, у потврду о овери и уписник
за оверавање уноси се основ за ослобођење од плаћања таксе.

 

Члан 17.

Захтев за оверавање, заједно са копијом исправе која се
оверава, одлаже се у архиву према редном броју уписника за оверавање.

 

Члан 18.

Свака иправа на којој се врши оверавање посебно се
уписује у уписник за оверавање.

Уписници за оверавање чувају се 10 година.

 

Члан 19.

Даном ступања на снагу овог правилника престаје да важи
Упутство о оверавању потписа, рукописа и преписа од стране представништава СФРЈ
у иностранству („Службени лист ФНРЈ”, бр. 53/48).

 

Члан 20.

Овај правилник ступа на снагу осмог дана од дана
објављивања у „Службеном листу СФРЈ”.

 

П бр. 133/83-84

16. маја 1984.
године

Београд

Савезни секретар за

иностране послове,


Раиф Диздаревић,
с.р.

 

 

 

Образац бр. 1.





________________________________________________________________





(назив
  представништва СФРЈ)




ЗАХТЕВ ЗА
  ОВЕРАВАЊЕ




Молим да се изврши овера





- потписа на _____________________________________________________





- рукописа
  _______________________________________________________




- фотокопије
  _____________________________________________________








Подаци подносиоца захтева:
  _______________________________________




(име и презиме)





_______________________________________





(место и адреса боравка)





_______________________________________





_______________________________________





(број и датум издавања пасоша)





_______________________________________





(назив органа који је издао путну исправу)





_______________________________________





(потпис подносиоца захтева)





_______________________________________





(место и датум)




 

НАПОМЕНА ИЗДАВАЧА:

Образац број 2 одштампан је у „Службеном листу СФРЈ”,
број 31/84 на страни 829.





Образац бр. 3.





ПОТВРДА О ОВЕРИ
  ПОТПИСА И РУКОПИСА




Потврђује се да је
  ________________________________________________




лично потписао ову исправу.





Идентитет именованог утврђен на основу путне исправе
  број: _________, издате дана _______________ од стране _____________ (лично
  познат или на основу изјаве сведока).




Такса по тб. __________ ЗОАТСО у износу од динара
  _________ наплаћена и прописно поништена.




Назив представништва СФРЈ
  _______________________________________




Датум овере _____________________________________________________





Број уписника
  ____________________________________________________




Потпис радника
  који врши оверавање




____________________________





М.П.









Образац бр. 4.





ПОТВРДА О ОВЕРИ
  ПРЕПИСА




Потврђује се да је овај препис истоветан са његовим
  изворником (са његовим овереним или простом преписом) који је исписан
  ___________________ састоји се од _____ страна (листова).




Изворна исправа налази се код
  _____________________________________




Такса по тб. _________ ЗОАТСО у износу од динара
  __________ наплаћена и прописно поништена.




Назив представништва СФРЈ
  _______________________________________




Датум овере
  _____________________________________________________




Број уписника
  ____________________________________________________




Потпис радника
  који врши оверавање




____________________________





М.П.









Образац бр. 5.





ПОТВРДА О ОВЕРИ
  ФОТОКОПИЈЕ




Потврђује се да је ова фотокопија истоветна са њеним
  оригиналом који се налази код
  ______________________________________________________




Такса по тб. _________ ЗОАТСО у износу од динара
  __________ наплаћена и прописно поноштена.




Назив представништва СФРЈ
  _______________________________________




Датум овере
  _____________________________________________________




Број уписника ____________________________________________________





Потпис радника
  који врши оверавање




____________________________





М.П.