Редакцијски пречишћен текст
 
 
 
На основу члана 12. став 2. Закона о заштити од јонизујућих зрачења и о нуклеарној сигурности („Службени гласник РС”, број 36/09) и тачке 8. став 5. подтачка 5) Одлуке о оснивању Агенције за заштиту од јонизујућих зрачења и нуклеарну сигурност Србије („Службени гласник РС”, број 76/09),
Управни одбор Агенције за заштиту од јонизујућих зрачења и нуклеарну сигурност Србије, доноси
 
 
ПРАВИЛНИК
о границама садржаја радионуклида у води за пиће, животним намирницама, сточној храни, лековима, предметима опште употребе, грађевинском материјалу и другој роби која се ставља у промет
"Службени гласник РС", бр. 
	86 од 18. новембра 2011, 97 од 6. новембра 2013.
 
 
Члан 1.
Овим правилником прописују се границе садржаја радионуклида у води за пиће, животним намирницама, сточној храни, лековима, предметима опште употребе, грађевинском материјалу и другој роби која се ставља у промет. 
	
 
Члан 2.
Није дозвољено намерно додавање радионуклида у воду за пиће, животне намирнице, сточну храну, играчке, средства за одржавање личне хигијене, негу и улепшавање лица и тела и накит у процесу производње.
Није дозвољен увоз и извоз робе из става 1. овог члана у коју су намерно додати радионуклиди.
 
Члан 3.
Поједини изрази, употребљени у овом правилнику, имају следеће значење: 
	
1. Активност (A): активност А одређене количине радионуклида у датом енергетском стању у датом временском тренутку дефинише се као:


где је dN очекивана вредност броја спонтаних нуклеарних трансформација датог енергетског нивоа у временском интервалу dt. Јединица за активност је бекерел [Bq];
2. Бекерел (Bq) је назив јединице за активност. Један бекерел је еквивалентан једном распаду у секунди: 1 Bq = 1 s-1;
3. Вештачки извори су
извори јонизујућих зрачења који не спадају у природне изворе;
4. Годишња граница уношења (GGU), за датог појединца је активност радионуклида која би уношењем у организам произвела очекивану дозу једнаку прописаним границама дозе;
5. Греј (Gy) је назив за јединицу апсорбоване дозе. Један греј је еквивалентан једном џулу по килограму: 1 Gy = 1 Ј kg-1;
6. Изведене концентрације радионуклида у животној средини су граничне вредности контаминације животне средине које су на основу стандардизованих модела изведене из примарних или секундарних граница и чијом се употребом обезбеђује да прописане границе не буду прекорачене;
7. Природни извори зрачења 
	јесу извори јонизујућег зрачења природног земаљског или космогеног порекла;
8. Животна намирница јесте свака супстанца или производ, прерађена, делимично прерађена или непрерађена а намењенa је за исхрану људи или се оправдано може очекивати да ће се користити за људску употребу, осим хране за животиње које не служе за производњу хране, живих животиња, ако нису припремљене за стављање у промет ради исхране људи, биљака пре жетве, бербе или убирања плодова, медицинских производа, козметичких производа, дувана и дуванских производа, наркотика или психотропних супстанци, остатака (резидуа) и контаминената. Животна намирница јесте и пиће, гума за жвакање, као и било која супстанца наменски додата храни током припреме, обраде или производње;
9. Предмети опште употребе у смислу овог правилника јесу: 
	
1) посуђе, прибор, постројења, уређаји и амбалажа за намирнице;
2) дечије играчке;
3) средства за одржавање личне хигијене, негу и улепшавање лица и тела и амбалажа за та средства;
4) средства за одржавање чистоће;
5) дуван, дуванске прерађевине и прибор за пушење;
6) одређени предмети који при употреби долазе у непосредан додир са кожом или слузницом.
10. Сиверт је назив јединице за еквивалентну или ефективну дозу. Један сиверт је еквивалентан једном џулу по килограму: 1 Sv = 1 Ј kg-1 
	.
 
Члан 4.
Границе садржаја радионуклида у води за пиће, животним намирницама, сточној храни, лековима, грађевинском материјалу и другој роби која се ставља у промет, одређене су границама годишњег уношења радионуклида у људски организам удисањем (инхалацијом – GGUinh) и исхраном (ингестијом – GGUing), као и изведеним концентрацијама радионуклида у животној средини (IK), према Правилнику о границама радиоактивне контаминације лица, радне и животне средине и начину спровођења деконтаминације. 
	
 
Члан 5.
Изведене концентрације радионуклида у води за пиће, IKv, за становништво израчунавају се на следећи начин: 
	


где су: 
GD – гранична вредност ефективне дозе за појединца из становништва. За израчунавање изведених концентрација радионуклида у води за пиће за GD се узима вредност од 0,1 mSv/год; 
	
V [l] – просечан годишњи унос воде за пиће по становнику (730 l). 
	
Допринос ефективној дози који потиче од уноса трицијума 
	3H, калијума 40K, радона 
	222Rn, и торона 220Rn и радонових потомака водом за пиће није урачунат у граничну вредност ефективне дозе од 0,1 mSv/год.
Гранична вредност активности 
	3H у води за пиће је 100 Bq/l. Гранична вредност укупне активности алфа нестабилних радионуклида је 0,5 Bq/l. Гранична вредност укупне активности бета нестабилних радионуклида је 1 Bq/l.
Уколико је измерена вредност укупне активности алфа нестабилних радионуклида или укупне активности бета нестабилних радионуклида у води за пиће изнад вредности које су наведене у ставу 3. овог члана, неопходна је идентификација и одређивање садржаја појединачних радионуклида. Вода за пиће се не може забранити за употребу на основу измерених вредности укупне активности алфа нестабилних или бета нестабилних радионуклида, уколико није одређен садржај појединачних радионуклида.
Изведене концентрације појединачних радионуклида за воду за пиће утврђене су у Табели 1, која је одштампана уз овај правилник и чини његов саставни део.
 
Члан 6.
Изведена концентрација радионуклида у храни, IKh, за становништво израчунава се на следећи начин: 
	


где су: 
GD – гранична вредност ефективне дозе за појединца из становништва. За израчунавање изведених концентрација радионуклида у храни која је у највећем проценту заступљена у исхрани (поврће, воће, житарице, месо и производи од меса, јаја, млеко и млечни производи, свињска маст, уље, шећер, кафа, слаткиши, алкохолна и безалкохолна пића) за GD се узима вредност од 0,1 mSv/год; 
	
m [kg] – количина хране коју појединац из становништва унесе за годину дана. 
	
 
Члан 7.
Граница садржаја 137Cs у млеку и млечним производима, храни за одојчад, поврћу, воћу, житарицама, месу и производима од меса, јајима, осталим намирницама као што су свињска маст, уље, шећер, кафа, слаткиши, алкохолним и безалкохолним пићима је 15 Bq/kg, односно 15 Bq/l.
Граница садржаја 137Cs у млеку у праху, шумском воћу (свеже боровнице, бруснице), дивљачи, риби, морским плодовима, лековитом биљу и чајевима и печуркама (свежим и производима од печурака) је 150 Bq/kg, односно 150 Bq/l.
Граница садржаја 137Cs у сувим печуркама, аромама, зачинима и осталим намирницама које се користе мање од 2 kg годишње по глави становника је 600 Bq/kg, односно 600 Bq/l.
 
Члан 8. 
Границе садржаја радионуклида у води за напајање животиња једнаке су границама које су прописане за воду за пиће. 
	
Границе садржаја радионуклида у сточној храни једнаке су границама садржаја радионуклида прописаним за храну.
 
Члан 9.
Границе садржаја радионуклида у лековима једнаке су границама контаминације прописаним за воду за пиће. За лекове у чврстом стању, границе контаминације једнаке су границама контаминације прописаним за воду за пиће, израженим у Bq/kg, при чему се запремина од 1 l воде за пиће замењује масом од 1 kg. 
	
Одредба става 1. овог члана не односи се на радио-фармацеутске препарате. 
	
 
Члан 10.
Границе садржаја радионуклида у средствима за одржавање личне хигијене, негу и улепшавање лица и тела и дечјим играчкама једнаке су границама које су прописане за воду за пиће. 
	
 
Члан 11.
Граница садржаја укупне активности алфа нестабилних радионуклида у сушеном дувану и дуванским прерађевинама је 37 Bq/kg. 
	
 

	Члан 11а*

	Граница садржаја природних радионуклида у минералним фосфатним ђубривима 
	износи:*

	1) за уранијум (238U):*

	– 1600 Bq/kg, и то за минерална ђубрива која садрже макрохранљиви елемент 
	фосфор, а која се као таква стављају у промет и примењују,*

	– 3200 Bq/kg, и то за сировине за производњу минералних ђубрива која садрже 
	макрохранљиви елемент фосфор;*

	2) за радијум (226Ra): 
	1000 Bq/kg, и то за минерална ђубрива која садрже макрохранљиви елемент 
	фосфор, а која се као таква стављају у промет и примењују, као и за сировине 
	за њихову производњу;*

	3) за калијум (40К) 
	: 27000 Bq/kg, и то за минерална ђубрива која садрже макрохранљиве елементе 
	калијум и/или фосфор, а која се као таква стављају у промет и примењују, као 
	и за сировине за њихову производњу.*
 
*Службени гласник РС, 
	број 97/2013
 
Члан 12.
Ако роба која се ставља у промет садржи два или више позната радионуклида границе садржаја радионуклида морају да задовоље следећи услов: 
	


где су: 
Kn [Bq/l, Bq/kg] – концентрација неког радионуклида 
	n у роби која се ставља у промет; 
IKn [Bq/l, Bq/kg] – изведена концентрација неког радионуклида 
	n роби која се ставља у промет. 
 
Члан 13.
Границе садржаја радионуклида у грађевинском материјалу који се употребљава у високој градњи за ентеријер, износе: 
	
за радијум (226Ra): 3∙102 Bq/kg; 
	
за торијум (232Th): 2∙102 Bq/kg; 
	
за калијум (40K): 3∙103 Bq/kg. 
	
Гама индекс за грађевинске материјале из става 1. овог члана, мора бити мањи од 1, и израчунава се на следећи начин: 
	


где су: 
CRa – концентрација радијума (226Ra) у Bq/kg; 
	
CTh – концентрација торијума (232Th) у Bq/kg;
CK – концентрација калијума (40K) у Bq/kg. 
	
 
Члан 14.
Границе садржаја радионуклида у грађевинском материјалу који се употребљава у високој градњи за екстеријер износе: 
	
за радијум (226Ra): 4∙102 Bq/kg; 
	
за торијум (232Th): 3∙102 Bq/kg; 
	
за калијум (40K): 5∙103 Bq/kg. 
	
Гама индекс за грађевинске материјале из става 1. овог члана не сме бити већи од 1, и израчунава се на следећи начин: 
	


где су: 
CRa – концентрација радијума (226Ra) у Bq/kg; 
	
CTh – концентрација торијума (232Th) у Bq/kg; 
	
CK – концентрација калијума (40K) у Bq/kg. 
	
 
Члан 15.
Границе садржаја радионуклида у грађевинском материјалу који се користи у нискоградњи као подлога за путеве, игралишта и осталу нискоградњу (испод слоја за прекривање) тако да не утиче на повећање јачине апсорбоване дозе гама зрачења у ваздуху износе: 
	
за радијум (226Ra): 7∙102 Bq/kg; 
	
за торијум (232Th): 5∙102 Bq/kg; 
	
за калијум (40K): 8∙103 Bq/kg. 
	
Гама индекс за грађевинске материјале из става 1. овог члана не сме бити већи од 1, и израчунава се на следећи начин: 
	


где су: 
CRa – концентрација радијума (226Ra) у Bq/kg; 
	
CTh – концентрација торијума (232Th) у Bq/kg; 
	
CK – концентрација калијума (40K) у Bq/kg. 
	
 
Члан 16.
Границе садржаја радионуклида, чије је време полураспада дуже од 60 дана, у прашкастим или течним супстанцама намењеним за општу употребу, а за које граничне вредности нису одређене Правилником о пријављивању и евидентирању извора јонизујућих зрачења, једнака су вредностима које су десет пута веће од граница садржаја радионуклида у води за пиће. Запремина 1 l воде за пиће замењује се масом од 1 kg.
Границе садржаја радионуклида чије је време полураспада краће од 60 дана, у прашкастим или течним супстанцама намењеним за општу употребу, једнаке су вредностима које су сто пута веће од граница садржаја радионуклида води за пиће. 
	
Границе садржаја радионуклида у чврстим компактним предметима опште употребе једнаке су вредностима које су хиљаду пута веће од граница садржаја радионуклида у води за пиће, при чему је јачина амбијенталне еквивалентне дозе зрачења која потиче од испитиваног предмета мања од 1 µSv/h на удаљености од 10 cm од површине предмета. На удаљености од 1 m од површине предмета гранична вредност јачине амбијенталне еквивалентне дозе зрачења која потиче од испитиваног предмета једнака је вредности која је за 0,1 µSv/h виша од вредности основног нивоа зрачења.
Без обзира на одредбе става 1. и става 2. овог члана, за границе садржаја природних радионуклида важи одредба из претходног става.
 
Члан 17.
У случају да Агенција за заштиту од јонизујућих зрачења и нуклеарну сигурност Србије располаже званичним информацијама о акцидентима или другим ванредним радиолошким догађајима, које указују на могућност контаминације животних намирница радионуклидима, а у случају да околности тако захтевају, примењују се границе садржаја радионуклида у животним намирницама наведене у Табели 2. и границе садржаја радионуклида у сточној храни наведене у Табели 4.
Период примене граница наведених у Табели 2. и Табели 4. је што је могуће краћи a док трају услови из става 1. овог члана.
 
Члан 18.
Животне намирнице или сточна храна који нису у складу са границама садржаја радионуклида наведеним у Табели 2. и Табели 4, за време док су ове границе на снази, не могу се ставити у промет.
 
Члан 19.
Овај правилник ступа на снагу осмог дана од дана објављивања у „Службеном гласнику Републике Србије”.
 
 
Број 110-00-00014/2011-01
У Београду, 12. септембра 2011. године
Управни одбор
Председник,
проф. др Иштван Бикит, с.р.
 
 
Табела 1. Изведене концентрације појединачних радионуклида у води за пиће 
	
 




Радионуклид

Изведена концентрација (Bq/l)



C-14

2,3Е+02



Co-60

4,0Е+01



Sr-90

4,9Е+00



I-131

6,2Е+00



Cs-134

7,2Е+00



Cs-137

1,0Е+01



Pb-210

2,0Е-01



Ra-224

2,1Е-01



Ra-226

4,9Е-01



Ra-228

2,0Е-01



Th-232

5,9Е-01



U-235

2,9Е+00



U-238

3,0Е+00



Pu-239

5,5Е-01



Am-241

6,8Е-01



 
Табела 2. Границе садржаја радионуклида у животним намирницама после нуклеарног акцидента или у случају другог ванредног радиолошког догађаја (Bq/kg или Bq/l)
 






Млеко и млечни производи


Животне намирнице, осим ређе 
				коришћених животних намирница

Ређе коришћене животне намирнице (1)




Изотопи стронцијума, нарочито 
				90Sr

125

750

7500



Изотопи јода, 131I


500

2000

20000



Алфа нестабилни изотопи плутонијума, трансплутонијумски елементи, нарочито 
				239Pu, 
				241Am

20

80

800



Сви остали нуклиди са временом полураспада већим од 10 дана, нарочито 
				134Cs, 
				137Cs (искључујући 
				14C и 3H)


1000

1250

12500



(1) Ређе коришћене животне намирнице наведене су у Табели 3.
 
Табела 3. Ређе коришћене животне намирнице
 




Бели лук



Трифле (тартуфи)



Капар



Капар (привремено конзервисан, али у таквом стању неподесно за непосредну исхрану




Трифле (сушене, целе, сечене у комаде или млевене, али даље неприпремљене)




Маниока, арорут, салеп, топинамбур, слатки кромпир и слично корење и кртоле с високим садржајем скроба или инулина, свежи, расхлађени, смрзнути или сушени, цели, сечени или у облику пелета; срж од саго дрвета




Коре од агрума или диња и лубеница, свеже, смрзнуте, суве или привремено конзервисане у сланој води, сумпорисаној води или у другим растворима за конзервисање




Мате чај



Бибер рода Piper; сува, дробљена или млевена паприка рода  Capsicum или рода  Pimenta




Ванила



Цимет и цвет од циметовог дрвета



Каранфилић (цели плодови, пупољци и петељке)




Мушкатни орах, мацис и кардамом



Семе аниса, бадијана, коморача, коријандера, кумина или кима; бобице клеке




Ђумбир, шафран, куркума, мајчина душица, лорбер у листу, кари и остали зачини




Брашно, гриз или прах од сагоа или од корења или кртола маниоке, арорута, салепа, топинамбура, слатког кромпира и сличног корења и кртола с високим садржајем скроба или инулина, свежих, расхлађених, смрзнутих или сушених, целих, сечених или у облику пелета; сржи од саго дрвета




Скроб од маниоке



Хмељ, свеж или сушен, укључујући дробљен или млевен или у облику пелета; лупулин




Биље и делови биља (укључујући семење и плодове) свеже или сушено, сечено или цело, дробљено или млевено, врста које се првенствено употребљавају у производњи мириса, фармацији или за инсектициде, фунгициде или сличне сврхе




Шелак, природне гуме, смоле, гуми-смоле и уљане смоле (нпр. балзами)




Биљни сокови и екстракти; пектинске материје, пектинати и пектати; агар-агар и остале слузи и згушњивачи, добијени од биљних производа, модификовани или немодификовани




Масти и уља као и њихове фракције, од риба или морских сисара, пречишћени или непречишћени, али хемијски немодификовани




Кавијар и замене кавијара



Какао у зрну, цео или ломљен, сиров или пржен




Љуске, коре, опне и остали отпаци од какаоа




Какао маса, одмашћена или неодмашћена




Трифле (тартуфи), припремљене или конзервисане на други начин осим у сирћету или сирћетној киселини




Поврће, воће, језграсто воће, коре од воћа и остали делови биља, конзервисани у шећеру (суви, глазирани или кандирани)




Квасац (активан или неактиван); остали једноћелијски микроорганизми, мртви (осим вакцина из тарифног броја 3002); припремљени прашкови за пецива




Провитамини и витамини, природни или произведени синтезом (укључујући природне концентрате), њихови деривати који се првенствено употребљавају као витамини, и међусобне мешавине наведених производа, укључујући и оне у било ком растварачу




Етерична уља (без терпена или са терпенима), укључујући згуснута и чиста уља; резиноиди; екстраховане уљане смоле; концентрати етеричних уља у мастима, неиспарљивим уљима, восковима или слично, добијени поступком екстракције етеричних уља помоћу масти или мацерацијом; споредни терпенски производи добијени детерпенацијом етеричних уља, водени дестилати и водени раствори етеричних уља




 
Tабела 4. Границе садржаја 134Cs и 
	137Cs, укупно, у сточној храни после нуклеарног акцидента или у случају другог ванредног радиолошког догађаја 
	
 




Животиња

Bq/kg (1, 2)



Свиње

1250



Живина, јагњад, телад

2500



Друго

5000



(1) Праћење садржаја радионуклида у намирницама животињског порекла потребна је и када је садржај радионуклида у сточној храни испод граница садржаја 
	134Cs и 137Cs наведених у Табели 3.
(2) Наведени нивои се односе на сточну храну спремну за употребу.