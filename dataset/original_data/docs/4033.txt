Редакцијски пречишћен текст
 
 
На основу члана 15. став 2, члана 18. став 5, члана 20. став 9. и члана 21. став 8. Закона о метрологији („Службени гласник РС”, број 30/10),
Министар привреде доноси
 
ПРАВИЛНИК
о бројилима реактивне електричне енергије класе тачности 2 и 3

	"Службени гласник РС", бр. 118 од 30. децембра 2013, 
	86 од 15. августа 2014.
 
Предмет
Члан 1.
Овим правилником ближе се прописују захтеви за бројила реактивне електричне енергије класе тачности 2 и 3, њихово означавање, начин утврђивања испуњености захтева, начин испитивањa типа бројила реактивне електричне енергије класе тачности 2 и 3, методе мерења, као и начин и услови оверавања бројила реактивне електричне енергије класе тачности 2 и 3.
Примена
Члан 2.
Овај правилник примењује се на бројила реактивне електричне енергије класе тачности 2 и 3 (у даљем тексту: бројило) намењена мерењу реактивне електричне енергије наизменичне струје једнофазног система са два проводника и трофазног система са три или четири проводника, фреквенције 50 Hz.
Значење појединих израза
Члан 3.
Поједини изрази који се употребљавају у овом правилнику имају следеће значење:
1) бројило је уређај који мери реактивну електричну енергију утрошену у колу;
2) индикатор рада је део бројила који даје сигнал да бројило ради;
3) показни уређај, односно дисплеј је део бројила који приказује резултат мерења, односно садржај меморије, континуално или давањем команде;
4) меморија је део бројила у којем се чувају информације у дигиталном облику, а трајна меморија може сачувати податке и у одсуству напајања;
5) регистар је електромеханички или електронски уређај, који обухвата меморију и дисплеј, односно који чува и приказује измерене вредности реактивне електричне енергије. Један електронски дисплеј може се користити са више електронских меморија, како би се формирало више електронских регистара;
6) кућиште бројила је део бројила који се састоји од основне плоче бројила и поклопца бројила;
7) мерни елемент је део бројила помоћу кога се добија излазни сигнал који је пропорционалан утрошеној реактивној електричној енергији;
8) константа бројила представља однос између реактивне електричне енергије коју је регистровало бројило и одговарајуће вредности добијене на излазу за испитивање бројила;
9) законски релевантан софтвер чине програми, подаци и параметри који су саставни део бројила и који одређују или извршавају функције које су предмет законске контроле мерила;
Други изрази који се употребљавају у овом правилнику, а нису дефинисани у ставу 1. овог члана имају значење које је дефинисано законима којима се уређују метрологија и стандардизација.
Мерне јединице
Члан 4.*
Резултат мерења бројилом изражава се у киловарчасовима (kvarh) или 
	мегаварчасовима (Mvarh).*
 
*Службени гласник РС, 
	број 86/2014
 
Захтеви 
Члан 5.
Захтеви за бројила дати су у Прилогу 1 – Захтеви за бројила, који је одштампан уз овај правилник и чини његов саставни део.
Сматра се да бројило испуњава захтеве из става 1. овог члана ако испуњава одговарајуће опште захтеве из тач. 5, 6. и 7. српског стандарда SRPS EN 62052-11 – Опрема за мерила електричне енергије наизменичне струје – Општи захтеви, испитивање и услови – Део 11: Мерна опрема, као и посебне захтеве
	из тач. 7. и 8.* српског стандарда SRPS EN 62053-23 – Опрема за мерење електричне енергије наизменичне струје – Део 23: Статичка бројила реактивне енергије (класе 2 и 3).
 
*Службени гласник РС, 
	број 86/2014
 
Члан 6.
На бројило се постављају следећи натписи и ознаке:
1) службена ознака типа из уверења о одобрењу типа мерила;
2) пословно име, односно назив произвођача бројила;
3) производна ознака бројила (тип, односно модел бројила); 
4) серијски број и година производње. Уколико је серијски број назначен на поклопцу бројила, налази се и на основној плочи бројила или у трајној меморији бројила;
5) ознака класе тачности бројила;
6) број фаза и број проводника за које је бројило пројектовано (монофазно бројило са два проводника, трофазно бројило са три проводника, трофазно бројило са четири проводника и др.) или графички симболи у складу са српским стандардом SRPS EN 62053-52 – Опрема за мерење електричне енергије (АС) – Посебни захтеви – Део 52: Симболи.
7) референтни напон, у неком од следећих облика: 
– број мерних елемената (уколико их има више) и напон на прикључцима напонских кола бројила;
– називни мрежни напон или секундарни напон трансформатора на који се бројило прикључује;
8) основна и максимална електрична струја код бројила за директно прикључење (бројила која имају основну струју вредности 5 А и максималну електричну струју 80 А обележавају се: 5-80 А или 5(80) А); називна секундарна струја трансформатора на који се бројило прикључује код трансформаторских бројила; 
	
9) референтна фреквенција изражена у Hz;
10) константа бројила изражену у rev/kvarh или kvarh/rev за електромеханичка бројила, односно у imp/kvarh или kvarh/imp за статичка електронска бројила;
11) референтна температура, уколико се разликује од 23 °С;
12) симбол за изолацију класе заштите II у складу са српским стандардом SRPS EN 62053-52 – Опрема за мерење електричне енергије (АС) – Посебни захтеви – Део 52: Симболи;
13) шема веза бројила или ако то није могуће због димензија бројила, ознаку која упућује на то где се та шема налази. 
	
Натписи и ознаке из става 1. овог члана постављају се тако да буду 
	видљиве, читљиве и неизбрисиве, односно да их није могуће уклонити без 
	трајног оштећења.*
 
*Службени гласник РС, 
	број 86/2014
 
Члан 7.
Бројило подлеже одобрењу типа и првом, редовном и ванредном оверавању у складу са законом којим се уређује метрологија и прописима донетим на основу тог закона.
Начин утврђивања испуњености метролошких захтева
Члан 8.
Утврђивање испуњености захтева за бројила врши се испитивањем типа бројила које обухвата све провере и испитивања којима се утврђује да ли су испуњени сви захтеви из члана 5. овог правилника који се односе на то бројило, као и да ли је то бројило означено у складу са чланом 6. овог правилника.
Начин испитивања типа бројила, односно методе мерења и испитивања из става 1. овог члана дате су у Прилогу 2 – Испитивање типа бројила, који је одштампан уз овај правилник и чини његов саставни део.
Члан 9.
Оверавање бројила обухвата: 
1) визуелни преглед бројила и проверу функционалности;
2) испитивања метролошких својстава бројила.
Бројила се оверавају појединачно.
Начин и услови оверавања из става 1. овог члана дати су у Прилогу 3 – Оверавање бројила, који је одштампан уз овај правилник и чини његов саставни део. 
	
Прелазне и завршне одредбе
Члан 10. 
Бројило за које је до дана ступања на снагу овог правилника издато уверење о одобрењу типа, оверава се у складу са овим правилником ако, у погледу захтева за оверавање испуњава захтеве из овог правилника.
Члан 11.
Даном ступања на снагу овог правилника престају да важе Правилник о метролошким условима за електронска (статичка) бројила реактивне електричне енергије класе тачности 2 и 3 („Службени лист СРЈ”, брoj 47/98) и одредбе Метролошког упутства за оверавање електронских (статичких) вишефункцијских бројила електричне енергије („Гласник ЗМДМ”, број 1/07) које се односе на бројила реактивне електричне енергије класе тачности 2 и 3.
Члан 12.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-346/2013-33
У Београду, 20. децембра 2013. године
Министар,
Саша Радуловић, 
	с.р.
 
 
ПРИЛОГ 1
ЗАХТЕВИ ЗА БРОЈИЛА
1. ОПШТИ ЗАХТЕВИ
1.1. Стандардне вредности референтног електричног напона
Стандардне вредности референтног електричног напона дате су у Табели 1 овог прилога.
Табела 1 – Стандардне вредности референтног електричног напон




Врста бројила

Стандардне вредности напона у волтима

Додатне вредности напона у волтима



Бројило за директно прикључење

120-230-277-400-480

100-127-200-220-240-380-415



Бројило за прикључење преко мерних трансформатора

57,7-63,5-100-110-115-120-200

173-190-220



1.2. Стандардне вредности електричне струје
Стандардне вредности референтне електричне струје дате су у Табели 2 овог прилога.
Табела 2 – Стандардне вредности референтне електричне струје




Врста бројила

Стандардне вредности електричне струје у амперима

Додатне вредности електричне струје у амперима



Бројило за директно прикључење (Ib)


5-10-15-20-30-40-50

80



Бројило за прикључење преко мерних трансформатора (In)


1-2-5

1,5-2,5



1.2.1. Максимална вредност електричне струје
Максимална вредност електричне струје за бројила за директно прикључење је цео умножак основне електричне струје.
Мерни опсег бројила за прикључење преко мерних трансформатора прилагођен је секундарној електричној струји струјног мерног трансформатора. Максимална електрична струја трансформаторског бројила може имати вредност: 1,2 In, 1,5 In или 2 In.
1.3. Стандардна вредност референтне фреквенције 
Стандарднa вредност референтне фреквенције je 50 Hz.
2. МЕТРОЛОШКИ ЗАХТЕВИ
2.1. Највеће дозвољене грешке услед варијација електричне струје
У референтним условима датим у Табели 1 одељка 3. Прилога 2 овог правилника, грешке у процентима не могу бити веће од највећих дозвољених грешака (у даљем тексту: НДГ) за одговарајућу класу тачности датим у табелама 3 и 4 овог прилога.
Табела 3 – НДГ у процентима (једнофазна и трофазна бројила при уравнотеженом оптерећењу)*




Вредност електричне струје*

sin φ
(индуктивно или капацитивно)*

НДГ у процентима*



Бројила за директно прикључење*

Бројила за прикључење преко мерних трансформатора*

класа тачности
2*

класа тачности
3*



0,05 Ib 
				≤ I < 0,1 Ib*


0,02 
				In 
				≤ I < 0,05 
In*

1*

±2,5*

±4,0*



0,1 Ib 
				≤ I ≤ Imax*


0,05 
				In 
				≤ I ≤ Imax*

1*

±2,0*

±3,0*



0,1 Ib 
				≤ I < 0,2 Ib*



0,05 
				In 
				≤ I < 0,1 
				In*

0,5*

±2,5*

±4,0*



0,2 Ib 
				≤ I ≤ Imax*



0,1 
				In 
				≤ I ≤ Imax*

0,5*

±2,0*

±3,0*



0,2 Ib 
				≤ I ≤ Imax*



0,1 
				In 
				≤ I ≤ Imax*

0,25*

±2,5*

±4,0*



 

*Службени гласник РС, број 86/2014
 
Табела 4 – НДГ у процентима (трофазна бројила оптерећена једнофазно при симетричном систему електричног напона)




Вредност електричне струје

sin φ
(индуктивно или капацитивно)

НДГ у процентима



Бројила за директно прикључење

Бројила за прикључење преко мерних трансформатора

класа тачности
2

класа тачности
3



0,1 Ib ≤ 
				I ≤ Imax


0,05 In ≤ 
				I ≤ Imax


1

± 3,0

± 4,0



0,2 Ib ≤ 
				I ≤ Imax


0,1 In ≤ 
				I ≤ Imax


0,5

± 3,0

± 4,0



Разлика између грешке у процентима при једнофазном оптерећењу бројила и уравнотеженом трофазном оптерећењу на основној струји 
	Ib и sin 
	φ = 1 за бројила за директно прикључење, односно при струји 
	In и sin 
	φ = 1 за бројила за прикључење преко мерних трансформатора, не може бити већа од 2,5% за бројила класе тачности 2, односно 3,5% за бројила класе тачности 3.
Напомена: приликом испитивања према вредностима из Табеле 4 овог прилога, испитна електрична струја се, по правилу, примењује на сваки мерни елемент у секвенци.
2.2. Варијације грешке у процентима услед промене 
	утицајних величина*
 
*Службени 
	гласник РС, број 86/2014
 
Варијације грешке (у даљем тексту: ВГ) у процентима услед промене 
	разних утицаја у односу на измерену грешку у референтним условима, нису веће 
	од вредности датих у Табели 5 овог прилога.*
Табела 5 – ВГ у процентима услед промене утицајних 
	величина*




 

*Службени гласник РС, број 
	86/2014
 
2.3. Сопствена потрошња
Сопствена потрошња електричних напонских и струјних кола бројила је одређена вредностима утицајних величина, датих
	у Табели 1 и Табели 2 Прилога 2 овог правилника.* Максимална грешка мерења сопствене потрошње не може да пређе 5%.
 
*Службени гласник РС, 
	број 86/2014
 
2.3.1. Напонска кола
Сопствена потрошња сваког напонског кола бројила при референтном електричном напону, референтној температури и референтној фреквенцији не може бити већа од вредности датих у Табели 6 овог прилога.
У вредност сопствене потрошње укључена је и сопствена потрошња електричних кола за напајање бројила.
Табела 6 – Сопствена потрошња напонских кола монофазних и трофазних бројила, укључујући и потрошњу електричних кола за напајање бројила




Напонска кола
бројила

Извор електричног напајања прикључен на напонска кола


Извор електричног напајања није прикључен на напонска кола




Главна напонска кола

2 W и 10 VA

0,5 VA



Помоћно електрично напајање

–

10 VA



НАПОМЕНА 1: Како би се ускладио електрични напон трансформатора са бројилом, произвођач бројила за прикључење преко мерних трансформатора, наглашава да ли је оптерећење индуктивно или капацитивно.
НАПОМЕНА 2: Вредности приказане у овој табели су средње вредности. Прекидачка напајања са вршним вредностима су дозвољена, али се обезбеђује усклађеност са напонским трансформаторима.
НАПОМЕНА 3: За мултифункционална бројила, погледати стандард SRPS EN 62053-61 – Опрема за мерење електричне енергије наизменичне струје – Посебни захтеви – Део 61: Потрошња електричне енергије и напонски захтеви.




2.3.2. Струјна кола
Сопствена потрошња струјних кола бројила за директно прикључење, при основној електричној струји, референтној фреквенцији и референтној температури не може бити већа од вредности датих у Табели 7 овог прилога.
Сопствена потрошња сваког струјног кола бројила за прикључење преко мерних трансформатора не може бити већа од вредности датих у Табели 7 овог прилога, при вредности електричне струје која је једнака називној секундарној електричној струји припадајућег трансформатора при референтној температури и референтној фреквенцији.
Табела 7 – сопствена потрошња електричних струјних кола




Бројила

Класа тачности бројила



2

3



монофазна и трофазна

5,0 VA

5,0 VA



НАПОМЕНА 1: Називна електрична струја је вредност секундарне електричне струје струјног трансформатора, на којој се заснива рад трансформатора. Стандардне вредности максималне секундарне електричне струје су 120%, 150%, 200% вредности називне електричне секундарне струје.
НАПОМЕНА 2: Како би се ускладио електрични напон трансформатора са бројилом, произвођач бројила за прикључење преко мерних трансформатора наглашава да ли је оптерећење индуктивно или капацитивно.




2.4. Краткотрајно струјно преоптерећење
Бројила за директно прикључење се пројектују и израђују тако да издрже краткотрајно струјно преоптерећење струјом која је 30 пута већа од вредности максималне електричне струје бројила, у трајању једне полупериоде при називној фреквенцији.
Бројила за прикључење преко мерних трансформатора пројектују се и израђују тако да издрже краткотрајно струјно преоптерећење струјом која је 20 пута већа од вредности максималне електричне струје бројила у трајању 0,5 s.
ВГ* у процентима проузрокована краткотрајним струјним преоптерећењем није већа од вредности дате у Табели 8 овог прилога.
Табела 8 – ВГ* у процентима проузрокована краткотрајним струјним преоптерећењем




Врста бројила

Вредност електричне струје

sin φ
(индуктивно или капацитивно)

ВГ*  у процентима за бројила класе тачности



2

3



за директно прикључење

Ib


1

1,5

1,5



за прикључење преко струјних трансформатора

In


1

1,0

1,5



 
*Службени гласник РС, 
	број 86/2014
 
2.5. Сопствено загревање
ВГ* у процентима проузрокована сопственим загревањем бројила није већа од вредности датих у Табели 9 овог прилога.
Табела 9 – ВГ* у процентима проузрокована сопственим загревањем




Вредност електричне струје

sin φ
(индуктивно или капацитивно)

ВГ* у процентима за бројила класе тачности



2

3



Imax


1

1,0

1,5



0,5

1,5

2,0



 
*Службени гласник РС, 
	број 86/2014
 
2.6. Електромагнетска компатибилност
Бројило се пројектује и израђује тако да електромагнетске сметње путем провођења или зрачења, као и електростатичко пражњење, не утичу битно на његов рад нити да га оштећују.
Сметњама се сматрају: 
– електростатичка пражњења;
– електромагнетска радио-фреквентна поља;
– брзе прелазне појаве;
– електрични напони индуковани радио-фреквентним пољима;
– пренапон;
– осцилаторни таласи;
– сметње индуковане радиофреквентним таласима.
3. ТЕХНИЧКИ ЗАХТЕВИ 
3.1. Климатски услови 
3.1.1. Опсег радне температуре
Опсег радне температуре бројила дат је у Табели 10 овог прилога. Вредности су дате према Табели 1 српског стандарда SRPS EN 60721-3-3 – Класификација услова околине – Део 3: Класификација група параметара околине и њихових строгости – Одељак 3: Стационарна употреба на локацијама заштићеним од временских утицаја, са изузетком тачака које се односе на кондензацију и формирање леда.
Табела 10 – Опсег радне температуре





Бројило за унутрашњу употребу

Бројило за спољашњу употребу



Назначени радни опсег

–10° C до 45° C
(класа 3K5 mod.)

–25° C до 55° C
(класа 3K6)



Границе опсега рада

–25° C до 55° C
(класа 3K6)

–40° C до 70° C
(класа 3K7)



Границе опсега при складиштењу и транспорту

–25° C до 70° C
(класа 3K8H)

–40° C до 70° C
(класа 3K7)



НАПОМЕНА 1: За специјалне употребе, остале вредности температуре могу се користити, према захтеву корисника према произвођачу, нпр. за ниске температурне услове рада бројила за унутрашњу употребу, класе 3K7.
НАПОМЕНА 2: Рад, складиштење и транспорт бројила у екстремним вредностима (класа 3K7) не може бити дуже од 6 h.




3.1.2. Релативна влажност ваздуха
Бројило се пројектује и израђује тако да издржи климатске услове дефинисане у Табели 11 овог прилога. 
	
Табела 11 – Релативна влажност ваздуха




Вредност годишњег просека

< 75 %



Вредност за временски период од 30 дана у току једне 
				године (који нису узети у континуалном периоду)*


95 %



Најчешћа вредност осталим данима

85 %



Границе релативне влажности као функције амбијенталне температуре приказане су на Дијаграму 1 овог прилога.
Дијаграм 1 – Границе релативне влажности као функције амбијенталне температуре


 

*Службени гласник РС, број 
	86/2014
 
3.2. Механички захтеви
Бројило има кућиште које се може жигосати тако да су унутрашњи делови бројила доступни само после оштећења жига.
Поклопац бројила се пројектује и израђује тако да се не може уклонити без употребе алата. 
	
Кућиште бројила се пројектује и израђује тако да било каква тренутна деформација не може спречити исправан рад бројила.
Ако другачије није одређено, бројила која имају кућиште које је потпуно или делимично израђено од метала, а предвиђенa су за прикључивање на електрични напон који при референтним условима прелази 250 V према земљи, имају заштитни прикључак за уземљење. 
	
Ако поклопац бројила није провидан, он има један или више прозора за читање регистра или посматрање индикатора рада, ако постоји. Прозори су од провидног материјала и обезбеђује се да се они не могу уклонити без оштећења жига којим је бројило жигосано.
Крајеви електричних кола бројила су, по правилу, груписани у прикључницу бројила, која има одговарајућу електричну изолацију и механичку чврстоћу.
Прикључница бројила се израђује тако да омогућава трајну и добру електричну везу свих електричних кола бројила са спољашњим колима, тако да нема ризика од слабљења контакта и повишеног загревања. Притисак електричних контаката у стезаљкама прикључнице не може да се преноси на њен изолациони материјал.
Прикључница бројила која не чини нераздвојиву целину са основном плочом бројила, причвршћена је за основну плочу бројила тако да не може да се извади и поново уметне без оштећења жига на поклопцу бројила.
Стезаљке су смештене у прикључници тако да се из ње не могу извадити, а да се то не уочи.
Редослед напонских стезаљки, струјних стезаљки и стезаљки помоћних кола бројила означава се на шеми веза бројила у складу са овим правилником.
Стезаљке које су на различитим потенцијалима, осим струјних стезаљки истих струјних кола са малом потенцијалном разликом, заштићују се од случајног кратког споја. Заштита може да буде изведена помоћу степенастог размештаја стезаљки у унутрашњости изолационог материјала или помоћу преграда од изолационог материјала. 
	
Прикључне стезаљке за причвршћивање спољашњих проводника на бројило 
	могу бити чаурасте, еластичне и у виду ножева, односно чепова. Чаурасте 
	стезаљке за причвршћивање проводника снабдевају се, по правилу, са најмање 
	два притезна завртња од материјала одговарајуће механичке чврстоће. Ако је 
	чаураста стезаљка снабдевена једним притезним завртњем, она обезбеђује да се 
	проводник унутар чаурасте стезаљке притезним завртњем стеже са свих страна, 
	тако да је површина налегања проводника иста као и у чаури са најмање два 
	завртња.*
За причвршћивање проводника помоћних кола, стезаљке могу да буду снабдевене само са једним притезним завртњем. 
	
Димензије чаурастих стезаљки су дате у Табели 12 овог прилога.
Табела 12 – Димензије чаурастих стезаљки




Врсте стезаљки

Максимална електрична
струја
[A]

Најмањи пречник отвора стезаљке
[mm]

Најмањи пречник притезног завртња [mm]

Пресеци проводника за које мора бити омогућено причвршћење [mm2]




Струјне стезаљке бројила за директно прикључење

до 60
до 100

6,5
8,5

5
6

од 2,5 до 25
од 10 до 35



Струјне и напонске стезаљке бројила за прикључење преко мерних трансформатора


до 10

4,5

4

од 1,5 до 10



Стезаљке помоћних електричних кола

до 2

3,3

2,8

од 1,5 до 6



Отвор у изолационом материјалу прикључнице бројила, који води до отвора прикључне стезаљке, по правилу је довољно велик да се може сместити проводник са изолацијом.
Код бројила за директан прикључак обезбеђује се да постоји могућност да се напонско коло растави од припадајућег струјног кола помоћу одговарајућег дела у прикључници (нпр. моста). Део за растављање те везе означава се у шеми веза бројила.
Зазори и пузне стазе између стезаљки у прикључници и између стезаљки и најближих делова кућишта бројила, ако су они од метала, не могу да буду мањи од вредности датих у табелама 13 и 14 овог прилога.
Табела 13 – Зазор и пузна стаза за изоловано бројило у кућишту, заштитне класе I




Електрични напон фазе према земљи називног системског напона
[V]

Номинални електрични
импулсни
напон
[V]

Минимални зазор

Минимална пузна стаза



Бројило за унутрашњу употребу 
[mm]

Бројило за спољашњу употребу [mm]

Бројило за унутрашњу употребу [mm]

Бројило за спољашњу употребу [mm]



≤100
≤150
≤300
≤600

1500
2500
4000
6000

0,5
1,5
3,0
5,5

1,0
1,5
3,0
5,5

1,4
1,6
3,2
6,3

2,2
2,5
5,0
10,0



Табела 14 – Зазор и пузна стаза за изоловано бројило у кућишту, заштитне класе II




Електрични напон фазе према земљи називног системског напона
[V]

Номинални електрични
импулсни
напон
[V]

Минимални зазор

Минимална пузна стаза



Бројило за унутрашњу употребу
[mm]

Бројило за спољашњу употребу [mm]

Бројило за унутрашњу употребу [mm]

Бројило за спољашњу употребу [mm]



≤100
≤150
≤300
≤600

2500
4000
6000
8000

1,5
3,0
5,5
8,0

1,5
3,0
5,5
8,0

2,0
3,2
6,3
12,5

3,2
5,0
10,0
20,0



Прикључница бројила има поклопац који се може жигосати независно од поклопца бројила. Поклопац прикључнице је такав да прекрива крајеве спољашњих проводника којима је бројило повезано, као и доње делове за причвршћивање бројила. Код прикљученог бројила онемогућен је приступ стезаљкама и крајевима спољашњих проводника, а да се претходно не оштети жиг којим је жигосан поклопац прикључнице. 
	
Прикључак за уземљење бројила je спојен са металним деловима и уколико 
	је могуће и са основном плочом. По правилу, прикључак за уземљење поставља 
	се суседно од прикључнице бројила.*
Прикључак за уземљење је прилагођен бакарном проводнику који има попречни пресек најмање 6mm2, а највише 16mm2. Прикључак за уземљење је такав да се после уградње бројила не може олабавити без употребе алата.
Податак о измереној електричној енергији може бити приказан електромеханичким регистром или електронским дисплејом. У случају електронског дисплеја, одговарајућа трајна меморија задржава информације најмање четири месеца. Дужи временски период задржавања информација трајне меморије може се посебно захтевати од стране корисника.
У случају када се више величина приказује на једном електронском дисплеју, дисплеј је такав да постоји могућност приказа садржаја свих релевантних меморија. При приказу садржаја, могућа је идентификација сваке тарифе, а за аутоматске дисплеје, сваки приказ информације регистра везане за тарифирање се приказује на дисплеју најмање 5 s.
Тарифни став, коме одговара електрична енергија коју показује дисплеј у датом тренутку, јасно је назначен.
Када бројило није под напоном, дисплеј, по правилу, не приказује информације.
Код електромеханичких регистара, ознаке су неизбрисиве и лако читљиве. Котур најниже месне вредности, по правилу, има на свом ободу 100 једнаких подељака, при чему је сваки десети обележен бројем, сваки пети подељак је дужи од осталих, а сви подељци су једнаке дебљине.
Сваки нумерички елемент електронског дисплеја има могућност приказа свих бројева од нула до девет.
Регистар бележи и приказује, почевши од нуле, најмање 1500 h, вредности енергије која одговара максималној електричној струји на референтном електричном напону и sin 
	φ = 1. Вредности преко 1500 h се посебно назначују у захтеву корисника према произвођачу.
Не може бити могуће ресетовање индикатора укупне кумулативне електричне енергије. Регуларан повратак вредности индикатора на почетну вредност (нулу) се не сматра ресетовањем.
Бројило има излаз за испитивање који је такав да је могуће испитивање бројила стандардном опремом за испитивање бројила. Тај излаз је приступачан и налази се са предње стране бројила. 
	
Излаз не мора да производи хомогене импулсне секвенце. Произвођач због ове појаве одређује и наводи потребан број импулса који осигурава мерну тачност вредности најмање 1/10 класе тачности бројила, на различитим испитним тачкама.
Захтеви за опрему која се користи за испитивање електричног излаза утврђени су српским стандардом SRPS EN 62053-31 – Опрема за мерење електричне енергије наизменичне струје – Посебни захтеви – Део 31: Импулсни излазни уређаји за електромеханичка и електронска бројила (само двожична).
Уколико бројило има оптички излаз за испитивање, тај излаз се постављa са предње стране бројила као што је приказано на Слици 1 овог прилога.
Слика 1 – Оптички излаз за испитивање


Импулс емитован оптичким излазом за испитивање је такав да испуњава следеће захтеве:
– максимална фреквенција импулса није већа од 2,5 kHz;
– модулисани и немодулисани излазни импулси су дозвољени. Немодулисани излазни импулси имају облик приказан на Дијаграму 2 овог прилога;
– таласна дужина емитованог импулса је од 550 nm до 1000 nm;
– емитовани сигнал снаге Et, који се простире кроз дефинисану област (оптички активну), удаљености а1 = 10mm ± 1mm од површине бројила (приказано на Слици 1 овог прилога), има следеће граничне вредности:
– активно стање: 50 μW/cm2 ≤ Et 
	≤ 1000 μW/cm2;
– неактивно стање: Et ≤ 2 μW/cm2.
Дијаграм 2 – Таласни облик емитованог импулса



	 

*Службени гласник РС, број 
	86/2014
 
3.3. Метролошке карактеристике бројила се заштићују, а законски релевантан софтвер бројила обезбеђује се од неовлашћене модификације или промене меморијских уређаја.
	

Законски релевантан софтвер бројила се јасно идентификује.
Идентификација софтвера, као и начин и средства те идентификације наводе се у уверењу о одобрењу типа мерила.
Модификација законски релевантног софтвера бројила у употреби сматра се преправком бројила, а поновно инсталирање исте верзије софтвера сматра се поправком бројила.
Бројило које је преправљено или поправљено, у смислу става 4. овог пододељка, подлеже ванредном оверавању у складу са законом којим се уређује метрологија.
 
 
ПРИЛОГ 2
ИСПИТИВАЊЕ ТИПА БРОЈИЛА
1. ОПРЕМА ЗА ИСПИТИВАЊЕ БРОЈИЛА
Еталони и мерни уређаји, односно опрема за испитивање бројила, су такви да је проширена мерна несигурност методе мерења најмање три пута мања од одговарајућих вредности највећих дозвољених грешака прописаних овим правилником.
При испитивању бројила доступна је техничка документација произвођача и упутство за употребу.
2. СЛЕДИВОСТ
Референтни еталони који се користе за испитивање бројила су еталонирани, односно следиви до националних или међународних еталона. 
	
3. РЕФЕРЕНТНИ УСЛОВИ
У просторији у којој се врши испитивање бројила одржавају се референтни услови, дати у Табели 1 овог прилога.
Табела 1 – Референтни услови




Врста утицаја

Референтне вредности

Дозвољена толеранција за бројила класе тачности



2

3



Амбијентална температура

23° C или референтна температура коју је назначио произвођач


± 2° C

± 2° C



Напон

Референтни напон

± 1,0%

± 1,0%



Фреквенција

Референтна фреквенција

± 0,5%

± 0,5%



Редослед фаза

L1 – L2 – L3

–

–



Неуравнотеженост напона

Све фазе повезане

–

–



Таласни облик

Синусни електрични напон

Фактор изобличења мањи од



2%

3%



Магнетска индукција страног порекла

Магнетска индукција једнака нули

–

–



Магнетска индукција непознатог порекла на референтној фреквенцији


Магнетска индукција једнака нули

Вредност магнетске индукције не може да буде већа од 0,05 mT и не може да проузрокује варијацију релативне грешке у процентима већу од: 
				



± 0,3 %

± 0,3 %



Електромагнетска RF поља,
30 kHz до 2 GHz

Једнако нули

< 1 V/m

< 1 V/m



Рад додатних уређаја

Нема рада додатних уређаја

–

–



Поремећаји изазвани, индуковани RF пољима,
150 kHz до 80 MHz

Једнако нули

< 1 V

< 1 V



4. ИСПИТИВАЊА
Бројила се испитују у следећим условима:
а) бројило се испитује у свом кућишту, а делови за које је то предвиђено су уземљени;
б) пре почетка испитивања, бројило се прикључује на називни електрични напон одређено време, како би се постигла термална стабилност;
в) додатно, за трофазна бројила:
– фазни став је исти као на шеми веза бројила коју је назначио произвођач;
– електрични напони и струје су уравнотежени, у складу са Табелом 2 овог прилога;
Табела 2 – Уравнотежење струје и напона




Трофазна бројила

Класа тачности бројила



2

3



Електрични напон између фазе и нуле или између било које две фазе не одступа од одговарајућег средњег електричног напона више од


± 1%

± 1%



Било која од електричних струја не одступа од одговарајуће средње електричне струје више од


± 2%

± 2%



Фазни став електричне струје према одговарајућем електричном напону између фазе и нуле, при било ком фактору снаге, не одступа више од


2°

2°



НАПОМЕНА: Ако при испитивању трофазног бројила несиметрија електричног напона и електричне струје изазивају повећане грешке бројила које се испитује или еталона којим се бројило испитује, врши се одговарајуће подешавање референтног електричног напона.




г) референтни услови су дати у Табели 1 овог прилога;
д) захтеви за еталонску и мерну опрему дати су у одељку 1 овог прилога.
Уколико се испитивање изводи при температури различитој од референтне, укључујући дозвољену толеранцију, резултат се коригује одговарајућим температурним коефицијентом бројила.
Испитивање се врши:
а) за једнофазна бројила, прво се одређује грешка у процентима са бројилом нормално прикљученим на мрежу, а затим са инвертованом конекцијом струјног и напонског кола. Половина разлике тих грешака је вредност грешке у процентима. Због непознате фазе магнетске индукције страног порекла, испитивања се врше за вредности електричне струје: 0,1 Ib односно 0,05 In 
	за sinφ = 1 и 0,2 Ib односно 0,1 In за sinφ = 0,5 (индуктивно или капацитивно),
б) за трофазно бројило, изводе се три мерења са 0,1 Ib односно 0,05 In за sinφ = 1 и затим се конекције напонских и струјних кола промене за 120° док редослед фаза остаје исти. Вредност варијације релативне грешке у процентима је највећа разлика између сваке од тих грешака и њихове средње вредности.
4.1. Почетак функционисања бројила
У року од 5s по прикључењу на референтни електрични напон, бројило је, по правилу, спремно за исправан рад. 
	
4.2. Празан ход
Без струје у струјним колима (отворена струјна кола), а напонска кола прикључена на електрични напон од 115 % вредности референтног електричног напона, бројило не може да има празан ход, односно излаз за испитивање бројила не производи више од једног електричног импулса. 
	
Минимални период испитивања Δt се 
	израчунава:*


где је*
k – број импулса који бројило емитује на излазу у киловар-часовима 
	(imp/kvarh);*
m – број мерних елемената;*
Un – референтни електрични напон у волтима;*
Imax – максимална вредност електричне 
	струје у амперима.*
За бројила за прикључења преко мерних трансформатора, константа k обавезно одговара вредностима секундарног електричног напона и електричне струје.
 
*Службени 
	гласник РС, број 86/2014
 
4.3. Почетак регистрoвања бројила (осетљивост)
Бројило почиње да ради и наставља да региструје електричну енергију, односно осетљиво је при вредностима електричне струје датим у Табели 3 овог прилога. Трофазна бројила се испитују при уравнотеженом оптерећењу.
Табела 3 – Почетна електрична струја




Врста бројила

Класа бројила

sinφ
(индуктивно или капацитивно)



2

3



Бројило за директно прикључење

0,005 Ib

0,01 Ib

1



Бројило за прикључење преко струјних трансформатора

0,003 In

0,005 In

1



4.4. Константа бројила
Константа бројила проверава се према вредностима назначеним на натписној плочици бројила.
4.5. Варијација електричне струје
Пре почетка мерења, бројило је прикључено на референтни електрични напон најмање 1 h и оптерећено струјом 0,1Ib , 
	односно 0,05In.
Mерење сe врши у референтним условима, датим у Tабели 1 овог прилога за вредности електричне струје датим у табелама 3 и 4. Прилога 1, према блок шеми датој на Слици 1 овог прилога.
Слика 1. Блок шема


Одређени резултати испитивања могу бити изван граница датих у табелама 3 и 4. Прилога 1 овог правилника, било због мерне несигурности бројила или других параметара који могу утицати на испитивање. Међутим, ако се апсцисна оса помери паралелно самој себи за вредност дату у Табели 4 овог прилога а сви резултати испитивања при том остану у границама грешке у процентима, датим у табелама 3 и 4. Прилога 1 овог правилника, бројило се сматра исправним.
Табела 4 – померање апсцисне осе





Бројило класе тачности



2

3



Дозвољено померање апсцисне осе (%)

1,0

1,0



4.6. Промена електричног напона
Испитивање утицаја промене електричног напона врши се при вредностима електричне струје датим у Табели 5. Прилога 1 овог правилника (промена електричног напона ± 10%), према блок шеми приказаној на Слици 1 овог прилога.
4.7. Промена фреквенције
Испитивање утицаја промене фреквенције врши се при вредностима електричне струје датим у Табели 5. Прилога 1 овог правилника (промена фреквенције ± 2%), према блок шеми приказаној на Слици 1 овог прилога.
4.8. Компонента једносмерне електричне струје у струјном колу
Испитивање утицаја компоненте једносмерне електричне струје у струјном колу врши се помоћу кола приказаног на Слици 2 овог прилога, ако се испитивање врши опремом која је у могућности да произведе потребни таласни облик, у складу са Дијаграмом 1 овог прилога.
Варијације грешке у процентима када је бројило изложено таласном облику у складу са Дијаграмом 1 овог прилога и када је изложено референтном таласном облику не могу да буду веће од вредности датих у Табели 5. Прилога 1 овог правилника (компонента једносмерне електричне струје у струјном колу).
Слика 2 – Коло за испитивање утицаја компоненте једносмерне електричне струје


Балансирана импеданса је једнака импенданси испитиване опреме ради тачности мерења и може бити бројило истог типа као ииспитивано бројило. Исправљачке диоде су истог типа. Да би се побољшале вредности, додатни отпорници RB 
	се могу поставити редно са диодама. Њихова вредност је 10 пута већа од отпорности опреме на испитивању.
Дијаграм 1 – Исправљен полуталасни сигнал


4.9. Континуална магнетска индукција страног порекла
Континуално магнетно поље се може произвести коришћењем електромагнета приказаног на Слици 3 овог прилога, помоћу једносмерне електричне струје. Ово магнетно поље се примењује за све доступне површине бројила када је постављено за нормалну употребу. Вредност примењене магнетно-моторне силе је 1000 ампернавојака.
Слика 3 – Спецификација електромагнета


4.10. Магнетска индукција страног порекла вредности 0,5 mT
Испитивање утицаја магнетске индукције страног порекла вредности 0,5 mT се врши при вредностима електричне струје датим у Табели 5. Прилога 1 овог правилника, (магнетска индукција страног порекла, вредности 0,5 mT).
Магнетска индукција страног порекла од 0,5 mT се производи помоћу калема. Бројило се поставља у центар калема. 
	
Испитивање се врши мењањем фаза између струје која производи магнетно поље и напона испитног кола бројила. Промена фазе је у распону од 0° до 360°. За свако мерење је потребно поставити калем и бројило у више позиција и затим извршити мерење.
4.11. Електромагнетска РФ поља
Испитивање утицаја РФ поља, врши се према блок шеми приказаној на Слици 4 овог прилога, према српском стандарду SRPS EN 61000-4-3 – Електромагнетска компатибилност (ЕМС) – Део 4 – 3: Технике испитивања и мерења – Испитивање имуности на зрачено, радиофреквенцијско електромагнетско поље, под следећим условима:
– испитивање се врши у лабораторији;
– дужина проводника, изложеног магнетном пољу: 1m;
– опсег фреквенције: 80 MHz до 2000 MHz;
– носилац модулисан са 80% АМ при 1 kHz сигналом синусног таласног облика.
а) Испитивање са оптерећењем 
– бројило у оперативном стању;
– испитивање се врши у лабораторији;
– главна и помоћна напонска кола прикључена на референтни електрични напон;
– електрична струја Ib, односно 
	In, из Табеле 5. Прилога 1 овог правилника (електромагнетна РФ поља);
– немодулисана снага поља: 10 V/m.
б) Испитивање без оптерећења
– бројило у оперативном стању;
– основна и помоћна напонска кола прикључена на референтни електрични напон;
– без присуства електричне струје у струјним колима (отворена кола);
– немодулисана снага поља: 30 V/m.
Примена РФ поља не може узроковати промену садржаја регистара већу од X и сигнал на излазу за испитивање не може бити већи од X. Формула за израчунавање X дата је у пододељку 4.20 овог прилога.
Током испитивања, привремена деградација или губитак функције и перформанси је прихватљив.
Слика 4 – Испитивање имуности на електромагнетска РФ поља


4.12. Сметње изазване радио-фреквентним пољима
Испитивање утицаја сметњи изазваних радио-фреквентним пољима, врши се према српском стандарду SRPS EN 61000-4-6 – Електромагнетска компатибилност (ЕМC) – Део 4-6: Технике испитивања и мерења – Имуност на кондукционе сметње индуковане радиофреквенцијским пољим, под следећим условима:
– испитивање се врши у лабораторији;
– бројило у оперативном стању:
– основна и помоћна напонска кола прикључена на референтни електрични напон;
– електрична струја Ib, односно 
	In, из Табеле 5. Прилога 1 овог правилника (сметње изазване радио-фреквентним пољима);
– опсег фреквенције: од 150 kHz до 80 MHz;
– вредност електричног напона: 10 V.
Током испитивања, опрема не може бити померана и вредност грешке у 
	процентима je у границама датим у Табели 5 Прилога 1 овог правилника (сметње 
	изазване радио-фреквентним пољима).*
 
*Службени 
	гласник РС, број 86/2014
 
4.13. Брзе прелазне појаве
Испитивање утицаја брзих прелазних појава, врши се према блок шемама приказаним на сликама 5 и 6 овог прилога, према српском стандарду SRPS EN 61000-4-4 – Електромагнетска компатибилност (EMC) – Део 4–4. Техничка испитивања и мерења – Испитивање имуности на електрични брзи транзијент/рафал, под следећим условима:
– испитивање се врши у лабораторији;
– бројило је у оперативном стању;
– основна и помоћна напонска кола прикључена су на референтни електрични напон;
– електрична струја Ib, односно 
	In, из Табеле 5. Прилога 1 овог правилника (брзе прелазне појаве);
– дужина проводника који спаја уређај који се испитује и спојницу је 1 m;
– испитни напон се прикључује на одговарајући начин према земљи, а примењује се на следећа електрична кола: напонска кола, струјна кола, ако су одвојена од напонских кола при нормалном раду бројила; помоћна кола, ако су одвојена од напонских кола при нормалном раду бројила;
– испитни електрични напон струјних и напонских кола је 4kV;
– испитни електрични напон помоћних кола, референтног електричног напона већег од 40 V је 2 kV;
– време трајања испитивања је 60 секунди при сваком поларитету.
Tоком испитивања, привремена деградација или губитак 
	функције и перформанси је прихватљив и вредност грешке у процентима је у 
	границама датим у Табели 5 Прилога 1 овог правилника (брзе прелазне појаве).*
Слика 5 – Испитивање напонских кола


Слика 6 – Испитивање струјних кола


*Службени 
	гласник РС, број 86/2014
 
4.14. Пригушене осцилације
Испитивање се врши према српском стандарду SRPS EN 61000-4-12 – Електромагнетска компатибилност (EMC) – Део 4 – 12. Технике испитивања и мерења – Испитивање имуности на осцилаторне таласне облике напона, под следећим условима:
– искључиво се испитују бројила намењена прикључењу преко трансформатора, а испитивање се врши у лабораторији;
– бројило је у оперативном стању:
– главна и помоћна напонска кола прикључена су на референтни електрични напон;
– номинална струја In и sin 
	φ имају вредност дату у Табели 5. Прилога 1 овог правилника (имуност пригушених осцилаторних таласа);
– испитни електрични напон на помоћним електричним колима референтног напона преко 40 V је за заједнички режим 2,5 kV, а за диференцијални режим је 1,0 kV;
– испитне фреквенције: 100 kHz, учестаност понављања: 40 Hz; 1 MHz, учестаност понављања: 400 Hz;
– време трајања испитивања: 60s (15 циклуса са 2 s активног и 2 s неактивног стања, по свакој фреквенцији).
Током испитивања, опрема не може бити бити померана и вредност грешке у процентима је у границама датим у Табели 5. Прилога 1 овог правилника (имуност пригушених осцилаторних таласа).
4.15. Електростатичко пражњење
Испитивање се врши према српском стандарду SRPS EN 61000-4-2 –Електромагнетска компатибилност (EMC) – Део 4 – 2. Технике испитивања и мерења – Испитивање имуности на електростатичко пражњење, под следећим условима:
– испитивање се врши у лабораторији;
– бројило је у оперативном стању:
– напонска и помоћна кола су прикључена на референтни напон;
– без електричне струје у струјним колима (отворена кола);
– контактно пражњење;
– испитни напон je 8 kV;
– број пражњења je 10 (на најосетљивијем поларитету).
Уколико контактно пражњење није могуће јер нема металних делова на спољашњости бројила, бесконтактно пражњење се врши напоном од 15 kV.
Примена електростатичког пражњења не може узроковати промену садржаја регистара већу од X и сигнал на излазу за испитивање не може бити већи од X. Формула за израчунавање X дата је у пододељку 4.20 овог прилога.
Током испитивања, привремена деградација или губитак функције и перформанси је прихватљив.
4.16. Краткотрајни пренапони
Испитивање се врши према српском стандарду SRPS EN 61000-4-5 – Електромагнетска компатибилност (EMC) – Део 4 – 5. Технике испитивања и мерења – Испитивање имуности на напонске ударе, под следећим условима:
– бројило је у оперативном стању;
– основна и помоћна напонска кола прикључена су на референтни електрични напон;
– без електричне струје у струјним колима (отворена кола);
– дужина проводника између генератора пренапона и бројила је 1 m;
– диференцијална испитна метода;
– фазни угао: импулси фазног угла 60° и 240° у односу на наизменични електрични напон извора;
– испитни електрични напон на струјним и напонским колима (главним) је 4 kV; 
	
– импенданса извора електричног напона је 2 Ω;
– испитни електрични напон на помоћним колима референтног електричног напона преко 40 V је 1 kV; 
	
– импенданса извора електричног напона је 42 Ω;
– број испитивања је 5 позитивних и 5 негативних;
– учесталост понављања је максимално један по минуту.
Примена краткотрајних пренапона не може узроковати промену садржаја регистара већу од X и сигнал на излазу за испитивање не може бити већи од X. Формула за израчунавање X дата је у пододељку 4.20 овог прилога.
Tоком испитивања, привремена деградација или губитак функције и 
	перформанси је прихватљив.*
 
*Службени 
	гласник РС, број 86/2014
 
4.17. Сопствена потрошња
Сопствена потрошња напонских и струјних кола бројила се испитује при референтним условима датим у Табели 1 овог прилога, при којима су измерене вредности у границама датим у табелама 6 и 7 Прилога 1 овог правилника.
4.18. Краткотрајно струјно преоптерећење
Испитивање утицаја краткотрајног струјног преоптерећења врши се под следећим условима:
– испитно коло без индуктивитета;
– бројило је враћено на почетну температуру са напонским колима прикљученим један час на референтни електрични напон после излагања краткотрајном струјном преоптерећењу.
Измерена вредност грешке у процентима је у границама датим у Табели 8. Прилога 1 овог правилника.
4.19. Сопствено загревање*
 

*Службени гласник РС, број 
	86/2014
 
Испитивање утицаја сопственог загревања бројила се врши под следећим 
	условима: без електричне струје у струјним колима, напонска кола бројила 
	прикључе се на референтни електрични напон један час. Вредности електричне 
	струје су дате у Табели 9 Прилога 1 овог правилника, а испитивање се врши 
	најпре за оптерећење на sinj = 1 a затим се у довољно кратким временским 
	интервалима, који омогућавају коректно цртање криве промене грешке као 
	функције времена, одређује грешка бројила. Ово испитивање траје најмање 
	један час и у сваком случају толико дуго, све док промена грешке за време од 
	20 min више не прелази 0,2%. Ово испитивање се понавља за оптерећење на sinj 
	= 0,5.*
Проводник који се користи за напајање бројила има дужину од 1 m и 
	попречни пресек довољан за 3,2 А/mm² и 4 А/mm².*
 

*Службени гласник РС, број 
	86/2014
 
4.20. Краткотрајни пропади и прекиди електричног напона
Утицај краткотрајних пропада и прекида електричног напона напајања бројила не може да изазове промену стања регистра већу од X kvarh, а излаз за испитивање бројила не може дати број импулса већи од оног који одговара енергији од X kvarh. Вредност X се израчунава по следећој формули.
X = 10-6 · m · Ur · lm
где су:
m – број мерних елемената;
Ur – референтни електрични напон [V];
lm – максимална електрична струја [A]. 
	
Када се електрични напон напајања поново успостави, бројило не може да промени своје метролошке карактеристике.
За испитивање, регистар * бројила има резолуцију од најмање 0,01.
Испитивање утицаја краткотрајних пропада и прекида електричног напона напајања бројила врши се под следећим условима:
– напонска и помоћна кола бројила прикључена су на референтни електрични напон;
– без електричне струје у струјним колима;
а) прекиди електричног напона ΔU = 100%, у складу са Дијаграмом 2 овог прилога:
– време трајања прекида електричног напона je 1 s;
– број прекида електричног напона je 3;
– време трајања поновно успостављеног електричног напона je 50 ms;
Дијаграм 2 – Прекиди електричног напона ΔU = 100%


б) прекиди електричног напона ΔU = 100%*, у складу са Дијаграмом 3 овог прилога:
– време трајања прекида електричног напона је један циклус на назначеној фреквенцији;
– број прекида електричног напона је 1;
Дијаграм 3 – Прекиди електричног напона ΔU = 50%


в) пропад електричног напона ΔU = 50%, у складу са Дијаграмом 4 овог прилога:
– време трајања пада електричног напона је 1 min;
– број падова електричног напона је 1;
Дијаграм 4 – Пропад електричног напона ΔU = 50%



*Службени гласник РС, број 
	86/2014
 
4.21. Импулсни и наизменични електрични напон
Прво се изводи испитивање импулсним електричним напоном, затим наизменичним електричним напоном.
Испитивање изолације при испитивању типа бројила важе само за онај распоред стезаљки бројила за који је извршено испитивање. При различитим распоредима стезаљки бројила, обавезно се врше сва испитивања изолације за сваки распоред стезаљки.
За потребе испитивања, термин „уземљење” може значити следеће:
а) уколико је кућиште бројила израђено од метала, „уземљење” је само кућиште, постављено на равну проводну површину;
б) уколико је кућиште бројила или његов део израђен од изолационог материјала, „уземљење” је проводна фолија обмотана око бројила, која додирује све приступачне проводне делове и повезана је са равном проводном површином на којој је бројило постављено. Уколико поклопац прикључнице бројила то омогућава, проводна фолија је, по правилу, примакнута прикључцима и отворима за проводнике, на удаљеност не већу од 2 cm.
Током испитивања импулсним и наизменичним електричним напоном, електрична кола која се не испитују су повезана са уземљењем.
Након испитивања, промене релативних грешака бројила у процентима, при референтним условима не могу бити веће од мерне несигурности. Такође, не може бити механичких оштећења.
У овом случају, израз „сви прикључци” се односи на све прикључке струјних кола, напонска кола и, уколико постоје, додатних напонских кола чији је референтан напон већи од 40 V.
Испитивање се врши у нормалним условима рада. Током тестирања, квалитет изолације не може бити нарушен прашином или влагом.
Ако није другачије наведено, нормални услови рада су:
– амбијентална температура: 15° C до 25° C;
– релативна влажност ваздуха: 45% до 75%;
– атмосферски притисак: 86 kPa до 106 kPa.
Уколико је, из било ког разлога, потребно поновити испитивање изолације, оно се врши на другом узорку бројила.
4.21.1. Импулсни напон
Испитивање се врши под следећим условима:
– таласни облик импулса: 1,2/50 μs;
– време пораста електричног напона: ± 30 %;
– време опадања електричног напона: ± 20 %;
– импенданса извора: 500 Ω ± 50 Ω;
– енергија извора: 0,5 J ± 0,05 J;
– испитни електрични напон: у складу са вредностима из табела 13 и 14 Прилога 1 овог правилника;
– толеранција испитног напона: + 0 – 10 %
Испитивање импулсним електричним напоном врши се тако да се изврши десет испитивања при једном поларитету, затим десет испитивања при промењеном поларитету. Време између импулса не може бити краће од три секунде.
Испитивање напонских кола импулсним електричним напоном се врши за свако електрично коло (или групу електричних кола), које је изоловано од осталих електричних кола, при нормалној употреби. Прикључци електричних кола која се не испитују, прикључују се на уземљење.
Када су струјно и напонско коло истог мерног система бројила, у нормалној употреби међусобно повезана, испитивање изолације импулсним електричним напоном се на њих примењује као целину. Други крај напонског кола се повезује са уземљењем, а импулсни електрични напон се прикључује између прикључака струјног кола и уземљења. Када више напонских кола бројила има заједничку тачку, та тачка се повезује са уземљењем, а импулсни електрични напон прикључује се заредом између сваког слободног краја напонског кола (или струјног кола повезаног
	са њим) и уземљења, а други крај струјног кола остаје отворен.*
Када су струјно и напонско коло истог мерног система бројила одвојени и одговарајуће изоловани у нормалној употреби бројила (нпр. свако коло повезано са мерним трансформатором), испитивање изолације импулсним електричним напоном врши се посебно за свако струјно и напонско коло бројила.
За време испитивања струјног кола бројила, прикључци осталих електричних кола се повезују са уземљењем, а импулсни електрични напон се прикључује између једног од прикључака струјног кола и уземљења. За време испитивања напонског кола бројила, прикључци осталих електричних кола и један од прикључака напонског кола које се испитује се повезују са уземљењем, а импулсни електрични напон се прикључује између другог и прикључка напонског кола бројила и уземљења.
Помоћна кола бројила референтног напона већег од 40 V, која су намењена било за директно прикључивање на
	мрежни напон* или на исте напонске трансформаторе као и напонска кола бројила, подвргавају се испитивањима изолације импулсним електричним напоном под истим условима који су наведени за напонска кола бројила. Остала помоћна кола се не испитују.
Испитивање изолације електричних кола импулсним електричним напоном у односу на земљу се врши тако да се сви прикључци електричних кола бројила, укључујући и помоћна кола бројила референтног напона већег од 40 V повежу заједно. Помоћна кола бројила референтног напона једнаког или мањег од 40 V су повезана са уземљењем.
Импулсни електрични напон се прикључује између свих електричних кола и уземљења. За време овог испитивања не може доћи до прескока, пробоја или оштећења изолације.
 

*Службени гласник РС, број 
	86/2014
 
4.21.2. Наизменични електрични напон
Испитивање се врши према упутствима датим у Табели 5 овог прилога.
Испитни напон је синусоидалног таласног облика, фреквенције између 45 Hz до 65 Hz, време трајања један минут. Снага извора напајања има вредност од најмање 500 VA.
Испитивање се врши при затвореном кућишту бројила, а поклопац прикључнице и поклопац бројила су постављени на своје место.
Током испитивања у односу на земљу, помоћна кола бројила референтног напона једнаког или мањег од 40 V су повезана са уземљењем.
За време овог испитивања не може доћи до прескока, пробоја или оштећења изолације.
Табела 5 – Испитивање наизменичним напоном




Испитивање

Примењиво на

Ефективна вредност испитног напона*

Тачке примене испитног наизменичног електричног напона




А

бројила заштитне класе I

2 kV

а) између, са једне стране, свих напонских и струјних кола као и помоћних кола чији је референтан напон већи од 40 V, повезаних заједно и са друге стране уземљења




2 kV

б) између електричних кола бројила за која није предвиђено да буду повезана заједно при употреби бројила




Б

бројила заштитне класе II

4 kV

в) између, са једне стране, свих напонских и струјних кола као и помоћних кола чији је референтан напон већи од 40 V, повезаних заједно и са друге стране уземљења




2 kV

г) између електричних кола бројила за која није предвиђено да буду повезана заједно при употреби бројила




–

визуелна контрола усклађености са условима изолације класе тачности II




 

*Службени гласник РС, број 
	86/2014
 
4.22. Рад додатних уређаја
При присуству електричног напона на нпр. електромагнету или вишетарифном регистру бројила врши се испитивање при вредностима електричне струје датим у Табели 5 Прилога 1 овог правилника (рад додатних уређаја).
4.23. Климатска испитивања
Након сваког испитивања утицаја климатских услова, бројило не може бити оштећено ни приказивати промењене информације и функционише правилно.
Сви делови који су подложни корозији, при нормалним условима рада, ефективно су заштићени. Заштита није осетљива на оштећења која настају нормалним експлоатисањем, као ни на оштећења која настају због утицаја ваздуха у нормалним радним условима. Бројила за спољашњу употребу су отпорна на соларну радијацију. 
	
Бројила намењена специјалној употреби при корозивним утицајима, посебно се захтевају од произвођача (нпр. испитивање отпорности на слану маглу према српском стандарду SRPS N.A5.750 – Основна испитивања утицаја околине – Поступак Ка: слана магла).
4.23.1. Повишена температура без влаге
Испитивање се врши према српском стандарду SRPS EN 60068-2-2 – Испитивање утицаја околине – Део 2–2: Испитивања – Испитивање Б: Повишена температура без влаге, под следећим условима:
– бројило је у неоперативном стању;
– испитна температура: +70° C ± 2° C;
– време трајања испитивања: 72 h.
4.23.2. Снижена температура
Испитивање се врши према српском стандарду SRPS EN 60068-2-1 – Испитивање утицаја околине – Део 2–1: Испитивања – Испитивање А: Снижена температура, под следећим условима:
– бројило је у неоперативном стању;
– испитна температура: –25° C ± 3° C код бројила за унутрашњу употребу, односно –40° C ± 3° C код бројила за спољашњу употребу;
– време трајања испитивања: 72h код бројила за унутрашњу употребу, односно 16h код бројила за спољашњу употребу.
4.23.3. Повишена температура са влагом – циклично
Испитивање се врши према српском стандарду SRPS EN 60068-2-30 – Испитивање утицаја околине – Део 2 – 30: Испитивања – Испитивања Db: Повишена температура са влагом, циклично променљива (циклус 12 + 12 сати), под следећим условима:
– главна и споредна напонска кола су под референтним напоном;
– без струје у струјним колима;
– испитна варијанта 1;
– горње вредности температуре: +40° C ± 2° C код бројила за унутрашњу употребу, односно +55° C ± 2° C код бројила за спољашњу употребу;
– никакве посебне мере предострожности не треба предузимати поводом уклањања влаге на површини;
– трајање испитивања је 6 циклуса.
Двадесетчетири часа након завршетка овог испитивања, бројило се подвргава следећим испитивањима:
а) испитивање изолације импулсним електричним напоном (у складу са пододељком 4.22.1 овог прилога), с тим што се импулсни електрични напон помножи фактором 0,8;
б) провера функционалности: бројило не може бити оштећено ни приказивати промењене информације и функционише правилно.
Испитивање „влажним” топлотним цикличним тестом је такође и испитивање корозивности. Резултати испитивања се могу запазити визуелно. Уколико се примети корозија, она не може утицати на функционалне особине бројила.
4.23.4. Соларно зрачење
Бројило за спољашњу употребу је отпорно на соларно зрачење. 
Испитивање се врши према српском стандарду SRPS EN 60068-2-5 – Испитивање утицаја околине – Део 2 – 5: Испитивања – Поступак Sа: Дејство вештачког сунчевог зрачења на нивоу земље и упутство за испитивање сунчевог зрачења, при следећим условима: 
	
– искључиво се испитују бројила за спољашњу употребу;
– бројило је у неоперативном стању;
– изводи се процедура испитивања А (8h ирадијације, 16h мрака);
– максимална вредност температуре је +55° C;
– трајање испитивања: 3 циклуса или 3 дана.
Након испитивања, бројило се визуелно прегледа. Изглед и посебно 
	читљивост ознака није промењена. Функционалност бројила није нарушена.*
 
*Службени 
	гласник РС, број 86/2014
 
4.24. Механичка испитивања
4.24.1. Чекић са опругом
Механичка чврстоћа кућишта бројила се испитује чекићем са опругом према српском стандарду SRPS EN 60068-2-75 – Испитивање утицаја околине – Део 2 – 75: Испитивања – Испитивање Еh: Испитивање чекићем.
Бројило се поставља у нормални радни положај и затим се чекићем са опругом делује на спољашност поклопца бројила (укључујући и прозор) 
	као и на поклопац прикључнице* кинетичком енергијом од 0,2 Ј ± 0,02 Ј.
Резултат испитивања је задовољавајући уколико кућиште бројила и поклопац
	прикључнице* не претрпе оштећења која могу да утичу на функционалност бројила и уколико након испитивања није могуће додирнути делове бројила под напоном. Мања оштећења, која не смањују заштиту од индиректног контакта или продора чврстих објеката, прашине и воде, су прихватљива.
 
*Службени 
	гласник РС, број 86/2014
 
4.24.2. Шок*
 
*Службени 
	гласник РС, број 86/2014
 
Испитивање ударом изводи се према српском стандарду SRPS EN 60068-2-27 
	– Поступци основних испитивања утицаја околине – Део 2: Испитивања – 
	Испитивања Еа и упутство: Удари, под следећим условима:*
– бројило је у неоперативном стању;*
– полу-синусни импулс је испоручен;*
– вршно убрзање: 30gn (300 m/s²);*
– време трајања импулса је 18 ms.*
Након испитивања, бројило не може бити оштећено, не може приказивати различите информације и оперативно је.
 
*Службени 
	гласник РС, број 86/2014
 
4.24.3. Вибрације
Испитивање се изводи према српском стандарду SPRS EN 60068-2-6 – Испитивање утицаја околине – Део 2-6: Испитивања – Испитивање Fc: Вибрације (синосоидне), под следећим условима:
– бројило је у неоперативном стању;
– опсег фреквенције: 10 Hz до 150 Hz;
– испитна фреквенција: 60 Hz;
– f < 60 Hz, константна амплитуда померања 0,075 mm;
– f > 60 Hz, константно убрзање 9,8 m/s2 (1 g);
– једна тачка контроле;
– број циклуса по оси је 10;
– напомена: 10 циклуса = 75 min.
Након испитивања, бројило не може бити оштећено, не може приказивати различите информације и оперативно је.
4.24.4. Топлота и ватра
Прикључница, поклопац прикључнице и кућиште бројила обезбеђују 
	сигурност од ширења пожара. Не могу бити запаљиви при термалном 
	преоптерећењу делова под напоном, при контакту са њима. Како би се проверила 
	отпорност на ове утицаје, изводи се испитивање према српском стандарду 
	стандарду SRPS EN 60695-2-11 – Испитивања опасности од пожара – Део 2-11: 
	Методе испитивања горивости са пламеном готових производа ужареном жицом, на 
	следећим температурама:*
– прикључница: 960 °C ± 15 °C;*
– поклопац прикључнице и кућиште бројила: 650 °C ± 10 °C;*
– дужина примене температуре: 30 s ± 1 s.*
Контакт са извором топлоте (ужарена/врела жица) може бити на било 
	којој тачки бројила. Уколико је прикључница интегрисана са основном плочом 
	бројила, испитивање се врши само на прикључници.*
 
*Службени 
	гласник РС, број 86/2014
 
4.24.5. Продор прашине и влаге
Бројило има степен заштите према српском стандарду SRPS EN 60529 – Степени заштите електричне опреме остварени помоћу заштитних кућишта (IP код), и то:
– бројила за унутрашњу употребу: IP51 (без усиса у бројило);
– бројила за спољашњу употребу: IP54.
Испитивање се врши према српском стандарду SRPS EN 60529 – Степени заштите електричне опреме остварени помоћу заштитних кућишта (IP код), под следећим условима:
а) Заштита од продора прашине:
– бројило се у неоперативном стању поставља на зид за испитивање;
– испитивање се врши узорцима проводника (изложени крајеви запечаћени), чији тип специфицира произвођач, са постављеним поклопцем
	прикључнице*;
– при испитивању бројила за унутрашњу употребу, атмосферски притисак је исти у унутрашњости и спољашњости бројила;
– први карактер је цифра: 5 (IPX 5)
Било који продор прашине не може бити у количини која угрожава оперативност бројила. Изводи се испитивање изолације електричним напоном у складу са пододељком 4.21 овог прилога.
б) Заштита од продора воде
– бројило у неоперативном стању;
– други карактер је цифра: 1 (IPX1) код бројила за унутрашњу употребу, односно 4 (IPX4) код бројила за спољашњу употребу.
Било који продор воде не може бити у количини која може да угрози оперативност бројила. Изводи се испитивање изолације електричним напоном у складу са пододељком 4.21 овог прилога.
 
*Службени 
	гласник РС, број 86/2014
 
ПРИЛОГ 3
ОВЕРАВАЊЕ БРОЈИЛА
1. Опрема за преглед
Еталони и мерна опрема који чине мерни систем за преглед бројила имају одговарајућу класу тачности тако да проширена мерна несигурност мерног система за преглед бројила буде најмање три пута мања од највеће дозвољене грешке бројила.
При прегледу бројила упутство за употребу је доступнo.
2. Следивост
Еталони и мерна опрема за преглед бројила су еталонирани, ради обезбеђивања следивости до националних или међународних еталона.
3. Референтни услови
У просторији у којој се врши преглед бројила, при оверавању бројила, одржавају се референтни услови, дати у Табели 1 овог прилога.
Табела 1




Величина

Референтни услов

Толеранција



Електрични напон

Unom


± 2 %



Температура амбијента

23 °C

± 5 °C



Фреквенција

fnom


± 0,5 %



Облик таласа

синусоидалан

d ≤ 2%



Магнетна индукција страног порекла на референтној фреквенцији


0 Т

В ≤ 0,1 mT



Електромагнетно RF поље 30 kHz – 6 GHz

0 V/m

< 2 V/m



Радни положај за бројила осетљива на положај

Постављање као што је навео произвођач бројила

± 3,0 °



Редослед фаза за вишефазна бројила

L1, L2, L3

–



Уравнотежено оптерећење

Једнака електрична струја у свим струјним колима

± 5 % и ± 5 °



Пре почетка испитивања, систем за преглед бројила је довољно дуго (према упутству за употребу) прикључен на референтни електрични напон како би се загрејао и температурно стабилисао у условима из Табеле 1 овог прилога. 
	
4. Визуелни преглед бројила и провера функционалности
Визуелним прегледом бројила утврђује се да ли је бројило у потпуности у складу са уверењем о одобрењу типа мерила издатим за то бројило као и да ли постоје оштећења показног уређаја или других делова мерила, а која онемогућавају правилно функционисање мерила.
5. Загревање бројила*
 

*Службени гласник РС, број 
	86/2014
 
Бројило се температурно стабилише најмање 24h у референтним условима 
	за температуру амбијента из Табеле 1 овог прилога. Пре почетка испитивања, 
	бројило је прикључено на референтни електрични напон најмање 1h и оптерећено 
	струјом 0,1Ib , 
	односно 0,05In.*
 
*Службени 
	гласник РС, број 86/2014
 
6. Испитивања*
 

*Службени гласник РС, број 
	86/2014
 
У поступку прегледа бројила спроводе се испитивања из члана 9. став 1. 
	тачка 2) овог правилника на начин описан у пододељцима 4.2, 4.3. и 4.5. 
	Прилога 2 овог правилника.*
 
*Службени 
	гласник РС, број 86/2014
 
7. Провера регистра*
 

*Службени гласник РС, број 
	86/2014
 
Провера регистра се врши да би се утврдио однос између регистра и 
	испитног излаза, тако што се кроз бројилo пропусти енергија
	Е, где је Е ≥
	Еmin.*
Минимална енергија изражена у варчасовима потребна за проверу регистра 
	израчунава се по обрасцу:*


где је: R – резолуција регистра енергије 
	изражена у варчасовима (varh),*
b – НДГ, изражена у процентима (%) (вредност
	b се узима из Табеле 3 и 4 Прилога 1 овог 
	правилника, у складу са изабраном вредношћу електричне струје и sinj, при 
	чему се испитивање врши на једној вредности електричне струје
	I ≥ 0,2In(Ib)).*
Релативна разлика између забележене енергије на регистру и енергије 
	која је пропуштена кроз бројило у виду броја импулса на испитном излазу, не 
	може бити већа од једне десетине НДГ дате у Табели 3 и 4 Прилога 1 овог 
	правилника.*
 
*Службени 
	гласник РС, број 86/2014
 
8. Жигосање
Уколико се у поступку оверавања утврди да бројило испуњава прописане метролошке захтеве, бројило се жигоше у складу са законом којим се уређује метрологија, прописом донетим на основу тог закона и уверењем о одобрењу типа мерила за тај тип бројила.