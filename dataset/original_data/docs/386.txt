На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), члана 62. Закона о државној управи („Службени гласник РС”, бр. 79/05, 101/07, 95/10 и 99/14) и члана 25. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13),
Влада доноси
 
ОДЛУКУ
о оснивању и уређењу Координационог тела за преговарачки процес са привременим институцијама самоуправе у Приштини
"Службени гласник РС", број 
	24 од 6. марта 2015.
 
1. За координацију послова државне управе у преговарачком процесу са привременим институцијама самоуправе у Приштини оснива се Координационо тело за преговарачки процес са привременим институцијама самоуправе у Приштини (у даљем тексту: Координационо тело).
2. Координационо тело има ужи и шири састав.
3. Ужи састав Координационог тела чине председник Координационог тела и четири потпредседника Координационог тела.
Директор Канцеларије за Косово и Метохију је по положају председник Координационог тела.
Влада поред председника и потпредседника може да именује у ужи састав Координационог тела и представнике других органа, организација и тела.
4. Шири састав Координационог тела, поред чланова ужег састава, чине чланови које именује Влада.
Влада именује шири састав на предлог председника Координационог тела и органа државне управе и служби Владе.
Влада може да именује у шири састав и представнике локалних самоуправа са подручја Косова и Метохије.
5. Координационим телом руководи председник Координационог тела.
6. Координационо тело подноси извештај о свом раду Влади сваких 90 дана.
7. Координационо тело има свој пословник.
Пословник Координационог тела заједнички доносе председник и потпредседници Координационог тела.
8. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 02-2341/2015
У Београду, 5. марта 2015. године
Влада
Председник,
Александар Вучић, с.р.