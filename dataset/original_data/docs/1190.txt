На основу члана 11. став 5. Закона о пребивалишту и боравишту грађана („Службени гласник РС”, брoj 87/11),
Министар унутрашњих послова, уз сагласност министра рада, запошљавања и социјалне политикe доноси
 
ПРАВИЛНИК
о обрасцу пријаве пребивалишта на адреси установе, односно центра за социјални рад
"Службени гласник РС", број 113 од 30. 
				новембра 2012.
 
Члан 1.
Овим правилником прописује се образац пријаве пребивалишта на адреси установе у којој је грађанин трајно смештен, односно центра за социјални рад на чијем подручју се налази (у даљем тексту: Образац).
Члан 2.
Образац је беле боје, формата А4 и попуњава се електронским путем, писаћом машином или штампаним словима.
Члан 3.
Образац пријаве је одштампан уз овај правилник и чини његов саставни део.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 01-2453/12-13
У Београду, 28. новембра 2012. године
Министар,
Ивица Дачић, с.р.