Редакцијски пречишћен текст
 
 
 
На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07 и 65/08), 
Влада доноси 
 
 
ОДЛУКУ
о образовању Радне групе за заједничку кредитно-финансијску и инвестициону сарадњу између Републике Србије и Руске Федерације


	"Службени гласник РС", бр. 2 од 18. јануара 2011, 14 од 27. 
	фебруара 2012.
 
 
1. Образује се Радна група за заједничку кредитно-финансијску и инвестициону сарадњу између Републике Србије и Руске Федерације (у даљем тексту: Радна група).
 
 
2. Задатак Радне групе је да утврди циљеве и начине кредитно-финансијске и инвестиционе сарадње од заједничког интереса и предузме све неопходне активности везане за реализацију државног извозног кредита који ће Руска Федерација одобрити Републици Србији за спровођење инфраструктурних пројеката. 
 
 
3. У 
				Радну групу именују се:*
– за 
				руководиоца*
Горан 
				Радосављевић, државни секретар у Министарству финансија;*
– за 
				чланове:*
1) др 
				Рајко Перић, државни секретар у Министарству за инфраструктуру и 
				енергетику,*
2) 
				Милка Марковић, секретар Министарства за инфраструктуру и 
				енергетику,*
3) 
				Светлана Стојковић, начелник oдељења у Министарству економије и 
				регионалног развоја,*
4) 
				Драгана Ратковић, руководилац групе у Министарству финансија,*
5) 
				Милосав Анђелковић, помоћник генералног директора за техничка 
				питања Саобраћајног института ЦИП, Београд,*
6) 
				Милан Максимовић, директор Дирекције за инфраструктуру у АД 
				„Железнице Србије”, Београд.*
 

*Службени гласник РС, број 14/2012

				 
 
4. Радна група може, ради обављања послова из тачке 2. ове одлуке, да ангажује стручне институције и истакнуте стручњаке.
 
5. Радна група може, од државних органа и других организација, да тражи податке, документа и извештаје који су од значаја за делокруг рада Радне групе.
 
6. Стручне и административно-техничке послове за потребе Радне групе обављаће Министарство финансија.
 
7. Рок за обављање послова из тачке 2. ове одлуке је до реализације државног извозног кредита који ће Руска Федерација одобрити Републици Србији за спровођење инфраструктурних пројеката.
 
8. Лицa из тач. 3. и 4. ове одлуке имају право на месечну накнаду за обављање послова из тачке 2. ове одлуке.
 
9. Висину накнаде из тачке 8. ове одлуке одредиће Влада посебним решењем. 
 
10. Ова одлука ступа на снагу осмог дана од дана објављивања у „Службеном гласнику Републике Србије”.
 
 
05 број 02-80/2011
У Београду, 13. јануарa 2011. године
Влада
Први потпредседник Владе –заменик председника Владе,
Ивица Дачић, с.р.