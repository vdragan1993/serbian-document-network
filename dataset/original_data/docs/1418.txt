На основу члана 21. ст. 1. и 2. Закона о Високом савету судства („Службени гласник РС”, бр. 116/08, 101/10 и 88/11),
Председник Високог савета судства 5. октобра 2015. године, доноси
 
ОДЛУКУ
о отпочињању поступка предлагања кандидата за изборне чланове Високог савета судства из реда судија
"Службени гласник РС", број 86 од 14. октобра 
				2015.
 
1. Отпочиње поступак предлагања кандидата за изборне чланове Високог савета судства из реда судија из следећих судова:
− један из Врховног касационог суда, Привредног апелационог суда и Управног суда;
− један из виших и привредних судова;
− два из основних судова, прекршајних судова и Прекршајног апелационог суда;
− један из судова са територије аутономних покрајина.
2. Поступак предлагања кандидата за изборне чланове Високог савета судства из реда судија организује и спроводи Изборна комисија Високог савета судства. 
3. Кандидационе пријаве се предају непосредно на писарници Високог савета судства, Ресавска 42, Београд, у времену од 7,30 сати до 15,30 сати, у року од 15 дана од дана објављивања ове одлуке у ,,Службеном гласнику Републике Србије”.
4. Ову одлуку објавити у ,,Службеном гласнику Републике Србије”.
 
Број 119-01-406/2015-01
У Београду, 5. октобра 2015. године
Председник Високог савета судства, 
Драгомир Милојевић, с.р.