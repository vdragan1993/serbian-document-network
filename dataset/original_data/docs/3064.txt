На
основу члана 17. Закона о Народној банци Југославије ("Службени лист
СРЈ", бр. 32/93) и тачке 5. Одлуке о јединственом меничном бланкету
("Службени лист СРЈ", бр. 29/94), 

гувенер Народне банке Југославије
доноси

 
 

ОДЛУКУ

о 
пуштању у оптицај, продаји, замени и повлачењу из оптицаја јединствених меничних 
бланкета

„Службени лист СРЈ“, број 36 од 29. априла
1994, 
"Службени гласник РС", 
број 
53 од 14. маја 2004
- др. одлука

 

 

1.
Народна банка Југославије пустиће у оптицај 29 априла 1994. године јединствене
меничне бланкете у апоенима од 2, 5, 25, 50 и 250 нових динара, са обележјима
утврђеним Одлуком о јединственом меничном бланкету.
 

2.
Даном ступања на снагу ове одлуке престају да важе јединствени менични бланкети
апоена 10, 50, 100, 150 и 200 динара, утврђени Договором о основама усклађивања
политике опорезивања и о издавању и пуштању у течај јединствених меничних
бланкета ("Службени лист СФЈР", бр. 23/91).

Менични
бланкети из става 1. ове тачке повући ће се из оптицаја до 30. јуна 1994.
године.
 

3.
Јединствени менични бланкети продаваће се преко Службе за платни промет, на
основу посебног уговора закљученог између Народне банке Југославије и Службе за
платни промет.
 

4.
Ова одлука ступа на снагу даном објављивања у "Службеном листу СРЈ".

 

О. бр. 86

28. априла 1994. године

Београд

Гувернер

Народне банке Југославије,

др Драгослав Аврамовић, с.р.