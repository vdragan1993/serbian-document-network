На основу члана 55. став 3. Закона о Народној банци Србије („Службени гласник РС”, бр. 72/2003 и 55/2004), 



Гувернер Народне банке Србије доноси


 


 


ОДЛУКУ


о пуштању у оптицај кованог новца апоена од 1, 2, 5, 10 и 20 динара


“Службени гласник РС”, брoj 41 од 15. јуна 2010.


 


 


1. Народна банка Србије пустиће у оптицај 16. јуна 2010. године ковани новац апоена од 1 динара са ознаком године ковања „2010” и обележјима утврђеним Одлуком о издавању и основним обележјима кованог новца апоена од 1 и 2 динара („Службени гласник РС”, број 20/2009), ковани новац апоена од 2 динара са ознаком године ковања „2010” и обележјима утврђеним Одлуком о издавању и основним обележјима кованог новца апоена од 2 динара („Службени гласник РС”, број 114/2006), ковани новац апоена од 5 и 10 динара са ознаком године ковања „2010” и обележјима утврђеним Одлуком о издавању и основним обележјима кованог новца апоена од 1, 5 и 10 динара („Службени гласник РС”, број 56/2005) и ковани новац апоена од 20 динара са ознаком године ковања „2010” и обележјима утврђеним Одлуком о издавању и основним обележјима кованог новца апоена од 20 динара („Службени гласник РС”, број 38/2010).


 


2. Ова одлука ступа на снагу наредног дана од дана објављивања у „Службеном гласнику РС”.


 


О. број 43


У Београду, 14. јуна 2010. године


Гувернер


Народне банке Србије,



Радован Јелашић, с.р.