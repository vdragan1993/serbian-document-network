На основу члана 591. Закона о привредним друштвима („Службени гласник РС”, бр. 36/11 и 99/11) и члана 13. став 1. тачка 1. тачка 11) Одлуке о изменама и допунама оснивачког акта Друштвеног предузећа за контролу пољопривредно-прехрамбених производа „Енолошка станица Вршац” („Службени гласник РС”, бр. 9/09 и 24/09),
Скупштина „Енолошке станице Вршац” д.о.о., 4. априла 2012. године, доноси
 
ОДЛУКУ
о изменама оснивачког акта „Енолошка станица Вршац” д.о.о.

"Службени гласник РС", број 9 од 29. јануара 
	2013.
 
I. ОСНОВНЕ ОДРЕДБЕ 
Члан 1.
Друштвено предузеће за контролу пољопривредно-прехрамбених производа „Енолошка станица” Вршац, Хероја Пинкија број 49, уписано је у Регистар привредних субјеката код Агенције за привредне регистре од 23. октобра 2008. године.
На основу Закључка Владе 05 број 46-8093/2007 од 6. децембра 2007. године, којим је утврђен удео државне својине од 100% у средствима која користи Друштвено предузеће за контролу пољопривредно-прехрамбених производа „Енолошка станица” Вршац, Хероја Пинкија број 49, Републичка дирекција за имовину Републике Србије и Друштвено предузеће за контролу пољопривредно прехрамбених производа „Енолошка станица” Вршац закључили су Споразум о уделу државне својине у средствима која користи Друштвено предузеће за контролу пољопривредно-прехрамбених производа „Енолошка станица” Вршац од 16. јануара 2008. године, којим је Република Србија преузела оснивачка и управљачка права срезмерно уделу државног капитала.
По закључивању споразума из става 2. овог члана Влада је донела Одлуку о изменама и допунама оснивачког акта Друштвеног предузећа за контролу пољопривредно-прехрамбених производа „Енолошка станица Вршац” („Службени гласник РС”, бр. 9/09 и 24/09), којом је Друштвено предузеће за контролу пољопривредно-прехрамбених производа „Енолошка станица” Вршац, организовано као једночлано друштво са ограниченом одговорношћу (у даљем тексту: Друштво) које послује у складу са прописима којима се уређује правни положај привредних друштава. 
	
Чланом 13. став 1. тачка 11) Одлуке о изменама и допунама оснивачког акта Друштвеног предузећа за контролу пољопривредно прехрамбених производа „Енолошка станица” Вршац („Слушбени гласник РС”, бр. 9/09 и 24/09) прописано је да, између осталог, Скупштина Друштва одлучује о измени оснивачког акта.
Члан 2. 
Друштво послује средствима у државној својини.
Друштво има својство правног лица. 
Друштво у правом промету са трећим лицима има сва овлашћења и иступа у своје име и за свој рачун.
II. ПОСЛОВНО ИМЕ И СЕДИШТЕ ДРУШТВА 
Члан 3.
Друштво послује под следећим пословним именом: „Енолошка станица Вршац” друштво са ограниченом одговорношћу, Вршац.
Скраћено пословно име Друштва је „Енолошка станица Вршац” д.о.о., Вршац.
Члан 4.
Седиште Друштва је у Вршцу, Улица хероја Пинкија број 49.
III. ПЕЧАТ И ШТАМБИЉ ДРУШТВА
Члан 5.
Друштво има печат и штамбиљ.
Печат је округлог облика пречника 32 mm, на коме је исписано пословно име и седиште Друштва, на српском језику, ћириличним писмом.
Излазни штамбиљ је правоуганог облика, дужине 60 mm и ширине 30 mm, на коме је исписано пословно име и седиште Друштва на српском језику, ћириличним писмом.
Улазни штамбиљ је правоуганог облика, дужине 65 mm и ширине 32 mm, на коме је исписано пословно име и седиште Друштва на српском језику, ћириличним писмом.
Директор Друштва доноси oдлуку којом се утврђује начин употребе и чувања печата и штамбиља Друштва. 
	
IV. ПОДАЦИ О ОСИВАЧУ ДРУШТВА
Члан 6. 
Оснивач друштва је Републике Србија, за коју на основу законског овлашћења права врши Влада, Београд, Немањина 11 
	(у даљем тексту: Оснивач).
V. ПРЕТЕЖНА ДЕЛАТНОСТ ДРУШТВА
Члан 7. 
Претежна делатност друштва је: 7120 техничко испитивање и анализе.
Поред претежне делатности Друштво може обављати и све друге делатности које нису законом забрањене, ако за то испуњава прописане услове. 
	
Друштво обавља и делатност спољнотрговинског промета и услуге у спољнотрговинском промету из оквира своје делатности у складу са законом и овом одлуком.
VI. ОСНОВНИ КАПИТАЛ
Члан 8. 
Основни капитал Друштва према књиговодственој вредности на дан 31. децембар 2007. године износи: 
	
1) основни капитал 27.612.000;
2) резерве 1.772.000 динара;
3) нераспоређени добитак 8.977.000 динара.
Средства која користи Друштво чини: 
1) право коришћења непокретности – зграде постојеће на кат.парц. бр. 5637, уписаној у ЗКУЛ бр. 7942, као „пословна зграда саграђена на кат. парц. бр. 5637 у Ул. Хероја Пинкија број 49 (поп. бр. 451) која је претворена у етаж и састоји се од три пословна простора и заједничког пролаза”, а који пословни простори су уписани у ЗКУЛ бр. 7942/1, Вршац I, као пословни простор означен са бр. 1, у површини од 359,12 m²;
2) шупа у површини од 9,00 m², гаража у површини од 15,00 m² и заједнички улаз за пословни простор бр. 1 и 2 у површини од 37,80 m² у ЗКУЛ бр. 7942/2 КО Вршац I као „пословни простор означен са бр. 2 у површини од 32,73 m² и заједнички улаз за пословни простор бр. 1 и 2 у површини од 37,80 m² „и у ЗКУЛ бр. 7942/3 КО Вршац I као пословни простор означен са бр. 3 у површини од 297,76 m² и дограђени део пословног простора на предметној згради у површини од 129,59 m²;
3) право коришћења земљишта под објектом и земљишта потребног за редовну употребу објекта које чини кат. парц. бр. 5637 КО Вршац I;
4) покретне ствари и друге непокретности, новчана средства, хартије од вредности, као и права и обавезе које Друштво има на дан закључења Споразума о уделу државне својине у средствима које користи Друштвено предузеће за контролу пољопривредно прехрамбених производа „Енолошка станица”, Вршац, бр. 
	46-625/2007-04 од 16. јануара 2008. године. 
Члан 9. 
Новчани улог Републике Србије на дан 31. децембар 2007. године, износи 27.612.000 динара, што чини удео од 100 % у основном капиталу Друштва. 
	
VII. РАСПОДЕЛА ДОБИТИ
Члан 10. 
Добит Друштва, утврђена је у складу са законом, може се расподелити за повећање основног капитала, резерве или за друге намене, у складу са законом и овом одлуком. 
	
VIII. ЗАСТУПАЊЕ ДРУШТВА
Члан 11.
Друштво у пословима унутрашњег и спољнотрговинског промета заступа директор Друштва без ограничења. 
	
Директор може у оквиру својих овлашћења дати другом лицу писано пуномоћје за заступање Друштва. 
	
IX. УПРАВЉАЊЕ ДРУШТВОМ
Члан 12.
Управљање друштвом се организује као једнодомно.
Органи друштва су Скупштина и директор.
Х. СКУПШТИНА ДРУШТВА
Члан 13. 
Овлашћење Скупштине Друштва врши Оснивач преко овлашћених представника. 
	
Члан 14.
Скупштина Друштва одлучује о следећем: 
1) доноси измене оснивачког акта;
2) усваја финансијске извештаје, као и извештаје ревизора ако су финансијски извештаји били предмет ревизије;
3) надзире рад директора и усваја извештаје директора;
4) одлучује о повећању и смањењу основног капитала;
5) одлучује о расподели добити и начину покрића губитка, укључујући и одређивање дана стицана права на учешће у добити и дана исплате учешћа у добити члану Друштва;
6) именује и разрешава директора и утврђује накнаду за његов рад, односно начела за утврђивање те накнаде;
7) именује ревизора и утврђује накнаду за његов рад;
8) одлучује о покретању поступка од стране Друштва, као и подношење предлога за покретање стечајног поступка од стране Друштва;
9) именује ликвидационог управника и усваја ликвидационе билансе и извештај ликвидационог управника;
10) одлучује о повлачењу и поништењу удела:
11) даје прокуру; 
12) одлучује о покретању поступка и давању пуномоћја за заступање Друштва у спору са прокуристом, као и у спору са директором;
13) одлучује о статусним променама и променама правне форме; 
14) даје сагласност на стицање, продају, давање у закуп, залагање или друго располагање имовином велике вредности у смислу закона који се уређује правни положај привредних друштава;
15) доноси пословник о свом раду;
16) обавља друге послове и одлучује о другим питањима, у складу са овом одлуком и законом;
Акте из става 1. тач. 1), 4) и 13) овог члана Скупштина доноси уз сагласност Оснивача.
ХI. ДИРЕКТОР ДРУШТВА
Члан 15.
Директора Друштва бира и разрешава Скупштина Друштва.
Директор Друштва бира се на период од четири године.
Директор Друштва је у радном односу у Друштву са пуним радним временом.
Члан 16.
Директор Друштва: 
1) заступа Друштво;
2) организује и води пословање Друштва, у складу са законом и овом одлуком;
3) стара се о законитости рада и одговора за законитост рада Друштва;
4) предлаже доношење одлука из делокруга Скупштине Друштва;
5) спроводи одлуке Скупштина Друштва;
6) одлучује о правима, обавезама и одговорности запосених у друштву, у складу са законом којим се уређују радни односи;
7) доноси акт о организацији послова и друге опште акте Друштва;
8) обавља друге послове у складу са законом и овом одлуком које нису у делокругу Скупштине Друштва.
ХII. АКТИ И ДОКУМЕНТИ ДРУШТВА
Члан 17.
У друштву се води књига одлука. 
У књигу одлука уносе се одлуке које доноси Скупштина Друштва.
Члан 18.
Акти Друштва су и правилиници и одлуке који се, у складу са законом уређују одређена питања.
Измене и допуне правилника и одлука врше се на начин и по поступку који су одређени за њихово доношење.
Члан 19.
Друштво води пословне књиге и саставља и подноси рачунодствене испаве и финансијске извештаје у складу са законом који се уређује рачуноводство и ревизија.
Члан 20.
Друштво је дужно да држи и чува све акте Друштва у складу са законом којим се уређује правни положај привредних друштава.
ХIII. ЗАШТИТА ЖИВОТНЕ СРЕДИНЕ
Члан 21.
Друштво је, при обављању делатности, дужно да се стара о заштити животне средине, у складу са законом.
ХIV. ИЗМЕНЕ ОСНИВАЧКОГ АКТА
Члан 22.
Измене оснивачког акта доноси Скупштина Друштва у писаној форми, уз сагласност Оснивача.
Не постоји потреба овере потписа на измени оснивачког акта. 
ХV. ПРЕСТАНАК ДРУШТВА
Члан 23.
Друштво престаје: 
1) одлуком Скупштине Друштва;
2) статусним променама које воде престанку;
3) стечајем и ликвидацијом;
4) ако се правоснажном пресудом утврди ништавност регистрацији и одреди брисање Друштва;
5) у другим случајевима предвиђени законом.
ХVI. ПРЕЛАЗНЕ И ЗАВРШНЕ ОДРЕДБЕ
Члан 24.
На питања која нису уређена овом одлуком примењује се одредба закона којим се уређује правни положај привредних друштава.
Члан 25.
Директор Друштва регистрован у Регистар привредних друштава Агенције за привредне регистре у складу са законом о регистрацији наставља да обавља функцију директора у скаду са овом одлуком до истека мандата на који је изабран.
Члан 26.
Ову одлуку објавити у „Службеном гласнику Републике Србије”.
 
Број 02-129
У Вршцу, 4. априла 2012. године
Председник Скупштине,

Даринка Михајловић, с.р.