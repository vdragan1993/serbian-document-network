На
основу члана 103. Закона о основним правима бораца, војних инвалида и породица палих
бораца (,,Службени лист СРЈ”, бр. 24/98, 29/98 и 25/00 – СУС и „Службени гласник
РС”, број 101/05 – др. закон), члана 50. став 4. и члана 56. став 3. Закона о правима
бораца, војних инвалида и чланова њихових породица (,,Службени гласник СРС”, број
54/89 и ,,Службени гласник РС”, број 137/04) и члана 17. став 4. и члана 24. Закона
о Влади (,,Службени гласник РС”, бр. 55/05, 71/05 – исправка и 101/07), 


Министар
рада и социјалне политике доноси

 

 

ПРАВИЛНИК

о Јединственој евиденцији
података о корисницима права у области борачко-инвалидске заштите

„Службени гласник
РС“, број 54 од 23. маја 2008.

 

 

1. Опште одредбе

 

Члан 1.

Овим правилником
уређују се: садржај и начин вођења матичне евиденције корисника права у области
борачко-

-инвалидске
заштите и заштите цивилних инвалида рата, начин прикупљања, обраде, коришћења и
заштите тих података и начин вођења евиденције о извршеним исплатама новчаних примања
која се остварују по прописима из ове области (у даљем тексту: Јединствена евиденција).

Члан 2.

Јединствена
евиденција води се у министарству надлежном за послове борачко-инвалидске заштите
(у даљем тексту: Министарство) као информатичка база података.

Јединствена
евиденција састоји се из:

1) евиденције
коју воде општински органи управе (у даљем тексту: Евиденција општина);

2) евиденције
коју води Министарство (у даљем тексту: Евиденција Министарства).

Члан 3.

Органи
из члана 2. овог правилника дужни су да ажурно уносе податке у евиденције које воде.

Унос података
у одговарајућу евиденцију врши се одмах, а најдаље у року од пет дана од дана коначности
решења о признатом праву, односно од дана достављања одговарајућих доказа о подацима
који се евидентирају.

Члан 4.

Подаци
из Јединствене евиденције могу се користити за потребе истраживања, у складу са
законом, а увид у податке који се односе на појединачног корисника може се дозволити
само кориснику на кога се ти подаци односе и овлашћеном лицу у органу који води
евиденцију.

 

2. Евиденција општина

 

Члан 5.

Евиденција
општина садржи податке о корисницима права у области борачко-инвалидске заштите
и заштите цивилних инвалида рата, о извршеним исплатама по основу признатих права
и о неправилно исплаћеним износима.

Корисницима
права у смислу става 1. овог члана сматрају се:

1) борци;

2) војни
инвалиди и цивилни инвалиди рата;

3) чланови
породица погинулих, умрлих и несталих бораца, војних инвалида, цивилних инвалида
рата и цивилних жртава рата.

Члан 6.

У Евиденцију
општина уносе се следећи подаци о корисницима права из члана 5. овог правилника:

– презиме,
име једног родитеља и име;

– јединствени
матични број грађана;

– пол;

– датум,
место и држава рођења;

– држављанство
и националност;

– пребивалиште,
односно боравиште;

– име старатеља
односно пуномоћника корисника;

– околности
под којима је корисник остварио својство борца, војног инвалида, односно цивилног
инвалида рата;

– права
која су кориснику призната коначним решењем, број решења, датум доношења и назив
органа који је донео решење;

– начин
остваривања права (самостално или као сауживалац);

– врста
и степен телесног оштећења војних инвалида, односно цивилних инвалида рата;

– члан
породичног домаћинства корисника чији приходи утичу на остваривање права корисника;

– социјално-економски
статус корисника;

– исплате
новчаних примања;

– административне
забране на новчаним примањима корисника;

– датум
виђења корисника или уверење о животу корисника;

– датум
смрти корисника;

– неисплаћена
новчана примања умрлог корисника и име лица коме се врши исплата ових примања.

Члан 7.

Када је
корисник права лице из члана 5. став 2. тачка 3) овог правилника, у Евиденцију општина
уносе се и подаци о погинулом, несталом односно умрлом, и то:

– презиме,
име једног родитеља и име;

– јединствени
матични број грађана;

– пол;

– датум,
место и држава рођења;

– последње
познато пребивалиште, односно боравиште;

– држављанство
и националност;

– датум,
околности и узрок смрти;

– својство
у тренутку погибије, нестанка или смрти.

Члан 8.

Општински
орган управе је у обавези да након уноса података из чл. 6. и 7. овог правилника,
у Евиденцију општина унесе и доказе који су били од значаја за признавање права.

Докази
из става 1. овог члана скенирају се и у дигиталном облику уносе у Евиденцију општина,
и то:

1)
за кориснике права из члана 5. став 2. тачка 1) овог правилника уносе се следећи
докази:

–
извод из матичне књиге рођених,

–
уверење о времену проведеном у рату, односно оружаним акцијама,

–
решење којим је кориснику признато својство борца, односно којим му је време проведено
у рату, односно оружаним акцијама признато у посебан стаж осигурања,

–
коначно решење о признатим правима,

–
решење о неспособности за привређивање и

–
налаз и мишљење надлежних лекарских комисија;

2)
за кориснике права из члана 5. став 2. тачка 2) овог правилника уносе се следећи
докази:

–
извод из матичне књиге рођених,

–
уверење о времену проведеном у рату, односно оружаним акцијама,

–
уверење о времену проведеном на одслужењу војног рока односно о времену проведеном
у војношколским установама,

–
уверење о околностима рањавања, односно записник надлежног органа о извршеном увиђају,

–
медицинска документација о лечењу насталог оштећења организма које је основ за признавање
права, 

–
коначно решење о признатим правима,

–
налаз и мишљење надлежних лекарских комисија и

–
потврда о преузимању моторног возила;

3)
за кориснике права из члана 5. став 2. тачка 3) овог правилника уносе се следећи
докази:

–
извод из матичне књиге рођених,

–
коначно решење о признатим правима,

–
потврде о школовању деце,

–
решење надлежног органа о неспособности за привређивање, односно налаз и мишљење
надлежних лекарских комисија,

–
извод из матичне књиге умрлих,

–
уверење о околностима погибије, смрти односно нестанка, 

–
решење надлежног органа о проглашењу несталог за умрлог,

–
уверење о времену проведеном у рату, односно оружаним акцијама, као и о времену
проведеном на одслужењу војног рока, односно у војношколским установама, 


–
коначно решење о признатом својству по прописима из области борачко-инвалидске заштите;

4)
за кориснике права из члана 5. овог правилника уноси се одговарајући акт о административним
забранама, старатељству, пуномоћју, односно наслеђу.

 

3. Евиденција Министарства

 

Члан 9.

Министарство
води евиденцију о:

1) лицима
одликованим Орденом народног хероја, носиоцима ,,Партизанске споменице 1941.” и
носиоцима ,,Равногорске споменице 1941.”, као и о правима која остварују ова лица;

2) саставу
и раду лекарских комисија надлежних за давање налаза и мишљења у поступку одлучивања
о правима из области борачко-инвалидске заштите;

3) организацијама
бораца и инвалида, као и организацијама које се баве неговањем традиција ослободилачких
ратова Србије;

4) генерисаним
привременим јединственим матичним бројевима грађана.

Члан 10.

За лица
из члана 9. тачка 1) овог правилника у Евиденцију Министарства уносе се одговарајући
подаци из чл. 6. и 7. овог правилника, као и скенирани одговарајући докази у дигиталном
облику из члана 8. овог правилника.

Члан 11.

У Евиденцију
Министарства из члана 9. тачка 2) овог правилника уносе се следећи подаци:

– врста
лекарске комисије;

– решење
о именовању чланова и секретара лекарске комисије;

– лични
подаци чланова и секретара лекарске комисије;

– број
одржаних седница комисија и број обрађених налаза и мишљења;

– додатна
специјалистичка испитивања;

– исплата
накнада за рад лекарских комисија.

Члан 12.

У Евиденцију
Министарства из члана 9. тачка 3) овог правилника уносе се следећи подаци:

– назив
и седиште организације, број чланова, датум доношења статута, број лица у радном
односу у организацији и њихове функције, као и број и седишта општинских организација;

– начин
финансирања организације: захтевана средства (датум захтева, износ и сврха), одобрена
средства (датум одобрења и износ) и отпис;

– пројекти
којима је организација конкурисала ради финансирања (назив пројекта, тражена и одобрена
средства).

Члан 13.

У
Евиденцију Министарства из члана 9. тачка 4) овог правилника уносе се подаци о лицима
за која су издати генерисани привремени јединствени матични бројеви грађана.

Генерисани
привремени јединствени матични број грађана одређује Министарство само код уношења
података за лица која немају јединствени матични број грађана.

 

4. Обрада и контрола
тачности података

 

Члан 14.

Податке
из Евиденције општина надлежни општински орган управе доставља Министарству два
пута месечно, и то од 1. до 5. и од 15. до 20. у месецу, ради обједињавања у Јединствену
евиденцију.

Обједињавање
података из Евиденције општина и Евиденције Министарства у Јединствену евиденцију,
ради исплате новчаних примања, врши Министарство, без права уноса нових или измене
унетих података у Евиденцију општина.

Члан 15.

За
тачност података унетих у Евиденцију општина одговоран је надлежни општински орган
управе.

Министарство
врши контролу унетих података у Евиденцију општина и, у случају утврђених неправилности,
има право да према надлежном општинском органу управе предузме законом утврђене
мере.

 

5. Прелазне и завршне
одредбе

 

Члан 16.

Надлежни
општински органи управе дужни су да успоставе Евиденцију општина за све кориснике
права који су у исплати, у складу са овим правилником, најкасније до 31. децембра
2008. године.

Евиденција
Министарства успоставиће се најкасније до 31. децембра 2008. године.

Члан 17.

Даном ступања
на снагу овог правилника престаје да важи Правилник о садржају, обрасцима и начину
вођења јединствене матичне евиденције корисника месечног новчаног примања („Службени
гласник СРС”, број 17/90).

Члан 18.

Овај
правилник ступа на снагу осмог дана од дана објављивања у ,,Службеном гласнику Републике
Србије”.

 

 

Број 110-00-193/07-11

У Београду, 9. маја 2008. године

Министар,

Расим Љајић, с.р.