На основу члана 9. ст. 3. и 4. Закона о стратешкој процени утицаја на животну средину („Службени гласник РС”, бр. 135/04 и 88/10),
Министарство грађевинарства, саобраћаја и инфраструктуре доноси 
 
ОДЛУКУ 
о неприступању изради стратешке процене утицаја измена и допуна Просторног плана подручја инфраструктурног коридора Ниш – граница Бугарске на животну средину
"Службени гласник РС", број 37 од 9. априла 
				2016.
 
1. Доноси се одлука да се за измене и допунe Просторног плана подручја инфраструктурног коридора Ниш – граница Бугарске („Службени гласник РС”, брoj 86/09) (у даљем тексту: Просторни план) не израђује стратешка процена утицаја на животну средину.
2. Стратешка процена утицаја на животну средину се не израђује у складу са чланом 5. став 2. Закона о стратешкој процени утицаја на животну средину.
За подручје обухвата измена и допуна Просторног плана, аспекти заштите животне средине и могућности утицаја на животну средину разматрани су студијама о процени утицаја на животну средину, израђеним за потребе израде техничке документације предметног инфраструктурног коридора. 
3. Измене и допуне Просторног плана су мањег обима, не прелазе границе претходног обухвата Просторног плана; измене и допуне Просторног плана односе се на усклађивање Просторног плана са новом законодавном регулативом, као и са елементима урбанистичко-техничке документације. 
4. Одлука се доноси на основу мишљења Министарства пољопривреде и заштите животне средине и других заинтересованих органа и организација.
5. Ова одлука представља саставни део Одлуке о изради измена и допуна Просторног плана подручја инфраструктурног коридора Ниш – граница Бугарске.
6. Ова одлука се објављује у „Службеном гласнику Републике Србије”.
7. Ова одлука ступа на снагу даном ступања на снагу Одлуке о изради измена и допуна Просторног плана подручја инфраструктурног коридора Ниш – граница Бугарске.
 
Број 350-01-4128/2016-11
У Београду, 25. марта 2016. године
Министарство грађевинарства, саобраћаја и инфраструктуре
Потпредседница Владе
и
министарка,
проф. др Зорана Михајловић, с.р.