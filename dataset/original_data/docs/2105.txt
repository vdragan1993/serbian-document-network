Редакцијски пречишћен текст



 

 

 
На основу члана 64. Закона о буџетском систему („Службени гласник РС”, број 54/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), а у вези са чланом 28. став 1. Закона о професионалној рехабилитацији и запошљавању особа са инвалидитетом („Службени гласник РС”, број 36/09),

Влада доноси 

 

ОДЛУКУ

o отварању Буџетског фонда за професионалну рехабилитацију и подстицање запошљавања особа са инвалидитетом

„Службени гласник РС“, бр. 36 од 28. маја 2010, 
83 од 24. 
	августа 2012, 46 од 24. маја 2013.

 

 


	1. Отвара се Буџетски фонд за професионалну рехабилитацију и подстицање 
	запошљавања особа са инвалидитетом (у даљем тексту: Буџетски фонд) као 
	евиденциони рачун у оквиру главне књиге трезора,
	у оквиру раздела министарства надлежног за послове запошљавања*.
 


	*Службени гласник РС, број 83/2012
 

 2. 
	Буџетски фонд отвара се у сврху подстицања запошљавања и професионалне 
	рехабилитације незапослених особа са инвалидитетом, субвенција зарада особа 
	са инвалидитетом запослених у предузећу за професионалну рехабилитацију и 
	запошљавање особа са инвалидитетом или социјалном предузећу и организацији, 
	побољшања услова рада, унапређења производних програма, увођења стандарда, 
	побољшања квалитета производа и пружених услуга, прилагођавања радних места 
	и у друге сврхе, у складу са законом.*
	 

	*Службени гласник РС, број 
46/2013

 


3. Приход Буџетског фонда 
	чине средства апропријације у оквиру буџета Републике Србије.*
	 

	*Службени гласник РС, број 
46/2013

 

4. Изузетно, у 2010. години средства из буџета Републике Србије намењена за рефундацију зарада особа са инвалидитетом запослених у предузећу за професионалну рехабилитацију и запошљавање особа са инвалидитетом и за побољшање услова рада особа са инвалидитетом обезбеђена су и извршавају се у оквиру раздела 17 – Министарство економије и регионалног развоја, функција 412 − општи послови по питању рада, економска класификација 451 − субвенције јавним нефинансијским предузећима и организацијама. 

 


5. Уплата средстава из тачке 
	3. ове одлуке врши се на рачун за уплату јавних прихода Републике Србије на 
	уплатни рачун буџета Републике Србије број 840-745126843-22.*
	 

	*Службени гласник РС, број 
46/2013
	 

6. Буџетски фонд се отвара на неодређено време.

 


	7. Буџетским фондом управља 
министарство 
	надлежно за послове запошљавања*.

 


	*Службени гласник РС, број 83/2012
 


	8. Стручне и административно-техничке послове за Буџетски фонд обављаће 
министарство надлежно за послове запошљавања*.
 


	*Службени гласник РС, број 83/2012

 

9. Ова одлука ступа на снагу осмог дана од дана објављивања у „Службеном гласнику Републике Србије”.

 

05 број 400-3546/2010 

У Београду, 13. маја 2010. године


Влада

Председник,

др 
	Мирко Цветковић, с.р.