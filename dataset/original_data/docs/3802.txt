На основу члана 90. тачка 2) Устава Републике Србије и члана 10. став
2. Закона о штрајку („Службени лист СРЈ”, број 29/96),
Влада Републике Србије доноси
 
 
УРЕДБУ

о минимуму процеса рада факултета и универзитета чији је оснивач 
Република Србија

"Службени
гласник РС", број 65 од 27. јуна 2003.
 
 
Члан 1.
Минимум процеса рада факултета и универзитета чији је оснивач Република
Србија, обухвата обављање послова којима се обезбеђује:
1) одржавање консултативне наставе;
2) одржавање испита на основним, специјалистичким, магистарским и докторским
студијама;
3) одржавање пријемног испита, односно испита за проверу склоности
и способности;
4) обављање уписа студената у одговарајућу годину студија;
5) издавање јавних исправа.

 
Члан 2.
Начин обезбеђивања минимума процеса рада из члана 1. ове уредбе, радна
места и број извршилаца који су дужни да раде, као и друга питања, одредиће декан,
односно ректор, у складу са законом.
Акт из става 1. овог члана декан, односно ректор дужан је да донесе
у року од пет дана од дана ступања на снагу ове уредбе.
 
Члан 3.
Ова уредба ступа
на снагу наредног дана од дана објављивања у „Службеном гласнику Републике Србије”.

 
05 број 130-3874/2003
У Београду, 26. јуна 2003. године
Влада Републике Србије
Потпредседник,
Јожеф Каса, с.р.