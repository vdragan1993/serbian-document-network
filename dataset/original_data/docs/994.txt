Редакцијски пречишћен текст


 
 
 
 
 

ЗАКОН


о војним 

школама и војним научноистраживачким установама

„Службени 

лист СРЈ“, бр. 80 од 4.
новембра 
1994,
85 од 2.
децембра 
1994 
- исправка, 74 од 25. децембра 1999, 
„Службени 

лист СЦГ“, број 44 од 22. октобра

2005.

 

 

I ОСНОВНЕ ОДРЕДБЕ 


 

Члан 1.

Овим законом уређују се оснивање, организација
и рад војних школа и војних научноистраживачких установа. 

 

Члан 2.

Војне школе јесу образовно-васпитне, односно
образовно-научне установе у којима професионални војници и друга лица стичу средње
и високо образовање* и оспособљавају се за послове командовања и руковођења*
војним јединицама и војним установама, послове обуке и васпитања, друге послове
организовања, развоја и оспособљавања Војске Југославије и организовање и развијање
научноистраживачког рада у области војних наука. 

Војне научноистраживачке установе (у даљем тексту:
научне установе) баве се научноистраживачким радом у областима од значаја за остваривање
задатака Војске Југославије, Савезног министарства за одбрану и других органа у
области одбране. 

 

*Службени
лист СРЈ, број 74/1999

 

Члан 3.

Степен образовања и стручни називи, стручни
назив специјалисте, академски назив магистра наука и научни степен доктора наука,
стечени у војним школама, признају се на целој територији Савезне Републике Југославије.


 

Члан 4.

Војна школа и научна установа имају статут.


Статутом војне школе, у складу са одредбама
овог закона уређују се: задаци школе, састав и задаци савета и других органа школе,
начин њиховог избора и опозива, разрешење и одговорност чланова тих органа, организовање
и спровођење образовно-васпитног, наставног и научног рада, услови за пријем у војну
школу и друга питања организовања и рада школе. 

Статутом научне установе уређују се: задаци
установе, организовање научног и развојног рада, састав научног већа, начин избора,
односно именовања и опозива, односно разрешења и одговорност чланова већа, задаци
и рад научног већа, образовање и рад комисија научног већа, однос научног већа и
других органа научне установе и друга питања организовања и рада научне установе.


На статуте војних школа и научних установа сагласност
даје Савезна влада. 

 

Члан 5.

Војна школа и научна установа имају печат. 


 

II ВОЈНЕ ШКОЛЕ 


 

Члан 6.

Војне школе су: средње војне школе (Војна гимназија
и Средња стручна војна школа) и високе војне школе (Војна академија и Војномедицинска
академија).*


 

*Службени
лист СРЈ, број 74/1999

 

Члан 7.

Војна гимназија је образовно-васпитна установа
у којој се стиче опште образовање за настављање школовања у војним академијама и
развија мотивација за војни позив. 

Школовање у војној гимназији траје четири године.


Брисан
је 

ранији 
став
3. (види члан 3. Закона 74/1999-42)

 

Члан 8.

Средња стручна* војна школа је образовно-васпитна
установа у којој се стиче: средње стручно образовање у трајању од

* четири године 

*, стручно оспособљавање
и усавршавање у трајању до годину дана и специјалистичко образовање после средњег
образовања у трајању од годину дана. 

 

*Службени
лист СРЈ, број 74/1999

 

Члан 9.

Војна академија је образовно-научна установа
у којој се стиче високо образовање, организују последипломске стручне, специјалистичке,
магистарске и докторске студије и организују основна, примењена и развојна истраживања
значајна за подизање квалитета наставе и научног усавршавања, 
оспособљавање научног
и наставног кадра и увођење студената у научни рад.*

Војна академија се оснива за потребе видова,
родова и служби Војске Југославије.*

Основне студије у Војној
академији трају до пет година.*

 

*Службени
лист СРЈ, број 74/1999

 

Члан 10.

Војномедицинска академија
је здравствена, образовна и научна установа у којој се обављају високостручна специјалистичка
дијагностика и лечење болесника и организују и спроводе последипломске специјалистичке,
магистарске и докторске студије, обавља стручно усавршавање професионалних официра
и других лица са високим образовањем и организују основна, примењена и клиничка
истраживања значајна за подизање квалитета наставе и научног усавршавања, оспособљавање
научног и наставног кадра из области медицине, фармације, стоматологије, биохемије,
молекуларне биологије, ветерине, физичке хемије и психологије првенствено од значаја
за одбрану земље.* 

У Војномедицинској академији
се обавља приправнички стаж, специјалистички стаж из специјализација и ужих специјализација
и организује полагање испита из специјализација, ужих специјализација и стручног
испита.* 

Програм специјалистичког
стажа, програме и начин полагања испита из специјализације, односно уже специјализације
прописује савезни министар за одбрану.*

 

*Службени
лист СРЈ, број 74/1999

 

Члан 11.


Брисан је (види члан
7. Закона – 74/1999-42)


 

Члан 12.

Висока војна школа, поред
школовања и усавршавања из члана 9. став 1. овог закона, организује и школовање
за резервне официре Војске Југославије.* 

Школовање за резервне
официре траје онолико времена колико износи војни рок лица упућеног у школу за резервне
официре. 

Кандидати за резервне официре су лица са стеченим
високим образовањем.* 

Избор кандидата за резервне официре прописује
савезни министар за одбрану.*

 

*Службени
лист СРЈ, број 74/1999

 

Члан 13.

За лица која су примљена у професионалну војну
службу, после завршеног школовања у грађанству организује се посебна настава за
оспособљавање у војним школама 
* и јединицама и установама Војске Југославије. 


 

*Службени лист СРЈ, број
74/1999

 

Члан 14.

Брисан је (види члан
10. Закона – 74/1999-42) 


 

Члан 15.

Брисан је (види члан
11. Закона – 74/1999-42) 


 

1. Оснивање и укидање
војних школа

 

Члан 16.

Војне школе, према утврђеним потребама Војске
Југославије оснива и укида Савезна влада. 

 

Члан 17.

Војна школа се може основати кад потребе Војске
Југославије захтевају да професионални војници и друга лица одређене стручности
добију образовање које се не може стећи школовањем у другим школама у СРЈ, ако су
обезбеђени неопходан кадар, одговарајуће просторије за наставу и техничка и друга
средства за рад школе и ако постоје наставни план и програм школе. 

Војна школа испуњава кадровске услове за обављање
делатности ако има најмање две трећине наставника за матичне предмете утврђене наставним
планом. 

 

Члан 18.

Пре доношења акта о оснивању војне школе Савезна
влада усваја елаборат који израђује Генералштаб Војске Југославије (у даљем тексту:
Генералштаб). 

Елаборат из става 1. овог члана садржи доказе
о оправданости оснивања војне школе и о обезбеђивању законом прописаних услова за
њено оснивање. 

 

Члан 19.

Актом о оснивању војне школе одређују се: назив,
задаци и седиште школе, потребе за кадром одређеног профила, трајање школовања,
стручна спрема коју стичу лица која заврше војну школу и други задаци и елементи
неопходни за почетак рада војне школе. 

 

Члан 20.

 

Унутрашња организација војне школе, врсте и
број

* смерова, усмерења*
и специјалности, организовање катедри, наставних и организацијских јединица и друга
питања утврђују се статутом школе, у складу с актом о њеном оснивању. 


 

*Службени
лист СРЈ, број 74/1999

 

Члан 21.

Војна школа се укида ако престане потреба за
школовањем професионалних војника, односно других лица које школа припрема или ако
за вршење своје делатности не испуњава услове одређене овим законом. 

Акт о укидању војне школе доноси Савезна влада
на основу елабората који израђује Генералштаб. Тим актом одређује се рок престанка
рада школе, начин завршетка школовања ученика, односно студената који су се 
затекли на школовању, преузимање имовине,* и друга питања у вези с престанком рада школе.


Брисан је 
ранији став 3.
(види члан 
13. Закона 74/1999-42)

 

*Службени
лист СРЈ, број 74/1999

 

2. Организовање и спровођење
образовно-васпитног и 
 научног рада у војним школама

 

Члан 22.

Послове у вези са организовањем и спровођењем
образовно-васпитног и научног рада у војним школама, у складу са одредбама овог
закона и прописа донесених на основу њега врше савезни министар за одбрану, начелник
Генералштаба, руководећи и стручни органи школа предвиђени овим законом. 


Војним школама руководе овлашћене старешине,
у складу са одредбама овог закона, прописа донесених на основу њега и прописа о
командовању јединицама, односно установама Војске Југославије. 

 

Члан 23.

У вези са организовањем и спровођењем образовно-васпитног
и научног рада у војним школама савезни министар за одбрану: 

1) одобрава основе наставних планова и програма
војних школа; 

2) одобрава организовање последипломских студија
у високим војним школама и организовање ванредног школовања; 

3) утврђује матичност
војних академија за основне, последипломске студије и стицање доктората; 


4) потврђује избор у
наставничка и научна звања; 

5) обавља надзор над
законитошћу рада војних школа,

и војних научних
установа.*


 

*Службени
лист СРЈ, број 74/1999

 

Члан 24.

У вези са организовањем и спровођењем образовно-васпитног
и научног рада у војним школама начелник Генералштаба: 

1) обједињава руковођење војним школама и другим
војним јединицама, односно војним установама које учествују у реализацији школовања;


2) утврђује основне стручне профиле професионалних
војника који се за потребе Војске школују у војним школама; 

3) израђује основе наставних планова и програм
војних школа; 

4) одобрава наставне планове и програме војних
школа; 

5) одређује наставно-материјалне и друге стандарде
за рад војних школа; 

6) утврђује кадровске и материјалне услове за
рад војних школа; 

7) одобрава уџбенике, који су заједнички за
школовање кадра за више видова или за више родова, односно служби Војске Југославије;


8) утврђује формацијска решења војних школа
и других војних јединица, односно војних установа које учествују у реализацији школовања;


9) обезбеђује редовну попуну војних школа наставничким
кадром након обављеног избора у војним школама. 

 

Члан 25.

Начелник Генералштаба, односно старешина кога
он овласти: утврђује стручне профиле професионалних војника и цивилних лица*
за потребе вида, рода односно службе Војске Југославије, одобрава наставне планове
и програме курсева за усавршавање професионалних официра вида, рода односно службе
и руководи војним јединицама, односно војним установама које учествују у реализацији
школовања. 

 

*Службени
лист СРЈ, број 74/1999

 

Члан 26.

Старешина средње војне
школе је начелник. 

Стручни органи средње
војне школе су савет средње војне школе** наставничко веће, веће године
(класе), одељењско* веће, стручни активи, разредни старешина и други органи
утврђени статутом школе. 

Статутом школе, у складу
са овим законом, утврђују се надлежности и рад стручних органа. 

 

*Службени
лист СРЈ, број 85/1994

**Службени
лист СРЈ, број 74/1999

 

Члан 27.

Начелник средње војне
школе: 

1) руководи средњом војном
школом; 

2) доноси годишњи програм
рада школе;* 

3)* стара се
о примењивању закона и других прописа којима се регулише рад школе; 

4)* одговоран
је за реализацију наставног плана и програма; 

5)* организује
образовно-васпитни рад и стара се о његовом унапређивању; 

6)* организује
и остварује педагошко-инструктивни надзор; 

7)* предузима
мере за унапређење рада наставника, односно сарадника; 

8)* израђује
предлог статута школе; 

9)* сазива и
руководи седницама наставничког већа; 

10)* усмерава и усклађује рад стручних органа у
школи; 

11)* сарађује са установама за које се школују ученици
и са родитељима ученика; 

12)* обавља и друге послове одређене статутом школе;


13)* 

потписује
дипломе. 

 

*Службени
лист СРЈ, број 74/1999

 

Члан 28.

Начелник средње војне
школе поставља се по прописима о постављењу у Војсци Југославије, из реда професионалних
официра са високом стручном спремом, који испуњава услове за наставника одговарајуће
школе. 

 

Члан 28а*

Савет средње школе:*

1) усваја статут школе;*

2) усваја програм рада
школе;*

3) одлучује о оснивању
и укидању стручних актива;*

4) разматра усклађеност наставних планова и
програма смерова и специјалности;*

5) усваја план стручног
усавршавања наставника, односно сарадника.*

Савет средње школе усваја
предлоге већином гласова од укупног броја чланова.*

 

*Службени
лист СРЈ, број 74/1999

 

Члан 28б*

Савет средње војне школе
има председника и 18 чланова. Две трећине чланова савета средње војне школе бира
наставничко веће школе тајним гласањем из редова наставника и пунолетних ученика,
а председника и једну трећину чланова именује начелник Генералштаба.*

Мандат чланова савета
средње војне школе траје две године.*

Председника савета именује
савезни министар за одбрану.* 

 

*Службени
лист СРЈ, број 74/1999

 

Члан 29.

Наставничко веће средње
војне школе: 

1) организује рад и прати остваривање наставног
плана и програма школе; 

2) анализира остваривање циљева и задатака образовања;


3) утврђује резултате рада наставника односно
сарадника; 

4) прати и утврђује резултате рада ученика и
њихових актива; 

5) предлаже решења за израду статута школе;


6) предлаже мере за јединствен
и усклађен рад свих учесника у процесу образовања и васпитања. 

 

Члан 30.

Старешина високе војне
школе је начелник. 

Стручни органи високе
војне школе су савет високе војне школе и наставно-научно веће у даљем тексту: веће
високе војне школе). 

Висока војна школа може имати и друге стручне
органе, у складу са својим статутом. 

 

Члан 31.

Начелник високе војне школе: 


1) руководи високом војном школом; 


2) доноси годишњи програм рада школе; 


3) израђује предлог статута школе; 


4) предлаже унутрашњу организацију школе; 


5) стара се о примењивању закона, статута и
других прописа којима се регулише рад школе; 

6) организује израду наставног плана и програма
школе; 

7) припрема, сазива и председава седницама већа
школе; 

8) организује сарадњу са образовним, научним
и другим установама у друштву; 

9) потписује дипломе; 


10) обавља и друге послове у складу са овим
законом и другим прописима. 

 

Члан 32.

Начелника високе војне школе поставља надлежни
старешина, у складу са прописима о постављењу професионалних официра. 


Поред општих услова предвиђених прописима о
служби у Војсци Југославије, начелник високе војне школе мора испуњавати и услове
за избор у једно од звања наставника школе. 

 

Члан 33.

Савет високе војне школе: 


1) усваја статут школе; 


2) усваја програме рада школе; 


3) предлаже организовање основних, последипломских
студија и усавршавање професионалних официра; 

4) предлаже оснивање и укидање катедара;* 


5) разматра усклађеност наставних планова и
програма смерова, усмерења*

и специјалности; 


6) усваја програм научних истраживања школе;


7) одобрава теме за магистарске радове и докторске
дисертације. 

Савет високе војне школе усваја предлоге већином
гласова укупног броја чланова. 

 

*Службени
лист СРЈ, број 74/1999

 

Члан 34.

Савет високе војне школе има 
21 члана*.
Две трећине чланова бира веће школе тајним гласањем из реда наставника и студената
школе, а једну трећину чланова именује савезни министар за одбрану. 

Мандат чланова савета школе траје две године.


Председника савета именује савезни министар
за одбрану. 

 

*Службени
лист СРЈ, број 85/1994

 

Члан 35.

Веће високе војне школе: 


1) утврђује предлог статута школе; 


2) предлаже наставни план и програм основних
и последипломских студија и других облика стручног образовања и усавршавања професионалних
официра; 

3) обавља избор наставника и сарадника школе;


4) доноси програм научних истраживања високе
војне школе; 

5) одређује начин реализације основних, последипломских
студија и других облика стручног образовања и усавршавања професионалних официра;


6) даје сагласност за тему магистарског рада;


7) даје сагласност за тему докторске дисертације;


8) предлаже матичност високих војних школа за
основне, последипломске студије и стицање доктората; 

9) утврђује посебне мере за подстицање развоја
изразито успешних и даровитих студената и слушалаца; 

10) разматра, најмање три пута годишње резултате
и мере за остваривање програма научног рада школе; 

11) усваја план израде уџбеника и друге наставне
литературе; 

12) обавља и друге послове утврђене статутом
школе. 

О питањима из своје надлежности веће школе одлучује
већином гласова укупног броја чланова, а о питањима из тачке 3) овог члана - тајним
гласањем. 

 

Члан 36.

Веће високе војне школе чине наставници и сарадници
школе. 

Поред лица из става 1. овог члана, Веће Војномедицинске
академије могу да чине и лица у научном звању.* 

Број чланова, састав и начин избора већа школе
утврђују се статутом школе. 

Начелник високе војне школе и помоћник начелника
за наставу по функцији су чланови већа школе. 

Начелник високе војне школе је по свом положају
председник већа школе. 

Мандат чланова већа траје 
четири године*.


 

*Службени
лист СРЈ, број 74/1999

 

3. Пријем у војне школе
и права и дужности лица на школовању

 

а) Заједничке одредбе

 

Члан 37.

Кандидати за средње и високе војне школе и

* за усавршавање професионалних
официра примају се конкурсом који расписује Генералштаб. 

Право учешћа на конкурсу имају држављани СРЈ,
који су здравствено способни за војну службу и против којих се не води кривични
поступак или поступак због кривичног дела за које се гони по службеној дужности
односно који нису осуђивани за таква дела казном затвора дуже од шест месеци или
казном малолетничког затвора или им није изрицана заводска мера. 

 

*Службени
лист СРЈ, број 74/1999

 

Члан 38.

Уписом у војну школу
стиче се статус ученика, студента односно слушаоца. 

Ученик је лице уписано
у средњу војну школу. 

Студент је лице уписано
у војну академију. 

Слушалац је лице на школовању
за резервног официра, на последипломском стручном усавршавању и на последипломским
студијама.* 

 

*Службени
лист СРЈ, број 74/1999

 

Члан 39.

У војним школама могу
се школовати и усавршавати лица из грађанства, као и лица из оружаних снага страних
земаља. 

Прописе о пријему на
школовање и условима школовања и усавршавања лица из става 1. овог члана доноси
савезни министар за одбрану. 

 

Члан 40.

Ученик, студент и слушалац
(у даљем тексту: лице на школовању) има право и дужност да редовно похађа наставу
и извршава школске обавезе и да се одговорно односи према имовини школе, лицима
на школовању и наставницима. 

 

Члан 41.

Лице на школовању може
у току школовања, по одобрењу надлежног старешине, из здравствених или других оправданих
разлога променити смер, усмерење* и специјалност или прећи на школовање у
другу војну школу. 

Ученици односно студенти
се могу, уз пристанак, ако то захтевају потребе попуне Војске, преводити из једног
смера, усмерења* и специјалности у други у оквиру исте војне школе. 


 

*Службени
лист СРЈ, број 74/1999

 

Члан 42.

Ученик који заврши војну
гимназију дужан је да по прописаним условима настави школовање у одговарајућој војној
школи. 

Ученик из става 1. овог
члана који не жели да настави школовање може, ако на то пристане, бити упућен у
средњу стручну војну школу за стицање специјалистичког образовања у трајању од годину
дана*.

Савезни министар за одбрану
доноси прописе о 
*

школовању
из става 2. овог члана. 

 

*Службени
лист СРЈ, број 74/1999

 

Члан 43.

Студент који у прве две
године студија постигне просечну оцену најмање девет, има право да заврши студије
у року краћем од предвиђеног. 

Услови за коришћење права
из става 1. овог члана утврђују се статутом војне академије. 

Војна академија је дужна
да студенту из става 1. овог члана одреди ментора из реда наставника и обезбеди
друге услове у складу са статутом. 

 

Члан 44.

Лице на школовању које
се истиче својим радом и успесима, може бити похваљено или награђено. 
Награде и похвале могу
се додељивати и групи лица на школовању. 

Критеријуме за давање похвала и награда лица
на школовању утврђује начелник Генералштаба. 

 

Члан 45.

Лице на школовању одговара
дисциплински за повреде школског реда и дисциплине. 

У погледу дисциплинске
одговорности, на ученике средњих војних школа и студенте војних академија односе
се прописи о дисциплинској одговорности војних лица. 

 

Члан 46.

Ученицима средњих војних
школа који не испуњавају школске обавезе или се не придржавају школског реда и дисциплине,
могу се изрећи следеће васпитно-поправне мере: опомена, строга опомена, укор, строги
укор и искључење из школе. 

Против првостепене одлуке
о изрицању васпитно-поправних мера може се, у року од пет дана од дана изрицања
мере, поднети жалба старешини установе коме је начелник школе потчињен. 


Статутом школе одређују се надлежност и поступак
изрицања васпитно-поправних мера. 

 

Члан 47.

Поред дисциплинских мера и дисциплинских казни
предвиђених прописима о дисциплинској одговорности, студенту војне академије може
бити изречена и мера искључења из војне школе. 

 

Члан 48.

Меру искључења из војне школе изриче начелник
војне школе, на предлог већа школе. 

Против коначних одлука о изрицању мера из става
1. овог члана, не може се водити управни спор. 

 

Члан 49.

Својство лица на школовању
престаје: 

1) завршетком школовања,
односно дипломирањем; 

2) због неспособности
или ограничене способности за војну службу; 

3) губитком права на
упис школске године; 

4) искључењем из војне
школе; 

5) правноснажном пресудом
за кривично дело које, по посебним прописима, представља сметњу за пријем у војну
службу или повлачи губитак службе у Војсци Југославије; 

6) упућивањем на издржавање
казне затвора дуже од два месеца, изречене за кривично дело; 

7) губитком чина или
службе; 

8) исписивањем из војне
школе, односно раскидањем уговора о школовању. 

Прописом савезног министра
за одбрану одређује се који степен ограничене способности за војну службу и у којим
случајевима повлачи престанак школовања, за које се дисциплинске повреде може изрећи
мера искључења из школе, као и услови под којима лица из става 1. тачка 6) овог
члана могу, после издржавања казне, наставити школовање у војним школама. 


 

б) Пријем у средње војне
школе и права ученика тих школа

 

Члан 50.

У средње војне школе примају се кандидати који
су завршили основно образовање, ако испуњавају опште услове предвиђене овим законом
и посебне услове утврђене прописом начелника Генералштаба и статутом школе. 


 

Члан 51.

Ученик средње војне школе може поновити школску
годину само једанпут у току школовања, ако наставничко веће то предложи а начелник
школе одобри. 

 

Члан 52.

Ученик средње војне школе који у завршној години
школовања у другом испитном року не положи матурски испит, специјалистички испит
или испит за стручно оспособљавање губи својство лица на школовању.* 


Време, начин и услови полагања испита из става
1. овог члана утврђују се статутом школе. 

 

*Службени
лист СРЈ, број 74/1999

 

Члан 53.

Ученик који заврши Средњу стручну војну школу
стиче средње образовање у четворогодишњем трајању и стручно звање подофицира Војске
Југославије.*

Ученик који у Средњој стручној војној школи
заврши специјалистичко образовање у трајању од годину дана стиче стручно звање подофицира
Војске Југославије.*

Ученик који се школовао за пријем у војну службу
у својству цивилног лица стиче одговарајуће стручно звање.*

Ученик који заврши Војну гимназију стиче средње
образовање општег усмерења.*

 

*Службени
лист СРЈ, број 74/1999

 

в) Пријем у војне академије

 

Члан 54.

У војну академију примају
се кандидати који су завршили војну гимназију, одговарајућу средњу школу у грађанству
и кандидати који су завршили средњу стручну* војну школу, ако испуњавају
опште услове предвиђене овим законом и посебне услове утврђене статутом школе.

 

*Службени
лист СРЈ, број 74/1999

 

Члан 55.

Студент који положи све
испите утврђене наставним планом и програмом основних студија у Војној академији
одговарајућег рода - службе, стиче високо образовање и стручно звање дипломираног
официра Војске Југославије.* 

Слушалац који положи
све испите утврђене наставним планом и програмом стручног усавршавања за почетне
дужности професионалних официра одређених родова, односно служби стиче стручно звање
официра Војске Југославије.*

 

*Службени
лист СРЈ, број 74/1999

 

4. Настава и научни рад
у војним школама

 

a)    
Наставни планови и програм

 

Члан 56.

Основама наставних планова и програма војних
школа утврђују се: циљ школовања, обавезне образовне области, минималан број часова
за поједине образовне области, образовно-васпитни задаци по врстама профила кадра
и нивоима школовања и друга питања од заједничког значаја за израду наставних планова
и програма. 

Основама наставних планова и програма могу се
прописати и наставни предмети у образовној области, основни садржаји и минималан
број часова за те предмете. 

Основе наставних планова и програма утврђују
се у складу са политиком одбране и стратегијом оружане борбе, достигнућима војних
и других наука и резултатима њихове примене у организовању, припремању и употреби
Војске Југославије и општим циљевима образовања и васпитања у СРЈ. 

 

Члан 57.

Наставни планови и програми војних школа израђују
се у складу са основама наставних планова и програма. 

Наставним планом се утврђују циљ и задаци школовања,
наставне области, предмети и њихов распоред по годинама школовања и број часова
предмета и других облика наставе. 

Наставним програмом се за сваки предмет утврђују
циљ и задаци изучавања, наставни садржај, начин реализације предмета и начин провере
знања. 

 

Члан 58.

Предлог наставног плана и програма војне школе
припрема и израђује војна школа. 

Војне школе израђују предлог наставног плана
и програма у складу с основама наставних планова и програма и утврђеним циљевима
и задацима које треба остварити током школовања, односно усавршавања одговарајућег
профила професионалних војника. 

Предлог наставног плана и програма војне школе
израђују у сарадњи са видовима, родовима и службама Војске Југославије, чији се
кадар школује у односној војној школи, као и са другим заинтересованим органима.


Прописе о начину израде и усавршавања наставних
планова и програма војних школа доноси начелник Генералштаба. 

 

б) Образовно-васпитни
рад

 

Члан 59.

Образовно-васпитни рад
у војним школама организује се и изводи према савременим андрагошко-педагошким захтевима,
у складу са захтевима војног позива и циљевима и задацима војног образовања и васпитања.


Обавезни облици образовно-васпитног
рада су настава (теоријска и практична), додатна и допунска настава, као и консултативни
рад. 

Факултативни облици образовно-васпитног
рада су: настава језика, додатно стручно оспособљавање и ваннаставне активности.


Факултативни облици образовно-васпитног
рада су обавезни за оне који се за њих определе. 

 

Члан 60.

Настава се изводи у облику
предавања, вежби, семинара, консултација, менторског рада и других облика практичног
рада (тактичке, тактичко-стручне, штабне и командно-штабне вежбе, логоровање, стажирање
и др.), који се утврђују основама наставног плана и програма војних школа и наставним
планом и програмом. 

 

Члан 61.

Настава се изводи у току
школске године. Школска година у средњим војним школама има два полугодишта, а у
високим војним школама 
*

има два семестра.


Почетак и завршетак школске
године у војним школама одређује се основама наставних планова и програма војних
школа. 

Време почетка наставе
у војним школама и трајање полугодишта, семестара и школског распуста одређују се
статутом школе, у складу са одредбама овог закона и основама наставних планова и
програма војних школа. 

 

*Службени
лист СРЈ, број 74/1999

 

Члан 62.

Настава се организује
и изводи по класама, смеровима, усмерењима, специјалностима*

и наставним
јединицама. 

Лица на школовању се
у наставне јединице распоређују зависно од садржине наставе. 

 

*Службени
лист СРЈ, број 74/1999

 

Члан 63.

План и програм специјалистичког
школовања у војним школама може да се реализује и* у одговарајућим војним
јединицама и установама Војске Југославије (у даљем тексту: специјалистичко школовање).


Трајање специјалистичког
школовања утврђује се наставним планом и програмом школе. 

За остваривање циљева
и задатака специјалистичког школовања одговорна је војна школа, односно јединица
и установа Војске Југославије у којој се школовање реализује. 

 

*Службени
лист СРЈ, број 74/1999

 

Члан 64.

Наставним планом и програмом
може се утврдити највише 30 часова предавања и других организационих облика наставе
седмично. Ако се изводе практичне вежбе, укупан број наставних часова у току седмице
може износити највише 35, а ако се изводе вежбе на терену укупан број
наставних часова у току недеље може износити највише 40.*

 

*Службени
лист СРЈ, број 74/1999

 

Члан 65.

Високе војне школе* могу организовати
ванредно школовање. 

Статутом 
високе*
војне школе уређују се услови за пријем на ванредно школовање, организовање наставе
и друга питања ванредног школовања у војним школама. 

 

*Службени
лист СРЈ, број 74/1999

 

Члан 66.

Високе војне школе организују
катедре, а средње војне школе стручне активе наставника за један или више сродних
наставних предмета, и друге организационе јединице (кабинете, лабораторије, радионице,
библиотеке, вежбалишта, полигоне и сл.). 

Организовање наставе
и наставних јединица, остваривање наставног плана и програм специјалистичког школовања,
надлежност катедри, односно стручних актива наставника и организационих јединица
из става 1. овог члана уређују се статутом школе. 

 

Члан 67.

Војне школе организују
разноврсне облике научних, стручних, културно-уметничких, спортских и других активности.


 

в) Оцењивање и испити
у средњим војним школама

 

Члан 68.

Ученик средње војне школе
оцењује се из наставних предмета и владања. 

Оцена је јавна и саопштава
се ученику са образложењем. 

Успех ученика изражава
се следећим оценама: одличан (5), врло добар (4), добар (3), довољан (2) и недовољан
(1). 

Владање ученика изражава
се следећим оценама: примерно (5), врло добро (4), добро (3), довољно (2) и незадовољавајуће
(1). 

У току образовно-васпитног
рада успех ученика се оцењује најмање два пута у току полугодишта, а закључна оцена
и оцена из владања утврђују се на крају полугодишта, на крају школске године и на
завршетку образовно-васпитног рада. 

Закључну оцену, на предлог
предметног наставника, и оцену из владања, на предлог одељењског*

старешине,
утврђује одељењско* веће. 

Начин и критеријуми за
оцењивање ученика утврђују се статутом школе. 

 

*Службени
лист СРЈ, број 85/1994

 

Члан 69.

Општи успех ученика који
је завршио разред утврђује се на основу аритметичке средине оцена из владања и позитивних
оцена обавезних предмета једног разреда, и то: 

1) одличан успех - ако
има средњу оцену најмање 4,50*; 

2) врло добар успех
- ако има средњу оцену од 3,50 закључно са 4,49; 

3) добар успех - ако
има средњу оцену од 2,50 закључно са 3,49; 

4) довољан успех - ако
има средњу оцену од 2,00 закључно са 2,49. 

Оцене из факултативних
предмета не утичу на општи успех ученика. 

 

*Службени
лист СРЈ, број 85/1994

 

Члан 70.

Ученик може, због болести
или повреде, бити привремено или за одређену школску годину делимично или у целини
ослобођен наставе физичког васпитања. 

Одлуку о ослобађању ученика
наставе физичког васпитања доноси начелник средње војне школе на основу предлога
лекара. 

 

Члан 71.

Успех ученика оцењује
се и на испиту. 

Испити се полажу по предметима и разредима.


У средњим војним школама полажу се: разредни,
поправни, матурски и специјалистички испит* и испит за проверу стручне
оспособљености. 

Испити из става 3. овог члана полажу се пред
испитном комисијом коју чине најмање три члана. од којих су најмање два стручна
за предмет. Чланове комисије одређује начелник школе. 

 

*Службени
лист СРЈ, број 74/1999

 

Члан 72.

Разредни испит полаже ученик који из оправданих
разлога није присуствовао настави више од једне трећине предвиђеног броја часова.


Разредни испит ученик полаже из предмета за
који није организована настава, најмање за једну трећину укупног годишњег броја
часова. 

Разредни испит полаже ученик у јунском и августовском
испитном року. 

 

Члан 73.

Поправни испит полаже ученик који на крају другог
полугодишта или на разредном испиту има до две недовољне оцене из обавезних предмета.


Ученик полаже поправни испит у августовском,
а ученик завршног разреда - у јунском и августовском испитном року. 

Ученик завршног разреда који није положио поправни
испит губи статус ученика, с тим што у наредној школској години као ванредни ученик
може да заврши тај разред полагањем испита из предмета који није положио.*

 

*Службени
лист СРЈ, број 74/1999

 

Члан 74.

Ученик је завршио разред ако на крају школске
године има позитивне оцене из свих обавезних предмета и има право да се упише у
одговарајући разред наредне школске године. 

Под условима из члана 51. овог закона ученик
се упућује да понавља разред ако на крају школске године има најмање три*
недовољне оцене из обавезних предмета, ако не приступи полагању разредног односно
поправног испита или ако тај испит не положи. 

 

*Службени
лист СРЈ, број 74/1999

 

Члан 75.

Ученик матурски испит полаже на крају четворогодишњег
школовања, специјалистички испит - на крају специјалистичког образовања, а испит
за стручну оспособљеност - на крају стручног оспособљавања.* 

Испит из става 1. овог члана ученик полаже у
јунском и августовском испитном року. 

Успех ученика на испиту из става 1. овог члана
оцењује се бројчано, просечном оценом.

Ученик који је поправни испит полагао у јунском
испитном року, испит из става 1. овог члана полаже у августовском испитном року.


Ученик који испит из става 1. овог члана не
положи у августовском испитном року губи статус лица на редовном школовању и тај
испит као ванредни ученик полаже у наредној школској години.* 

Статутом школе утврђују се организација, начин
и рокови полагања испита из става 1. овог члана.

 

*Службени
лист СРЈ, број 74/1999

 

Члан 76.

Ученик који је постигао одличан успех у свим
годинама школовања ослобађа се полагања 
* матурског испита. 


 

*Службени
лист СРЈ, број 74/1999

 

г) Оцењивање и испити 

у високим војним школама*

 

*Службени
лист СРЈ, број 74/1999

 

Члан 77.

У високим војним школама* полажу се испити, по
правилу, из сваког наставног предмета и дипломски испит. 

Студент, односно слушалац стиче право да полаже
испит из наставног предмета када изврши све обавезе утврђене наставним програмом.*


Успех студената и слушалаца на испиту изражава
се оценом од пет до 10. 

При утврђивању оцене на испиту, узимају се у
обзир и резултати постигнути на вежбама, колоквијумима, семинарима, консултацијама
и другим облицима редовног праћења студената и слушалаца у току школовања. 


Студент односно слушалац који није постигао
задовољавајући успех на испиту добија оцену пет. 

Оцену даје наставник,
односно испитна комисија. 

Оцена се уписује у индекс
и записник. 
Оцена
пет се не уписује у индекс. 

 

*Службени
лист СРЈ, број 74/1999

 

Члан 78.

Испит се полаже пред наставником, односно пред
комисијом састављеном од наставника. 

После три* неуспела полагања истог испита
или три неизласка на испит* студент, односно слушалац може тај испит
да* полаже пред комисијом. 
Ако и на том испиту добије оцену пет губи право
на школовање. 

Дипломски испит и испит
за стручни назив специјалисте и академски назив магистра полажу се пред комисијом.


Дипломски испит се састоји, по правилу, из израде
и одбране дипломског рада. Оцена дипломског рада има вредност оцене једног предмета.


Дипломски испит се може полагати највише два
пута. 

 

*Службени
лист СРЈ, број 74/1999

 

Члан 79.

Редовни испитни рокови су јануарско-фебруарски,
априлски, јунски, септембарски и октобарски.*


Статутом високе војне школе* одређује се трајање
редовних испитних рокова, начин полагања испита, састав комисија за полагање испита,
ванредни испитни рокови, као и право студената и слушалаца да поново полажу испит
ако су незадовољни добијеном оценом за испит који се полаже пред наставником*.


 

*Службени
лист СРЈ, број 74/1999

 

Члан 80.

Општи успех студента, односно слушаоца утврђује
се просечном оценом. 

Просечна оцена из става 1. овог члана представља
аритметичку средину оцена из наставних предмета утврђених наставним планом, укључујући
и оцену постигнуту на дипломском испиту. 

 

Члан 81.

Студент, односно слушалац може условно да упише
наредну годину студија, односно школовања* са два неположена испита предвиђена
наставним планом и програмом, али је дужан да их положи најдоцније до почетка јануарског
испитног рока текуће школске године. 

Студент, односно слушалац који из здравствених
или других оправданих разлога у одређеном року не положи одређене испите из текуће
године студија, односно школовања* губи право на редовно школовање. У наредној
школској години може да настави редовно школовање ако претходно ванредно положи
све заостале испите. 

Студент може у току студија да понови једну
годину студија, а из здравствених разлога студент може да понови још једну годину
студија.* 

Ванредно полагање испита из става 2. овог члана,
односно понављање године студија из става 3. овог члана* одобрава начелник
високе војне школе, на предлог већа школе. 

 

*Службени
лист СРЈ, број 74/1999

 

д) Описна оцена

 

Члан 82.

На крају школовања, на основу општег успеха
и редовног праћења у току школовања, ученику средње војне школе и студенту војне
академије, даје се описна оцена у којој се наводе подаци о његовим моралним квалитетима,
физичкој способности, оспособљености за обављање одређене дужности и послове и о
посебним склоностима и способностима које је испољио у току школовања, мишљење о
томе које дужности и послове би најбоље обављао и други подаци од значаја за његов
развој у служби. 

Описна оцена из става 1. овог члана је саставни
део досијеа персоналних података. 

 

ђ) Последипломске студије

 

Члан 83.

Високе војне школе могу организовати последипломске
студије из области војних наука и других наука од интереса за одбрану, ако имају
одговарајући наставно-научни кадар и опрему за извођење такве наставе. 


Последипломске студије у високим војним школама
могу похађати лица која су одговарајућу високу војну школу или одговарајући факултет
у грађанству завршила са просечном оценом најмање осам. 

Прописе о организовању последипломских студија
у високим војним школама, као и о пријему лица из грађанства на те студије доноси
савезни министар за одбрану. 

 

Члан 84.

На последипломским студијама за стицање академског
назива магистра наука слушаоци се уводе у методе научног рада и интердисциплинарно
проучавање проблема одређених војнонаучних дисциплина. 

Последипломске студије за стицање стручног назива
специјалисте обезбеђују продубљена теоријска и практична знања, у складу са достигнућима
војне науке и технике и методама стручног рада у одређеној струци или дисциплини.


Последипломске студије у високим војним школама
организују се и изводе као самосталне целине. 

Последипломске студије за стицање академског
назива магистра наука трају две године, а за стицање стручног назива специјалисте
- најмање једну годину. 

 

Члан 85.

Магистарски рад је резултат самосталног научног
рада слушаоца, којим се систематизују постојећа научна знања и решава одређени практични
проблем. 

Веће високе војне школе одређује слушаоцу ментора.


Комисију за оцену и одбрану магистарског рада
чине најмање три наставника, односно научна радника, од којих један може да буде
ван састава високе војне школе на којој се брани магистарски рад.* 


 

*Службени
лист СРЈ, број 74/1999

 

Члан 86.

Слушалац је дужан да одбрани магистарски рад
у року до три године од дана одобравања теме. 

Висока војна школа може слушаоцу, на његов захтев,
одобрити продужење рока за одбрану магистарског рада, под условима утврђеним статутом
те школе. 

Одбрана магистарског рада је јавна. 


Изузетно од одредбе става 3. овог члана, у складу
са прописима о заштити тајних података одбране, може се одступити од начела јавности.


Поступак одбране магистарског рада утврђује
се статутом високе војне школе. 

 

Члан 87.

Одбраном магистарског рада слушалац стиче академски
назив магистра наука, а полагањем завршног специјалистичког испита - стручни назив
специјалисте. 

Завршавањем специјализације на Војномедицинској
академији стиче се стручни назив специјалисте у одређеној дисциплини из области
медицине, стоматологије или фармације. 

 

Члан 87а*

У Војној академији се
организују и остварују:*

1) командно-штабно усавршавање
за командовање здруженим тактичким јединицама и обављање оперативних, штабних и
других дужности у командама и штабовима оперативног и стратегијског нивоа;*

2) генералштабно усавршавање за командовање
оперативно-стратегијским саставима и обављање оперативних, штабних и других дужности
у командама оперативног и стратегијског нивоа.*

Усавршавања из става 1. овог члана трају једну
школску годину.**

 

*Службени
лист СРЈ, број 74/1999

**Службени лист СЦГ, број 

44/2005

 

Члан 87б*

Кандидати за командно-штабно усавршавање су
професионални официри који су завршили војне академије са просечном оценом најмање
осам и усавршавање за командне дужности ранга батаљон - дивизион или њима равне
дужности.*

Изузетно од одредбе става 1. овог члана, кандидати
за командно-штабно усавршавање могу бити и професионални официри који су завршили
војне академије са просечном оценом мањом од осам, с тим да положе посебан испит
по програму који прописује начелник Генералштаба.*

Кандидати за генералштабно усавршавање су професионални
официри, који поред услова из става 1. овог члана, имају и завршено усавршавање
из става 1. овог члана.*

 

*Службени
лист СРЈ, број 74/1999

 

Члан 87в*

Стручни рад је самосталан рад којим се потврђује
оспособљеност лица за обављање дужности из члана 87а овог закона.*

Право да брани стручни рад има лице које је
стекло високо образовање и положило све испите утврђене наставним програмом усавршавања.*

Наставно-научно веће Војне академије одобрава
тему стручног рада и кандидату одређује ментора.*

Стручни рад се брани пред комисијом, коју чине
три члана, од којих су најмање два наставници Војне академије.* 

 

*Службени
лист СРЈ, број 74/1999

 

Члан 87г*

Слушалац који положи све испите утврђене наставним
програмом усавршавања из члана 87а тачка 1) овог закона, стиче звање командно-штабни
официр.*

Слушалац који положи све испите утврђене наставним
програмом усавршавања из члана 87а тачка 2) овог закона, стиче звање генералштабни
официр.*

 

*Службени
лист СРЈ, број 74/1999

 

е) Докторат војних наука

 

Члан 88.

Докторат војних наука
може се стећи у високој војној школи која, у смислу одредаба овог закона, има организоване
последипломске студије. 

У Војномедицинској академији,
под условима и на начин који су прописани одредбама овог закона, може се стицати
докторат наука из области медицине, фармације или стоматологије. 

 

Члан 89.

Докторска дисертација
је резултат оригиналног научног рада кандидата, који представља допринос развоју
војне науке, као и других наука значајних за одбрану земље. 

 

Члан 90.

Докторат војних наука
стиче лице које одбрани докторску дисертацију. 

Право да брани докторску
дисертацију има лице које је стекло академски назив магистра наука. 

Докторат наука може да
стекне и лице које има високо образовање, објављене значајне научне радове, од којих
један по обиму и квалитету одговара магистарској тези и има признате резултате у
примени науке у области на коју се односи тема дисертације, ако положи докторски
испит и одбрани дисертацију. 

Усмени докторски испит
полаже се из научне дисциплине или научних дисциплина на које се односи дисертација.


Прописе о начину полагања
усменог докторског испита, као и о начину одбране докторске дисертације у високим
војним школама доноси савезни министар за одбрану. 

 

Члан 91.

Кандидат је дужан да
одбрани докторску дисертацију у року до пет година од дана одобравања теме. 


Висока војна школа може
кандидату, на његов захтев, одобрити продужење рока за одбрану докторске дисертације
под условима утврђеним статутом високе војне школе. 

Одбрана докторске дисертације
је јавна. 

Изузетно од одредбе става
3. овог члана, у складу са прописима о заштити тајних података одбране, може се
одступити од начела јавности. 

 

Члан 92.

Висока војна школа образује
комисију за оцену и одбрану докторске дисертације. 

Комисију из става 1.
овог члана именује веће школе, а чине је најмање три члана* из реда наставника,
односно научних радника од којих најмање један није* из високе војне школе
на којој се брани докторска дисертација. 

 

*Службени
лист СРЈ, број 74/1999

 

Члан 93.

Одбраном докторске дисертације
стиче се научни степен доктора војних наука, односно докторат наука. 

Статутом високе војне
школе уређују се: поступак пријаве докторске дисертације, начин промовисања у научни
степен доктора наука, поступак поништавања дипломе и др. 

 

ж) Почасни докторат војних
наука

 

Члан 94.

Лицу које је својим делима
унапредило војнонаучну мисао и лицу које је нарочито заслужно за напредак војне
науке, технике и технологије, високе војне школе могу, као признање, доделити почасни
докторат војних наука. 

Статутом високе војне
школе утврђују се критеријуми и поступак за додељивање почасног доктората војних
наука. 

 

Члан 94а*

За лица са високим образовањем
примљена из грађанства у професионалну војну службу Војна академија организује стручно
усавршавање:*

1) за почетне дужности
професионалних официра служби, односно појединих родова Војске;*

2) за командовање тактичким
јединицама родова и одговарајуће командне и руководеће дужности служби.*

Наставним планом и програмом
стручног усавршавања из става 1. овог члана уређује се да школовање траје најдуже
једну школску годину.*

 

*Службени
лист СРЈ, број 74/1999

 

Члан 94б*

Наставним планом и програмом
стручног усавршавања за командне дужности у тактичким јединицама родова и одговарајуће
командне и руководеће дужности служби уређује се да усавршавање траје најдуже пет
месеци.* 

 

*Службени
лист СРЈ, број 74/1999

 

5. Нострификација сведочанстава
и диплома и еквиваленција 
јавних исправа иностраних
војних школа

 

Члан 95.

У поступку нострификације
сведочанства, односно дипломе утврђују се степен и врста стручне спреме и стручни
назив који припада имаоцу сведочанства, односно дипломе иностране војне школе, као
и права која из тога проистичу у погледу распоређивања на одговарајуће дужности
у Војсци Југославије, напредовања у професионалној служби и настављања школовања.


Ради стицања права за
настављање школовања врши се еквиваленција јавне исправе иностране војне школе са
исправом стеченом у војној школи у СРЈ. 

 

Члан 96.

Војна школа спроводи
поступак нострификације сведочанства, односно дипломе, утврђује еквивалентност сведочанства,
односно дипломе стечене у иностраној војној школи. 

Ако у СРЈ нема одговарајуће
војне школе нострификацију дипломе, утврђивање стручног назива и утврђивање еквивалентности
јавне исправе иностране војне школе обавља начелник Генералштаба. 

За обављање послова из
става 2. овог члана начелник Генералштаба образује комисију из реда наставника одговарајућег
стручног профила. 

Начин и поступак нострификације
диплома стечених у иностраним војним школама и утврђивање њихове еквивалентности
ближе се уређују статутом школе. 

 

Члан 97.

Војна школа трајно чува
документацију о обављеној нострификацији, односно утврђеној еквивалентности јавних
исправа иностраних војних школа и о томе води евиденцију. 

Садржај образаца и начин
вођења евиденције из става 1. овог члана прописује савезни министар за одбрану.


 

6. Документација, евиденције
и јавне исправе војних школа

 

Члан 98.

Војна школа води основну
документацију школе, матичну књигу, дневник рада, евиденцију о испитима и успеху
на полугодишту (семестру) и на крају школске године, књигу издатих сведочанстава
и диплома и др. 

Школа трајно чува матичну
књигу и евиденцију о издатим сведочанствима и дипломама, а осталу документацију
- пет година. 

 

Члан 99.

На основу података из
евиденције школа издаје јавне исправе. 

Јавне исправе, у смислу
одредаба овог закона, јесу: ђачка књижица, студентска књижица (индекс), исписница,
уверење о положеном испиту, сведочанство и диплома. 

Средња војна школа уписаном
ученику издаје ђачку књижицу, а приликом исписивања исписницу. 

Висока војна школа уписаном
студенту и слушаоцу последипломских студија издаје индекс. 

Сведочанство се издаје
ученику за сваки разред, а диплома - за стечено средње образовање и образовање за
рад у трајању од две године. 

Диплома се издаје лицу
за стечено високо образовање и за стечени стручни назив специјалисте, академски
назив магистра наука, научни степен доктора војних наука, лицу које је проглашено
почасним доктором војних наука, као и лицу које је завршило школу за последипломско
усавршавање професионалних официра. 

Садржај докумената и
образаца, њихов облик и начин вођења прописује савезни министар за одбрану. 


 

Члан 100.

Висока војна школа може
поништити диплому о стеченом академском називу магистра наука ако утврди да магистарски
рад није резултат самосталног рада. 

Висока војна школа може
поништити диплому о стеченом научном степену доктора наука ако утврди да докторска
дисертација не представља оригинални научни резултат у одговарајућој научној области.


Начин поништења диплома
из члана 99. став 5. овог закона и ст. 1. и 2. овог члана утврђује се статутом војне
школе. 

Начелник Генералштаба,
после спроведеног поступка, оглашава ништавим дипломе о стеченом средњем и високом
образовању, академском називу магистра наука и научном степену доктора наука, ако
се утврди да лице није положило испите из свих предмета утврђених наставним планом
или испите није положило на начин утврђен овим законом и наставним планом и програмом
школе. 

 

7. Наставници и сарадници
војних школа

 

а) Заједничке одредбе

 

Члан 101.

Наставник, стручни сарадник, васпитач и сарадник
у настави (у даљем тексту: наставник, односно сарадник) у војној школи може бити
професионални официр, професионални подофицир и цивилно лице - држављанин СРЈ, које
испуњава услове прописане овим законом и посебне услове одређене прописом савезног
министра за одбрану и статутом школе. 

 

Члан 102.

Наставник, односно сарадник у војној школи изводи
наставу, испитује ученике, студенте, односно слушаоце, бави се стручним, односно
научним радом и реализује друге облике образовно-васпитног рада предвиђене наставним
планом и програмом. 

 

Члан 103.

Наставник, односно сарадник војне школе: 


1) остварује циљеве и задатке школовања утврђене
овим законом и наставним планом и програмом школе; 

2) припрема се и стручно и педагошко-андрагошки
остварује наставни план и програм, у складу са потребама војног позива и савременим
достигнућима науке и праксе; 

3) редовно прати и подстиче залагање лица на
школовању и помаже им у савлађивању наставних садржаја, проверава њихово знање и
способности; 

4) усавршава се стручно, педагошко-андрагошки
и дидактичко-методички у области у којој остварује образовно-васпитни рад; 


5) учествује у раду стручних
органа школе; 

6) учествује у изради
предлога наставног програма предмета и даје допринос усавршавању наставног плана
и програма; 

7) ради на усавршавању
методике свог предмета и на изради уџбеника односно других наставних материјала,
наставних средстава и објеката за свој предмет; 

8) учествује у стручном
односно научноистраживачком раду и извршавању других обавеза које произлазе из статута
школе, годишњег програма рада и природе образовно-васпитног рада; 

9) васпитно делује личним примером. 


 

Члан 104.

Наставници, односно сарадници војних школа примају
се конкурсом. 

Изузетно од одредбе става 1. овог члана, ако
се радно место наставника - професионалног официра не може попунити конкурсом, старешина
надлежан за постављење може на то место поставити професионалног официра, коме
се највише за једну школску годину одређује статус наставника без звања.* 


 

*Службени
лист СРЈ, број 74/1999

 

Члан 105.

Конкурс за наставнике, односно сараднике војних
школа расписују војне школе, уз претходну сагласност старешине кога одреди начелник
Генералштаба. 

Конкурс за пријем наставника, односно сарадника
у наредној школској години расписује се тако да се поступак за избор заврши најдоцније
до 1. маја текуће школске године. 

Конкурс за наставнике, односно сараднике објављује
се у штампи или на други погодан начин приступачан широј јавности. 

Изузетно од одредбе става 3. овог члана, кад
то разлози безбедности захтевају, конкурс за поједина радна места наставника, односно
сарадника може се објавити и на други погодан начин. 

Рок за подношење пријава не може бити краћи
од 30 дана, нити дужи од шест месеци. 

 

Члан 106.

Наставнике, односно сараднике средње војне школе
бира начелник на предлог комисије, а високе војне школе - веће школе на предлог
комисије. 

Комисију из става 1. овог члана у високој војној
школи бира веће школе, а у средњој војној школи - наставничко веће. 

Комисија има најмање три члана са истим или
вишим наставничким звањем од звања за које се кандидат бира, с тим што најмање два
члана комисије морају бити стручњаци из области за коју се кандидат бира. 


Статутом војне школе ближе се одређују поступак
и начин спровођења избора наставника, односно сарадника. 

 

Члан 107.

Конкурс за поновни избор наставника, односно
сарадника војне школе мора бити расписан шест месеци пре истека рока за који је
изабрано лице за чије место се расписује конкурс, рачунајући од дана именовања,
односно постављања по претходном конкурсу. 

Ако лице за чије се место расписује поновни
конкурс не буде поновно изабрано до краја школске године у току које му истиче време
за које је било изабрано губи звање наставника, односно сарадника. 

 

Члан 108.

Избор наставника високе војне школе (редовни
професор, ванредни професор и доцент) и научних сарадника (научни саветник, виши
научни сарадник и научни сарадник) потврђује савезни министар за одбрану. 


Ако савезни министар за одбрану не потврди избор
наставника односно сарадника, висока војна школа расписује нови конкурс. 


Избор других наставника, односно сарадника потврђује
старешина установе којој је школа потчињена. 

Лица изабрана за наставнике, односно сараднике
у војним школама постављају се на дужност по прописима о пријему на службу у Војсци.


 

Члан 109.

Наставници-професионални официри могу се упућивати
на стажирање у јединице и установе Војске. 

 

Члан 110.

Приправник, у смислу одредаба овог закона, јесте
лице које први пут заснива радни однос и оспособљава се за самосталан образовно-васпитни,
стручни и научни рад савлађивањем програма приправничког стажа. 

Приправнички стаж траје
годину дана. 

Приправнику школа одређује ментора. 


 

Члан 111.

Лице које се први пут бира за наставника, односно
сарадника средње војне школе дужно је да у року од једне године положи стручни испит.


Наставнику, односно сараднику средње војне школе
који је положио стручни испит или који је стекао академски назив магистра наука
признаје се стручни испит за рад у школи. 

Приправнику који у року од годину дана по завршетку
приправничког стажа не положи стручни испит и наставнику, односно сараднику који
у року од две године од заснивања радног односа у школи не положи стручни испит
престаје радни однос. 

 

Члан 112.

Резултате образовно-васпитног рада наставника,
односно сарадника вреднују веће школе, односно наставничко веће и начелник војне
школе. 

 

Члан 113.

Стажирање наставника, програм приправничког
стажа, програм стручног испита, начин полагања, испитне рокове, као и облике и начине
вредновања рада наставника прописује савезни министар за одбрану. 

 

б) Наставници, стручни
сарадници, васпитачи и сарадници у настави 

у средњим војним школама


 

Члан 114.

У средњим војним школама образовно-васпитни
рад реализују: наставник, стручни сарадник, сарадник у настави, старешина школе
и васпитач у интернату. 

Наставник изводи наставу и друге облике образовно-васпитног
рада предвиђене наставним планом и програмом. 

Стручни сарадник обавља стручне послове психолога,
педагога, програмера и послове значајне за остваривање образовно-васпитног рада
по наставном плану и програму. 

Сарадник у настави под непосредним руководством
наставника, учествује у припреми лабораторијских вежби, извођењу и демонстрацији
поступака и радњи, извођењу дела практичне наставе, техничко-технолошкој припреми
уређаја и технике. 

Васпитач у интернату
обавља васпитни рад са ученицима. 

 

Члан 115.

Теоријску наставу и вежбе може да изводи лице
које има најмање одговарајуће високо образовање. 

Практичну наставу може да изводи лице које има
најмање средње образовање и специјализацију после завршене средње војне школе. 


Послове стручног сарадника може да обавља лице
са одговарајућим високим образовањем. 

Послове васпитача у интернату може да обавља
лице које испуњава услове за наставника, односно стручног сарадника или лице са
одговарајућим високим образовањем. 

Послове сарадника може да обавља лице са одговарајућим
средњим образовањем. 

 

Члан 116.

Наставник, односно сарадник је дужан да се стручно
усавршава ради успешнијег остваривања и унапређивања образовно-васпитног рада. 


Прописе о стручном усавршавању наставника, односно
сарадника доноси савезни министар за одбрану. 

 

в) Наставници и сарадници
у високим војним школама

 

Члан 117.

Звања наставника високих војних школа јесу:
доцент, ванредни професор и редовни професор. 

Звања наставника страног језика, физичког васпитања
и предмета у области ратне вештине: предавач и виши предавач.* 

Звања сарадника високих војних школа јесу: 
инструктор,
асистент-приправник и асистент*.

 

*Службени
лист СРЈ, број 74/1999

 

Члан 118.

За доцента може бити изабрано лице које има:


1) научни степен доктора
наука из научне области за коју се бира; 

2) научне односно стручне
радове са рецензијом објављене у научним часописима или зборницима; 

3) способност за наставнички и научни рад. 


За ванредног професора може бити изабрано лице
које, поред услова из става 1. овог члана, има: 

1) више објављених научних радова са рецензијама
значајним за развој науке у одговарајућој научној области и објављених у међународним
или домаћим часописима; 

2) оригинално стручно остварење (пројекат, студија,
патент, оригинални метод и сл.) односно учествовање или руковођење у научним пројектима;


3) објављени уџбеник односно објављену монографију,
практикум или збирку задатака за наставни предмет за који се бира; 

4) више радова саопштених на међународним или
домаћим научним скуповима; 

5) остварене резултате у развоју наставно-научног
кадра, а посебно кроз менторство у магистарским радовима, као и учешће у комисијама
за оцену или одбрану магистарских радова.

За редовног професора може бити изабрано лице
које, поред услова из става 1. овог члана, има: 

1) већи број објављених научних радова који
утичу на развој научне мисли у одређеној области, објављених у међународним часописима;


2) већи број научних радова и саопштења изнетих
на међународним или домаћим научним скуповима; 

3) објављен уџбеник или
објављену монографију; 

4) оригинално стручно
остварење (пројекат, студија, патент, оригинални метод и сл.) односно учествовање
или руковођење у научним пројектима; 

5) остварене резултате у развоју наставно-научног
кадра, а посебно кроз менторство у магистарским радовима или докторским дисертацијама,
као и учешће у комисијама за оцену или одбрану магистарских радова или докторских
дисертација. 

За доцента из области ратне вештине може бити
изабрано и лице са звањем генералштабног официра и смислом за наставни рад, које
је остварило најмање врло добре резултате у обављању командних и штабних дужности.*


За ванредног професора из области ратне вештине
може бити изабрано и лице које поред услова из става 4. овог члана, има стручне
и научне радове из те области објављене у међународним или домаћим војнонаучним
или војностручним часописима или зборницима са одговарајућим рецензијама.* 


За редовног професора из области ратне вештине
може бити изабрано и лице које, поред услова из става 4. овог члана, има више стручних
и научних радова у одговарајућој области објављених у међународним или домаћим војнонаучним
или војностручним часописима или зборницима са одговарајућим рецензијама.*

 

*Службени
лист СРЈ, број 74/1999

 

Члан 119.

Изузетно од одредаба члана 118. овог закона,
настава из стручно-специјалистичких предмета може се за једну школску годину*
поверити лицу које има високо образовање и које је истакнути стручњак за одређено
подручје ратне вештине, на предлог начелника високе војне школе и на основу одлуке
већа школе. 

Статутом високе војне школе утврђују се услови
за ангажовање лица из става 1. овог члана. 

 

*Службени
лист СРЈ, број 74/1999

 

Члан 120.

Звање предавача страног језика, физичког васпитања,
односно предмета у области ратне вештине може да стекне лице које има одговарајуће
високо образовање, општи успех на основним студијама најмање осам и објављене стручне,
односно научне радове у одговарајућој научној области и способност за наставни рад.*


Звање вишег предавача страног језика, односно
физичког васпитања може да стекне лице које, поред услова из става 1. овог члана,
има академски назив магистра наука у одговарајућој научној области.* 


Звање вишег предавача предмета у области ратне
вештине може да стекне и лице које, поред услова из става 2. овог члана, има звање
командноштабног официра.*

 

*Службени
лист СРЈ, број 74/1999

 

Члан 121.

Звање инструктора може да стекне лице које има
високо образовање и општи успех најмање 7,5 (седам и по) на основним студијама и
изражене склоности за практичан рад.* 

Звање асистента-приправника може да стекне лице
које има високо образовање и општи успех најмање осам на основним студијама.* 


Звање асистента може да стекне лице које има
академски назив магистра наука, односно стручно звање командно-штабног официра и
има смисла за наставни рад.* 

Звање асистента клиничког наставног предмета
утврђеног наставним планом и програмом Војномедицинске академије, може да стекне
лице које има академски назив магистра наука и стручни назив специјалисте у одговарајућој
грани, односно дисциплини.*

 

*Службени
лист СРЈ, број 74/1999

 

Члан 122.

Редовни професор бира се на седам година, а
ванредни професор и доцент - на пет година. 

Асистент, предавач и виши предавач бирају се
на четири године. 

Асистент-приправник бира се на четири године,
без могућности поновног избора у исто звање. 

Наставно-научно веће школе може изабраном асистенту-приправнику,
који је уписао докторске студије или пријавио докторску дисертацију, продужити период
за који је биран. 

У поступку поновног избора на дужност за коју
је изабран, поред услова утврђених овим законом, нарочито се оцењује успешност кандидата
у вршењу наставничких, односно стручних или истраживачких послова у протеклом периоду.


Изузетно од одредбе става 1. овог члана, редовни
професор који је у том звању провео 14 година не подлеже поновном избору у то звање.


 

Члан 123.

Кандидат изабран за наставника високе војне
школе који раније није изводио наставу у високој школи дужан је да одржи приступно
предавање из предмета за који је примљен. 

 

Члан 124.

Под условима утврђеним статутом школе, могу
бити позвани да у школи изводе наставу из појединих предмета и истакнути војни и
други стручњаци који не раде у школи. 

 

Члан 125.

На предлог већа високе војне школе, наставник
у пензији може изводити наставу на магистарским и докторским студијама, бити члан
комисије за избор наставника, односно сарадника, као и члан комисије за оцену или
одбрану магистарског рада, односно докторске дисертације. 

 

III НАУЧНЕ УСТАНОВЕ 


 

1. Оснивање, обављање
научног рада и укидање

 

Члан 126.

Научне установе које обављају научноистраживачки
рад јесу: научни институт, истраживачки институт и истраживачки центар. 


Научни институт је војна установа чију претежну
делатност чине основна истраживања и примењена истраживања од ширег значаја за Војску
Југославије. 

Истраживачки институт је војна установа чију
претежну делатност чине примењена и развојна истраживања усмерена на задовољење
потреба непосредних корисника истраживања. 

Истраживачки центар је војна установа чију претежну
делатност чине развојна истраживања и верификација резултата. 

 

Члан 127.

Научноистраживачки рад из области примењених
и развојних истраживања могу обављати и истраживачко развојне јединице које се формирају
у Савезном министарству за одбрану, Генералштабу, високој војној школи и другим
војним установама. 

 

Члан 128.

Научна установа и истраживачко-развојна јединица
могу се оснивати ако се потребе за основним, примењеним и развојним - истраживањима
у одговарајућој научној области не могу задовољити коришћењем услуга постојећих
научних установа у СРЈ, ако су обезбеђени потребан научноистраживачки кадар, просторије,
опрема и услови за коришћење неопходне научне документације и ако су утврђени задаци
научне установе и обезбеђена финансијска средства за реализацију почетног плана
и програма научноистраживачког рада. 

 

Члан 129.

Научне установе оснива и укида Савезна влада.


Истраживачко-развојне јединице оснива и укида
савезни министар за одбрану, односно начелник Генералштаба. 

Акт о оснивању научне установе и истраживачко-развојне
јединице садржи назив, седиште, задатке и друге елементе неопходне за рад установе,
односно јединице. 

Пре доношења акта о оснивању научне установе,
односно истраживачко-развојне јединице, Генералштаб, односно Савезно министарство
за одбрану израђује елаборат, који садржи доказе о оправданости оснивања установе,
односно јединице. 

Акт о укидању научне установе, односно истраживачко-развојне
јединице, доноси се на основу елабората који израђује Савезно министарство за одбрану,
односно Генералштаб. Тим актом одређује се рок престанка рада установе, односно
јединице, преузимање имовине и друга питања у вези са престанком рада установе,
односно јединице. 

 

Члан 130.

Научна установа може да обавља научноистраживачки
рад ако има: 

1) дугорочни програм научноистраживачког рада;


2) најмање 20* истраживача у сталном
радном односу за области којима се бави, од којих најмање 10 у научном звању и најмање
10* у звању истраживач-сарадник или вишем звању;

3) простор, опрему и друга средства потребна
за остваривање научноистраживачког рада; 

4) научно-информативну документацију. 


Изузетно од одредбе тачке 2. става 1. овог члана,
научна установа у области ратне вештине и у области верификације резултата средстава
наоружања и војне опреме* може обављати научноистраживачки рад и са мањим бројем
истраживача, али не мањим од 15*, од којих најмање пет* у научном
звању и најмање пет у звању истраживач - сарадник*.

Научна установа може учествовати у остваривању
после дипломских студија.*

Испуњавање услова из ст. 1. и 2. овог члана
утврђује савезни министар за одбрану.* 

 

*Службени
лист СРЈ, број 74/1999

 

Члан 131.

Истраживачко-развојна јединица може обављати
научноистраживачки рад ако има: 

1) програм научноистраживачког рада, који је
у функцији развоја и унапређења основне делатности Савезног министарства за одбрану,
Генералштаба, високе војне школе и других установа; 

2) најмање пет истраживача у сталном радном
односу компетентних за област којом се истраживачко-развојна јединица бави, од којих
су најмање два у звању истрачивач-сарадник или вишем звању; 

3) одговарајући простор, опрему и друга средства
потребна за рад. 

Испуњеност услова из става 1. овог члана, за
истраживачко-развојне јединице из свог састава, утврђује савезни министар за одбрану,
односно начелник Генералштаба.* 

 

*Службени
лист СРЈ, број 74/1999

 

Члан 132.

Радом научне установе руководи 
директор*
кога поставља надлежни старешина из реда кандидата са научним звањем из области
рада односне научне установе. 

Радом истраживачко-развојне јединице руководи
начелник кога поставља надлежни старешина из реда кандидата са звањем истраживач-сарадник
или вишим звањем из области рада јединице. 

 

*Службени
лист СРЈ, број 74/1999

 

Члан 133.

Прописи о командовању у Војсци Југославије и
о управљању војним установама односе се и на научне установе. 

 

2. Научно, односно стручно
веће

 

Члан 134.

У научној установи се образује научно веће,
а у истраживачко-развојној јединици - стручно веће. 

Чланови већа бирају се из реда истраживача са
истраживачким и научним звањем и из реда наставника високих * школа. 

Статутом научне установе, односно истраживачко-развојне
јединице утврђује се број чланова већа, начин њиховог избора, трајање мандата, као
и послови које веће обавља. 

 

*Службени
лист СРЈ, број 74/1999

 

Члан 135.

Научно, односно стручно веће: 


1) предлаже дугорочну програмску оријентацију;


2) даје стручно мишљење о плановима и програмима
научноистраживачког рада и оцењује резултате остварених пројеката;* 


3) предлаже планове и програме рада у складу
са дугорочним програмом научноистраживачког рада;* 

4) одлучује о стицању научног и истраживачког
звања;* 

5) обавља друге послове утврђене статутом.*


Поред послова из става 1. овог члана научно
веће бира кандидате за научно, односно истраживачко звање. 

Научно веће може одлучивати о стицању звања
ако у свом саставу има најмање 15 истраживача у научном, односно одговарајућем наставничком
звању, од којих је најмање 10 у сталном радном односу у научној установи. 


 

*Службени
лист СРЈ, број 74/1999

 

Члан 136.

Радом научног, односно стручног већа руководи
председник већа. 

Председник научног већа именује се из редова
истраживача у звању научног сарадника или вишем звању, а председник стручног већа
- из редова истраживача у звању истраживач-сарадник или вишем звању. 

Председник већа руководи радом већа и обавља
друге послове у складу са статутом. 

 

3. Истраживачи

 

Члан 137.

Истраживач, у смислу одредаба овог закона, јесте
лице са високом стручном спремом које је завршило приправнички стаж за научноистраживачке
послове у научној установи - истраживачко-развојној јединици или на високој војној
школи и које ради на истраживачким пословима. 

Изузетно од одредбе става 1. овог члана, истраживач
може бити и лице са високом стручном спремом које није завршило приправнички стаж
из става 1. овог члана, ако има најмање четири године радног искуства у одговарајућој
области рада, објављене стручне или научне радове односно запажене резултате у истраживачком
раду и ако ради на истраживачким пословима. 

 

Члан 138.

За приправника из члана 137. став 1. овог
закона* може бити изабрано лице са високом стручном спремом које је завршило
основне студије са просечном оценом најмање осам. 

Приправнички стаж за истраживача траје од једне
до четири године, зависно од области и врсте научноистраживачког рада. 


Статутом научне установе утврђују се: трајање
приправничког стажа, послови на којима се обучава приправник, начин оспособљавања
за научноистраживачки рад и начин провере оспособљености за обављање послова истраживача.


Провером оспособљености утврђује се да ли је
лице за време приправничког стажа овладало знањима и научном методологијом потребном
за рад у одговарајућој области и испољило смисао за научни рад. 

 

*Службени
лист СРЈ, број 74/1999

 

Члан 139.

Истраживач може стећи следећа звања: истраживач-сарадник
и научно звање: научни сарадник, виши научни сарадник и научни саветник. 


Звање истраживач-сарадник може стећи лице које,
поред академског назива магистра наука, има објављене радове. 

Звање научни сарадник може стећи лице које има
докторат наука из научне области у којој стиче звање и објављене радове. 


Звање виши научни сарадник може стећи лице које
има докторат наука из научне области у којој стиче звање и више објављених научних
радова од значаја за развој одговарајуће научне области. 

Звање научни саветник може стећи лице које има
докторат наука из области у којој стиче звање и признате научне радове значајне
за развој одговарајуће научне области. 

Услове за стицање научног и истраживачког звања
прописује савезни министар за одбрану.* 

 

*Службени
лист СРЈ, број 74/1999

 

Члан 140.

Звања наставника у високим војним школама одређена
из става 1. члана 117. овог закона одговарају одређеним научним звањима утврђеним
у члану 139. став 1. овог закона, и то: звање асистент - звању истраживач-сарадник,
звање доцент - звању научни сарадник, звање ванредни професор - звању виши научни
сарадник и звање редовни професор - звању научни саветник. 

 

Члан 141.

Научно и истраживачко звање може се стећи, у
складу с одредбама овог закона, у научној установи за научну област која је основна
делатност научне установе, односно у високој војној школи за научну дисциплину за
коју висока војна школа даје научни степен доктора наука. 

 

Члан 142.

Одлуку о стицању звања доноси научно веће. 


У доношењу одлуке о стицању научног звања учествују
само чланови већа у научном звању. 

Поступак за стицање научног и истраживачког
звања покреће одговарајућа организацијска јединица научне установе по службеној
дужности или на захтев заинтересованог лица. 

 

Члан 143.

Лице које сматра да испуњава услове за неко
од научних звања из члана 139. овог закона може да поднесе захтев за избор у одговарајуће
звање научном већу научне установе, односно већу школе, у којој је запослено, односно
чији је сарадник. 

Лице које ради у истраживачко-развојној јединици,
која, према одредбама овог закона, не може вршити избор у научна звања, захтев из
става 1. овог члана подноси научној установи, односно високој војној школи која,
у смислу одредаба овог закона и прописа савезног министра за одбрану, може вршити
избор у научна звања за одређене научне области и дисциплине. 

 

Члан 144.

Избор у научна звања врши научно веће, односно
веће високе војне школе на основу предлога комисије образоване сагласно одредбама
члана 106. овог закона. 

Комисија из става 1. овог члана састоји се од
најмање три научна* радника из научне области у којој кандидат стиче звање,
од којих најмање један није* у радном односу у војној научној установи која
утврђује постојање услова за стицање звања. 

Чланови комисије не могу
бити у звању нижем од звања које кандидат стиче. 

 

*Службени
лист СРЈ, број 74/1999

 

Члан 145.

Комисија подноси предлог
из члана 144. овог закона у року одређеном актом о њеном образовању, који не може
бити дужи од 30 дана. 

Предлог садржи: личне
податке, преглед стручног и научног рада и оцену тога рада, оцену о испуњености
услова за стицање звања, као и предлог који треба да усвоји научно веће. 


Предлог из става 2. овог
члана учиниће се доступан јавности на начин утврђен статутом научне установе, односно
високе војне школе, најмање 30 дана пре доношења одлуке. 

 

Члан 146.

Научно веће доноси одлуку
о стицању звања у року од 60 дана од дана достављања предлога из члана 145. овог
закона на увид јавности. 

 

Члан 147.

Одлука научног већа,
коју је оверио директор* научне установе, са документацијом, доставља се
на потврђивање савезном министру за одбрану. 

 

*Службени
лист СРЈ, број 74/1999

 

4. Планови и програми
научноистраживачке делатности

 

Члан 148.

Научне установе и истраживачко-развојне
јединице, у складу са потребама Војске Југославије, израђују дугорочне, средњорочне
и годишње планове и програме научноистраживачке делатности. 

Дугорочни, средњорочни
и годишњи планови и програми научноистраживачке делатности садрже: циљеве и задатке
научноистраживачког рада у одређеној научној области и дисциплини, развој система
научних информација, потребе и начин развоја кадра, обезбеђење подршке научноистраживачкој
делатности, оријентациони износ финансијских средстава потребних за извршење плана
и програма. 

Прописе о планирању,
организовању, спровођењу и финансирању научноистраживачке делатности у научним установама
и истраживачко-развојним јединицама, доноси савезни министар за одбрану. 


 

Члан 149.

Израда и остваривање
програма и пројеката научноистраживачке делатности за потребе Војске Југославије
и Савезног министарства за одбрану могу се поверити научноистраживачким или образовно-научним
установама у СРЈ, осим ако због посебних разлога војне природе није неопходно да
то реализују научне установе Војске Југославије. 

 

5. Евиденције о научним
установама

 

Члан 150.

Орган надлежан за послове научноистраживачке
делатности води евиденциону књигу научних установа и истраживачко-развојних јединица,
образује базу података о истраживачима и приправницима за потребе научних установа.


Савезни министар за одбрану утврђује обим података,
садржај и начин вођења регистара из става 1. овог члана, као и поступак уписа и
брисања из тих регистара. 

 

IV ПРЕЛАЗНЕ И ЗАВРШНЕ
ОДРЕДБЕ

 

Члан 151.

Војне школе и научне установе, основане до дана
ступања на снагу овог закона усагласиће своју организацију и опште акте са одредбама
овог закона у року од шест месеци од дана његовог ступања на снагу. 

 

Члан 152.

Стручни и руководећи органи војних школа и научних
установа конституисаће се у складу са одредбама овог закона, у року од 90 дана од
дана његовог ступања на снагу. 

 

Члан 153.

Наставник, сарадник и истраживач, који је до
дана ступања на снагу овог закона био изабран у наставничко, сарадничко, научно
или у звање истраживача може обављати те послове до истека периода на који је изабран.


Наставник који је до ступања на снагу овог закона
био изабран у звање доцента, ванредног професора или редовног професора за страни
језик или физичко васпитање, а има најмање 25 година стажа осигурања (жена) односно
30 година стажа осигурања (мушкарац), може бити поново биран у исто звање. 


Наставник високе војне школе који је по прописима
који су били на снази до дана ступања на снагу овог закона биран у наставничко звање
без научног степена доктора наука, може обављати послове наставника до истека периода
на који је биран. 

Лице које је на дан ступања на снагу овог закона
било у наставничком звању предавача и вишег предавача за наставне предмете војних
наука може обављати послове наставника најдуже четири године од дана ступања на
снагу овог закона. 

 

Члан 154.

Поступак стицања наставничког, истраживачког
или научног звања, започет до ступања на снагу овог закона, окончаће се по прописима
који су били на снази до ступања на снагу овог закона, а најдоцније у року од шест
месеци од дана ступања на снагу овог закона. 

 

Члан 155.

Лице коме је по одредбама Закона о војним школама
и научноистраживачким установама Југословенске народне армије ("Службени лист
СФРЈ", бр. 12/78 и 43/86) одобрена израда магистарског рада односно докторске
дисертације, може бранити магистарски рад у року од три године од дана његовог одобравања
а докторску дисертацију - у року од шест година од дана њеног одобравања. 


 

Члан 156.

Лицу које је до дана ступања на снагу овог закона
завршило Вишу војну академију, командно-штабну школа вида, командно-штабну школу
тактике вида, Генералштабну школу, Високу војнополитичку школу Југословенске народне
армије и Високу школу за војно-социолошке и психолошке студије и истраживања, признаје
се завршена школа за усавршавање професионалних официра за тактичко-оперативне дужности.


Лицу које је до дана ступања на снагу овог закона
завршило Ратну школу Југословенске народне армије, Школу народне одбране*
или Школу општенародне одбране, командно-штабну школу оператике вида или Школу националне
одбране, признаје се Школа за усавршавање професионалних официра за оперативно-стратегијске
дужности. 

 

*Службени
лист СРЈ, број 85/1994

 

Члан 156а*

Професионалном официру који је до дана ступања
на снагу овог закона завршио војну академију, у погледу регулисања стања у професионалној
служби, признаје се као завршена Војна академија одговарајућег смера, усмерења,
односно специјалности.* 

Професионалном официру који је до дана ступања
на снагу овог закона завршио Вишу војну академију, командно-штабну школу вида, командно-штабну
школу тактике вида, Високу војнополитичку школу Југословенске народне армије, Високу
школу за војно-социјолошке и психолошке студије и истраживања и Генералштабну школу,
у погледу регулисања стања у професионалној служби, признаје се као завршено командно-штабно
усавршавање.* 

Професионалном официру који је до дана ступања
на снагу овог закона завршио ратну школу Југословенске народне армије, Школу народне
одбране или Школу општенародне одбране, командно-штабну школу оператике вида или
Школу националне одбране, у погледу регулисања стања у професионалној служби, признаје
се као завршено генералштабно усавршавање.* 

 

*Службени
лист СРЈ, број 74/1999

 

Члан 157.

Прописи за извршавање овог закона донеће се
у року од пет месеци од дана ступања на снагу овог закона. 

 

Члан 158.

Даном ступања на снагу овог закона престаје
да важи Закон о војним школама и научноистраживачким установама Југословенске народне
армије ("Службени лист СФРЈ", бр. 12/78 и 43/86). 

 

Члан 159.

Овај закон ступа на снагу осмог дана од дана
објављивања у "Службеном листу СРЈ". 

 

 

 

ОДРЕДБЕ 

КОЈЕ НИСУ
УНЕТЕ У “ПРЕЧИШЋЕН ТЕКСТ” ЗАКОНА

 

 

Закон о изменама и допунама
Закона о војним школама и војним научноистраживачким установама: 
"Службени лист СРЈ",
број 74/1999-42

 

Члан 64.

Средње образовање стечено у средњој војној школи
у трајању од четири године одговара четвртом степену стручне спреме, а специјалистичко
образовање у трајању од годину дана завршено у истој струци после четворогодишњег
образовања стеченог у Средњој војној школи - петом степену стручне спреме. 


Високо образовање стечено у високој војној школи
одговара седмом један степену стручне спреме; академски назив магистра наука, односно
стручни назив специјалисте, односно звање командно - штабни официр одговара седмом
два степену стручне спреме, а научни степен доктора наука, односно звање генерал-штабни
официр - осмом степену стручне спреме. 

 

Члан 65.

Прописи за извршавање овог закона донеће се
у року од 60 дана од дана ступања на снагу овог закона. 

 

Члан 66.

Овај
закон ступа на снагу осмог дана од дана објављивања у 
“Службеном листу СРЈ”.