ЗАКОН


о давању контрагаранције 

Републике


Србије


Србији 
и 

Црној


Гори 
по зајму 

Европске 
инвестиционе банке за финансирање 

Ургентног 
пројекта здравства

"Службени гласник
РС", број

120 од 

5. новембра 2004. 


 

 

Контрагаранција Републике
Србије

 

Члан 1.

Република Србија преузима обавезу да као контрагарант измири
обавезе Србије и Црне Горе по зајму Европске инвестиционе банке, у износу од 50
милиона евра, по основу Финансијског уговора између Србије и Црне Горе, као зајмопримца,
и Европске инвестиционе банке, као зајмодавца, закљученог 30. октобра 2003. године
у Венецији, за финансирање Ургентног пројекта здравства.

 

Обавеза Републике Србије


 

Члан 2.

Контрагаранција из члана 1. овог закона даје се Србији и
Црној Гори на име обавезе из Закона о задужењу Србије и Црне Горе код Европске инвестиционе
банке (Ургентни пројекат здравства) („Службени лист СЦГ”, број 10/04 – у даљем тексту:
Закон), којим се Србија и Црна Гора задужује у своје име, а за рачун Републике Србије,
у износу од 50 милиона евра за финансирање Ургентног пројекта здравства и Закона
о ратификацији Финансијског уговора (Ургентни пројекат здравства) између Србије
и Црне Горе и Европске инвестиционе банке („Службени лист СЦГ – Међународни уговори”,
број 1/04). 

 

Корисник зајма

 

Члан 3.

Корисник зајма из члана 1. овог закона је Република Србија,
а Министарство здравља је промотер зајма (у даљем тексту: Промотер).

Средствима зајма из члана 1. овог закона Промотер ће финансирати
компоненте Ургентног пројекта здравства из члана 3. Закона.

 

Начин повлачења средстава
зајма

 

Члан 4.

Средства зајма повлаче се по захтеву Промотера, преко Министарства
финансија, на специјални рачун „ЕИБ Зајам Х.Р.М. С&ЦГ”, који ће бити отворен
на име Републике Србије код Народне банке Србије.

Министарство финансија ће девизна средства из става 1. овог
члана, трансферисати у корист рачуна извршења буџета, за сврху плаћања обавеза према
партнерима по комерцијалним уговорима.

 

Отплата зајма 


 

Члан 5.

Отплата зајма врши се по налогу зајмопримца, преко Народне
банке Србије, у еврима.

 

Ступање на снагу

 

Члан 6.

Овај
закон ступа на снагу осмог дана од дана објављивања у „Службеном гласнику Републике
Србије”.