ЗАКОН

о утврђивању јавног интереса за
експропријацију непокретности ради изградње магистралног гасовода МГ-11

„Службени гласник РС“, 

број 104
од 16. децембра 2009.

 

 

Члан 1.

Утврђује се јавни интерес за експропријацију, односно административни
пренос непокретности и непотпуну експропријацију путем установљења службености,
ради изградње, односно пролаза магистралног гасовода МГ-11 и припадајућих разводних
гасовода РГ 11-01, РГ 11-02, РГ 11-03 и РГ 11-04, са пратећим објектима, укључујући
и постављање оптичког кабла за телеметрију, надзор и даљинско управљање гасоводним
системом, чија је изградња предвиђена Просторним планом Републике Србије утврђеним
Законом о просторном плану Републике Србије („Службени гласник РС”, број 13/96)
и Уредбом о утврђивању просторног плана подручја инфраструктурног коридора Ниш-граница
Републике Македоније („Службени гласник РС”, број 77/02), сагласно плановима детаљне
регулације донетим од стране скупштина надлежних јединица локалне самоуправе. 

 

Члан 2.

„Југоросгаз” а.д. Београд одређује се за корисника експропријације,
односно административног преноса непокретности и непотпуне експропријације непокретности
из члана 1. овог закона. 

„Југоросгаз” а.д. Београд има сва права и обавезе корисника
експропријације предвиђене Законом о експропријацији („Службени гласник РС”, бр.
53/95, 23/01 – СУС и 20/09) и одредбама овог закона.


 

Члан 3.

Предлог за експропријацију, односно административни пренос
непокретности и непотпуну експропријацију путем установљења службености, за непокретности
за које је јавни интерес утврђен овим законом, може се поднети општинској, односно
градској управи јединице локалне самоуправе на чијој се територији налази непокретност,
у року од једне године од дана ступања на снагу овог закона. 

 

Члан 4.

У свему осталом што није уређено овим законом примењивање
ће се Закон о експропријацији („Службени гласник РС”, бр. 53/95, 23/01 – СУС и
20/09). 

 

Члан 5.

Овај закон ступа на
снагу наредног дана од дана објављивања у „Службеном гласнику Републике Србије”.