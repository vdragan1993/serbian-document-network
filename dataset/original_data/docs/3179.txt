ЗАКОН

о задужењу


Србије и


Црне


Горе код


Међународног 
удружења за развој (Аванс 
за припрему 

Пројекта 
за одрживи развој туризма у 

Црној


Гори)

"Службени лист СЦГ", број 20 од 12. маја 2006.

 

 

Члан 1.

Србија и Црна Гора задужује се у износу до 857.000 
USD, код Међународног
удружења за развој, ради
обезбеђења финансијске подршке припреми Пројекта за одрживи развој туризма у Црној
Гори.

 

Члан 2.

Задужење из члана 1. овог закона извршава
се на основу Писма о
договору за аванс за припрему Пројекта за одрживи развој туризма у Црној Гори
између Србије и Црне Горе и
Међународног удружења за
развој, са прилозима (у даљем тексту: Писмо о договору).

 

Члан 3.

Србија и Црна Гора отвара и одржава
депозитни рачун
(посебан рачун) у еврима код пословне банке, под условима прихватљивим за Међународно
удружење за
развој, са искључивом наменом коришћења средстава зајма из члана 1. овог закона за
потребе корисника
аванса кредита Републике Црне Горе.

 

Члан 4.

Међународно удружење за развој уплаћује
средства из
члана 1. овог закона на рачун из члана 3. овог 
закона Србији и Црној Гори у 


USD или другим валутама.

Србија и Црна Гора се обавезује да са
Републиком Црном
Гором, у року од 30 дана од дана ступања на снагу овог закона, закључи Уговор о
преносу средстава
аванса кредита и одговорности за реализацију Пројекта за одрживи развој туризма у Црној Гори.

 

Члан 5.

Ради измиривања обавеза из овог закона,
Република Црна
Гора је дужна да обезбеђује средства за уредну отплату обавеза утврђених Писмом о
договору из члана
2. овог закона, а у складу са Уговором из члана 4. став 2. овог закона.

Средства из става 1. овог члана Република
Црна Гора преноси на
посебан рачун Србије и Црне Горе 
код
Народне банке Србије, са искључивом наменом отплате обавеза из овог закона.

 

Члан 6.

Србија и Црна Гора измириваће обавезе према Међународном
удружењу за развој средствима из 
члана
5. овог закона, а под условима и роковима утврђеним Писмом о договору из члана 2.
овог закона.

 

Члан 7.

Република Црна Гора се обавезује да
Међународном удружењу
за развој плаћа трошкове у складу са Писмом о договору из члана 2. овог
закона.

Трошкови из става 1. овог члана плаћају се
под условима и роковима
утврђеним Писмом о договору 
из
члана 2. овог закона.

 

Члан 8.

Народна банка Србије наплаћиваће од Републике Црне Горе трошкове
за трансфер средстава за отплату 
обавеза
Међународном удружењу за развој, 
као
и провизију за услуге које пружа у складу са овим законом.

Курсне разлике које могу настати у вези са
измиривањем обавеза
из овог закона сноси Република 
Црна
Гора.

 

Члан 9.

Овај закон ступа на снагу наредног дана од
дана објављивања у
“Службеном листу СЦГ”.