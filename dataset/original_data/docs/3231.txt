Редакцијски пречишћен текст

 

 

На основу 

члана 99. тачка 4. Устава Савезне Републике Југославије, Савезна влада доноси

 

 

ОДЛУКУ


о начину измиривања обавеза 

Савезне


Републике


Југославије 
према 

Међународној 
банци за обнову и развој

„Службени лист СРЈ”, бр. 13 од 8. 

марта 2002, 30 од 31. 

маја 2002.

 

 

1. Овом одлуком се уређује начин измиривања обавеза Савезне Републике Југославије (Републике Србије и Републике Црне Горе, у даљем тексту: републике чланице) према Међународној банци за обнову и развој (у даљем тексту: Банка), ради извршења Закона о задужењу Савезне Републике Југославије код Међународне банке за обнову и развој (“Службени лист СРЈ”, бр. 69/2001) (у даљем тексту: Закон).

 

2. Средства у износу до 2,1 милијарде САД долара, односно 2.085.369.033,19 евра користе се за измиривање неплаћених обавеза југословенских предузећа по основу раније одобрених и коришћених зајмова или делова зајмова Банке, консолидованих у складу са Споразумима о зајму између Савезне Републике Југославије и Међународне банке за обнову и развој (Консолидациони зајам А, Б, Ц, Д, Е, Ф) (“Службени лист СРЈ – Међународни уговори”, бр. 13/2001).

 

3. Средства из члана 2. ове одлуке отплаћиваће републике чланице, почев од 2005. до 2031. године, сразмерно свом делу обавеза утврђених у Прилогу 1, који је одштампан уз Закон.

Отплате обавеза из става 1. ове тачке врше се под условима, у роковима и износима утврђеним Законом о потврђивању Споразума о зајму између Савезне Републике Југославије и Међународне банке за обнову и развој (Консолидациони зајам А, Б, Ц, Д, Е, Ф) (“Службени лист СРЈ – Међународни уговори”, бр. 13/2001).

 

4. Републике чланице дужне су да на име отплате својих делова доспелих обавеза по основу основног дуга из тачке 2. уплаћују средства на посебне рачуне Савезне Републике Југославије отворене код Народне банке Југославије за те намене, и то најкасније 11. марта, 11. јуна, 11. септембра, односно 11. децембра текуће године.

Република Србија уплаћује динарске противвредности својих делова доспелих обавеза по основу основног дуга из тачке 2. ове одлуке, по продајном курсу, на посебан рачун Савезне Републике Југославије отворен код Народне банке Југославије за те намене број: 88000-615-8-1060 са позивом на број одобрења:*

1) за консолидациони зајам А (7086–YF) – 58966–000–061;*

2) за консолидациони зајам Б (7087–YF) – 58966–000–062;*

3) за консолидациони зајам Ц (7088–YF) – 58966–000–063.*

Република Црна Гора уплаћује девизна средства у износима својих делова доспелих обавеза по основу основног дуга из тачке 2. ове одлуке, према инструкцијама Народне банке Југославије, на њен рачун код коресподентске банке у иностранству, а која ће са валутом уплате бити трансферисана на посебан рачун Савезне Републике Југославије отворен код Народне банке Југославије за те намене број 00555 – шифра валуте – шифра ино-банке, са позивом на број одобрења:*

1) за консолидациони зајам Д (7089–YF) – 58975–шифра валуте–024;*

2) за консолидациони зајам Е (7090–YF) – 58975–шифра валуте–025;*

3) за консолидациони зајам Ф (7091–YF) – 58975–шифра валуте–026.*

Републике чланице су дужне да пре уплате средстава, 10 радних дана пре истека рока из става 1. ове тачке, обавесте Савезно министарство финансија и Народну банку Југославије о томе да ли ће средства у роковима бити пренета на посебне рачуне Савезне Републике Југославије код Народне банке Југославије.

Народна банка Југославије преноси Међународној банци за обнову и развој девизна средства у вредности уплаћених износа из става 1. ове тачке 15. марта, 15. јуна, 15. септембра, односно 15. децембра текуће године.

 

*Службени лист СРЈ, број 30/2002

 

5. На неотплаћени део средстава из тачке 2. ове одлуке шестомесечно се обрачунава камата по каматној стопи утврђеној у складу са законом из тачке 3. став 2. ове одлуке.

Републике чланице дужне су да, на име отплате својих делова обавеза по основу камате из става 1. ове тачке, уплаћују средства на посебан рачун Савезне Републике Југославије отворен код Народне банке Југославије за те намене, и то најкасније 11. марта, 11. јуна, 11. септембра, односно 11. децембра текуће године, почев од 2002. године до 2031. године.

Република Србија уплаћује динарске противвредности својих делова, обавеза по основу камате из става 1. ове тачке, по продајном курсу, на посебан рачун Савезне Републике Југославије отворен код Народне банке Југославије за те намене број: 88000–615–8–1060 са позивом на број одобрења:*

1) за консолидациони зајам А (7086–YF) – 58967–000–061;*

2) за консолидациони зајам Б (7087–YF) – 58967–000–062;*

3) за консолидациони зајам Ц (7088–YF) – 58967–000–063.*

Република Црна Гора уплаћује девизна средства у износима својих делова обавеза по основу камате из става 1. ове тачке, према инструкцијама Народне банке Југославије, на њен рачун код коресподентске банке у иностранству а која ће са валутом уплате бити трансферисана на посебан рачун Савезне Републике Југославије отворен код Народне банке Југославије за те намене број: 00555 – шифра валуте – шифра ино-банке са позивом на број одобрења:*

1) за консолидациони зајам Д (7089–YF) – 58979–шифра валуте–024;*

2) за консолидациони зајам Е (7090–YF) – 58979–шифра валуте–025;*

3) за консолидациони зајам Ф (7091–YF) – 58979–шифра валуте–026.*

Републике чланице су дужне да пре уплате средстава, 10 радних дана пре истека рокова из става 2. ове тачке, обавесте Савезно министарство финансија и Народну банку Југославије о томе да ли ће средства у роковима бити пренета на посебне рачуне Савезне Републике Југославије код Народне банке Југославије.

Народна банка Југославије преноси Међународној банци за обнову и развој девизна средства у вредности уплаћених износа из става 2. ове тачке 15. марта, 15. јуна, 15. септембра, односно 15. децембра текуће године.

 

*Службени лист СРЈ, број 30/2002

 

6. Републике чланице дужне су да обезбеде средства на име плаћања трошкова Међународној банци за обнову и развој, у складу са законом из тачке 3. став 2. ове одлуке.

 

7. Ако републике чланице не уплате средства у предвиђеним роковима, у смислу ове одлуке, Савезно министарство финансија активираће контрагаранције и тако прибављена средства пренети на посебне рачуне Савезне Републике Југославије отворене код Народне банке Југославије.

 

8. Народна банка Југославије, на основу налога добијеног од Савезног министарства финансија и на основу средстава уплаћених на посебне рачуне Савезне Републике Југославије код Народне банке Југославије на начин и у роковима предвиђеним овом одлуком, преноси средства у еврима на рачун Међународне банке за обнову и развој.

 

9. Народна банка Југославије наплаћује од република чланица трошкове за трансфер средстава за отплату обавеза Међународној банци за обнову и развој, као и провизију за услуге које пружа у смислу ове одлуке.

 

10. Ова одлука ступа на снагу наредног дана од дана објављивања у “Службеном листу СРЈ”.

 

Савезна влада

Е. п. бр. 39

7. марта 2002. године 


Београд

Председник

Драгиша Пешић, 
с. р.