На основу члана 
29. Закона о
здравственој исправности животних намирница и предмета опште употребе
(“Службени лист СФРЈ”, бр. 55/78), савезни секретар за рад, здравство, борачка
питања и социјалну политику доноси

 

 

РЕШЕЊЕ

о одређивању места у којима се врши здравствени надзор над животним намирницама и предметима опште употребе који се увозе

„Службени
лист СФРЈ", број 85 од 22. 
новембра 1991.

 

 

1. Здравствени
надзор над животним намирницама и предметима опште употребе који се увозе врши
се у следећим местима: Београду, Димитровграду, Нишу, Зајечару, Босилеграду,
Новом Саду, Вршцу, Суботици, Новом Кнежевцу, Кикинди, Сомбору, Бачкој Паланци,
Сремској Митровици, Приштини, Загребу, Белом Манастиру, Осијеку, Копривници,
Коториби (Ђекењеш и Муракерестур), Ријеци, Пули, Сплиту, Шибенику, Задру,
Дубровнику, Плочама, Скопљу, Ђевђелији, Битољу, Кривој Паланци, Струмици,
Титограду, Бару, Котору, Никшићу, Сарајеву, Бања Луци, Бихаћу, Брчком и
Мостару.

 

2. Даном ступања на
снагу овог решења престаје да важи Решење о одређивању места у којима се може
вршити здравствени преглед животних намирница и предмета опште употребе који се
увозе („Службени лист СФРЈ", број 20/79).

 

3. Ово решење ступа
на снагу наредног дана од дана објављивања у „Службеном листу СФРЈ".

 

 

Бр 4/0-07-035/91-001

16. октобра 1991. године

Београд

Савезни секретар за рад, 

здравство, борачка питања
и 

социјалну политику,

Радиша Гачић, с.р.