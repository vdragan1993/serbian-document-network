Редакцијски пречишћен текст
 
 
На основу члана 11. став 3. Закона о изменама и допунама Закона о ауторском и сродним правима („Службени гласник РС”, број 119/12),
Завод за интелектуалну својину, доноси
 
ТАРИФУ
за остваривање права на посебну накнаду
"Службени гласник РС", бр. 43 од 17. маја 
	2013, 8 од 3. фебруара 2017.
 
Члан 1.
Тарифом за остваривање права на посебну накнаду утврђује се висина посебне накнаде од увоза, односно продаје техничких уређаја и празних носача звука, слике и текста за које се оправдано може претпоставити да ће бити коришћени за умножавање ауторских дела и предмета сродних права у смислу члана 46. ст. 1. и 2. Закона о ауторском и сродним правима („Службени гласник РС”, бр. 104/09, 99/11 и 119/12).
Члан 2.
Технички уређаји и предмети за које постоји обавеза плаћања посебне накнаде утврђени су Уредбом о утврђивању Листе техничких уређаја и предмета за које постоји обавеза плаћања посебне накнаде носиоцима ауторског и сродних права („Службени гласник РС”, број 45/10). 
	
Члан 3.
Висина посебне накнаде утврђена је у Тарифним бројевима 1 и 2 и дата је у Прилогу, који је одштампан уз ову тарифу и чини њен саставни део.
Члан 4.
Даном ступања на снагу ове тарифе престаје да важи Јединствена тарифа за остваривање права на посебну накнаду („Службени гласник РС”, број 98/11).
Члан 5.
Ова тарифа ступа на снагу осмог дана од дана објављивања у „Службеном гласнику Републике Србије”.
 
Број 990 20/133-2013/1
У Београду, 14. маја 2013. године
Директор,

Бранка Тотић, с.р.
 
 
ПРИЛОГ
Тарифни број 1




Празни носачи звука, слике и текста



Врста носача звука, слике и текста

Проценат од вредности празних носача звука, слике и текста*




1) Компакт дискови

3%



2) Дигитални видео дискови

3%



3) Дигитални видео дискови високе резолуције

3%



4) Blue Ray дискови

3%



5) Мини дискови

3%



6) Аудио касете

3%



7) Видео касете

3%



8) USB Flash Drive

1%



* Као вредност празних носача звука, слике и текста са листе Владе који се производе у Републици Србији узима се њихова продајна цена без пореза на додату вредност при првој продаји, а кад се празни носачи звука, слике и текста са листе Владе увозе у Републику Србију, као њихова вредност узима се њихова набавна цена прерачуната у динаре по курсу на дан њиховог царињења, увећана за царину.





Тарифни број 2




Уређаји



Врста уређаја

Проценат од вредности уређаја



Фотокопир апарати

1%



CD резачи (као рачунарскe компонентe)

1%



DVD резачи (као рачунарскe компонентe)

1%



Штампачи

1%



Скенери

1%



Дигитални видео рекордери

1%



Blue Ray рекордери

1%



Дигитални аудио плејери

1%



Видео рекордери

1%



Дигитални џубоксови

1%



Hi-Fi CD рекордери

1%



Hi-Fi DVD рекордери

1%



Hi-Fi HD рекордери

1%



** Као вредност уређаја са листе Владе који се производе у Републици Србији узима се њихова продајна цена без пореза на додату вредност при првој продаји, а кад се уређаји са листе Владе увозе у Републику Србију, као њихова вредност узима се њихова набавна цена прерачуната у динаре по курсу на дан њиховог царињења, увећана за царину




*Службени гласник РС, број 8/2017