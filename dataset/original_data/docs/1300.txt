Редакцијски пречишћен текст


 На основу члана 12. став 2. Закона о избеглицама („Службени гласник Републике Србије“, број 18/92),
Комесар за избеглице, доноси
 
 
ПРАВИЛНИК

о обрасцу избегличког картона
„Службени гласник РС", бр. 23 од 24. априла 1992, 22 од 16. јуна 1994, 61 од 7. октобра 1994.
 
 
Члан 1.
Начин и обим пружања помоћи у збрињавању избеглица евидентира се у избегличком картону.*
Избеглички картон издаје се избеглици према обрасцу ЗБЕГ-4 који је одштампан уз овај правилник и чини његов саставни део.*
Избеглички картон важи само уз избегличку легитимацију.*
 
*Службени гласник РС, број 22/1994
 
Члан 2.
Број избегличког картона, податке о члановима породичног домаћинства, податке о приходима и евентуалне напомене уноси у избеглички картон повереник Комесаријата за избеглице у општини у којој избеглица има боравиште (у даљем тексту: повереник).
 
Члан 3.
Пошто организациона јединица Министарства унутрашњих послова образована на подручју општине у којој избеглица има боравиште достави примерке избегличког картона, повереник избеглички картон доставља организацији односно органу који избеглици претежно пружа помоћ.
Орган, односно организација из става 1. овог члана води матичну евиденцију избегличких картона (у даљем тексту: надлежна организација), а све промене у вези са приходима и пруженом помоћи избеглици уписује и у примерак картона који се налази код избеглице и у примерак картона који се налази у матичној евиденцији.
 
Члан 4.
У случају када помоћ пружа други орган односно организација, односно здравствена или образовна установа, подаци о пруженој помоћи евидентирају се у матичној евиденцији на основу података из избегличког картона који се налази код избеглог лица.
 
Члан 4а*
У случају да избеглица изгуби или на други начин остане без избегличког картона дужан је да то одмах, а најкасније у року од осам дана, пријави поверенику Комесаријата у општини где има боравиште и затражи издавање новог избегличког картона.*
Повереник Комесаријата у општини из става 1. овог члана пошто претходно преко матичне евиденције надлежне организације у истој општини и на други подесан начин провери тачност навода из захтева избеглице, одлучиће у року од осам дана од дана пријема захтева да ли ће издати нови избеглички картон, или ће захтев избеглице одбити.*
 
*Службени гласник РС, број 22/1994
 
Члан 4б.*
Избеглички картони издати до ступања на снагу овог правилника важе до њихове замене избегличким картонима на обрасцу прописаном овим правилником, а најкасније* до 31. децембра 1994. године.**
 
*Службени гласник РС, број 22/1994
**Службени гласник РС, број 61/1994
 
Члан 5.
Овај правилник ступа на снагу наредног дана од дана објављивања у „Службеном гласнику Републике Србије".
 
Број 01-36/92
У Београду, 17. априла 1992. године
Комесар,
Добрица Вуловић, с. р.