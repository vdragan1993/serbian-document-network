На
основу члана 99. тачка 4. Устава СРЈ, а ради извршавања члана 54. Закона о
путним исправама југословенских држављана (“Службени лист СРЈ”, бр. 33/96),
Савезна влада доноси
 
 
ОДЛУКУ



о начину вођења евиденције о издатим путним исправама и визама, о одбијеним 
захтевима за издавање путних исправа и виза, о одузетим путним исправама и 
поништеним визама и неважећим путним исправама
„Службени
лист СРЈ”, број 5 од 31. јануара 1997.
 
 
1. Овом одлуком
прописује се начин вођења евиденције о издатим путним исправама и визама, о
одбијеним захтевима за издавање путних исправа и виза, о одузетим путним
исправама и поништеним визама и неважећим путним исправама.
 
2. Евиденцију из
тачке 1. ове одлуке води орган који издаје путне исправе и визе.
 
3. Евиденција из
тачке 1. ове одлуке састоји се од:
1) Регистра о
издатим путним исправама;
2) Регистра о
одузетим путним исправама;
3) Регистра о
неважећим путним исправама;
4) Регистра о
одбијеним захтевима за издавање путних исправа;
5) Регистра о
издатим визама;
6) Регистра о поништеним
визама;
7) Регистра о
одбијеним захтевима за издавање виза.
 
4. Регистри из тачке
3. ове одлуке воде се у облику књига и садрже:
1) Регистар о
издатим путним исправама (образац бр. 1) – рубрике у које се уписују: редни
број, презиме и име лица коме је издата путна исправа, број путне исправе,
врста, датум издавања, датум уручења и примедбе;
2) Регистар о
одузетим путним исправама (образац бр. 2) – рубрике у које се уписују: редни
број, презиме и име лица, назив органа који је одузео путну исправу, серијски
број путне исправе и датум одузимања, датум достављања одузете путне исправе
органу који води поступак, исход поступка о одузимању путне исправе (донето
решење – број и датум доношења); исход поступка по жалби, исход поступка по
тужби и примедбе;
3) Регистар о
неважећим путним исправама (образац бр. 3) – рубрике у које се уписују: редни
број, презиме и име лица, серијски број путне исправе, датум пријаве нестанка,
број и датум доношења решења о проглашењу неважеће путне исправе и примедбе;
4) Регистар о
одбијеним захтевима за издавање путних исправа (образац бр. 4) – рубрике у које
се уписују: редни број, презиме и име лица, законски основ по коме је захтев
одбијен, број и датум доношења решења, исход поступка по жалби, исход поступка
по тужби и примедбе;
5) Регистар о
издатим визама (образац бр. 5) – рубрике у које се уписују: редни број, презиме
и име лица, број визе, датум издавања и рок важења визе, врста визе, држава за
коју је виза издата и примедбе;
6) Регистар о
поништеним визама (образац бр. 6) – рубрике у које се уписују: редни број,
презиме и име лица, назив органа који је поништио визу, серијски број визе,
датум поништавања визе, исход поступка по жалби, исход поступка по тужби и
примедбе;
7) Регистар о
одбијеним захтевима за издавање виза (образац бр. 7) – рубрике у које се
уписују: редни број, презиме и име лица, законски основ по коме је захтев
одбијен, број и датум доношења решења, исход поступка по жалби, исход поступка
по тужби и примедбе.
 
5. У рубрику
„Примедбе” регистара из тач. 4. до 10. ове одлуке уписују се подаци битни за
издавање, одузимање и поништавање путне исправе и визе и други значајни подаци.
 
6. Упоредо са
регистрима из тач. 4. и 8. ове одлуке води се и посебна евиденција – картотека
о издатим путним исправама и визама, која се састоји од захтева за издавање
путних исправа и виза, уложених по азбучном реду.
 
7. Евиденција из
тачке 3. ове одлуке води се и на средствима за аутоматску обраду података, по
јединственој методологији.
Подаци обрађени на
средствима за аутоматску обраду података чувају се трајно.
 
8. Дипломатска или
конзуларна представништва Југославије достављају захтеве за издавање пасоша,
путног листа и визе, по њиховом решавању, Савезном министарству за унутрашње
послове.
 
9. Регистри из тачке
3. ове одлуке израђени су у тврдом повезу, са нумерисаним страницама.
Подаци у регистрима
из тачке 3. ове одлуке уписују се читко и не смеју се брисати. Погрешно уписан
податак прецртава се водоравном линијом тако да остане читак, а у рубрику испод
уписује се тачан податак.
 
10. Обрасци бр. 1.
до 7. одштампани су уз ову одлуку и чине њен саставни део.
 
11. Ова одлука ступа
на снагу 1. марта 1997. године.
 
Савезна влада
Е. п. бр. 21
23. јануара 1997.
године
Београд
Председник,
др 
Радоје Контић, с. р.