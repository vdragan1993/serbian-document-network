На основу члана 50. став 6. Закона о заштити ваздуха („Службени гласник РС”, број 36/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), 



Влада доноси


 


 


УРЕДБУ


о критеријумима и начину одобравања програма и пројеката који се реализују у оквиру Механизма чистог развоја


„Службени гласник РС“, брoj 44 од 30. јуна 2010.


 


 


Члан 1.


Овом уредбом прописују се критеријуми и начин одобравања програма и пројеката који се реализују у оквиру Механизма чистог развоја. 



 


Члан 2.


Поједини изрази употребљени у овој уредби имају следеће значење:


1) DNA је Национално тело за спровођење пројеката Механизма чистог развоја Србије, које је основала Влада;


2) CDM пројекат је пројекат Механизма чистог развоја у оквиру Кјото протокола;


3) Прелиминарни валидациони извештај је извештај израђен од стране ауторизованог међународног тела у складу са одредбама Кјото протокола;


4) PDD је пројектни документ прописан у стандардној форми у складу са одредбама Кјото протокола;


5) учесници у пројекту су власник пројектне локације и инвеститори;


6) министарствo које врши стручно-административне послове за DNA је министарство надлежно за послове животне средине; 



7) заинтересовани органи и организације су органи и организације надлежни за секторе у којима се CDM пројекти могу спроводити, а који немају именоване представнике у DNA;


8) заинтересована јавност обухвата физичка и правна лица и удружења на коју предложени CDM пројекат утиче или је вероватно да ће утицати. 



 


Члан 3.


Захтев за одобрење CDM пројекта доставља се министарству надлежном за послове животне средине (у даљем тексту: Министарство). 



Уз захтев из става 1. овог члана Министарству се доставља следећа документација:


1) PDD; 



2) образложење доприноса предложеног CDM пројекта на основу критеријума одрживог развоја наведених у прилогу Критеријуми одрживог развоја и табела националних CDM индикатора, који је одштампан уз ову уредбу и чини њен саставни део;


3) прелиминарни валидациони извештај (Preliminary Final Validation Report) припремљен у складу са одредбама Кјото протокола;


4) решење о сагласности на студију о процени утицаја на животну средину конкретног пројекта, уколико је она обавезна, или решење којим се констатује да за конкретни пројекат није потребно вршити наведену процену, у складу са законом којим се уређује процена утицаја;


5) акт о регулисању односа страна учесница у припреми пројекта.


 


Члан 4.


По пријему захтева из члана 3. став 1. ове уредбе, Министарство проверава да ли је уз захтев достављена прописана документација.


 


Члан 5.


Ако Министарство утврди да је захтев потпун, у смислу члана 3. став 2. ове уредбе, поставља PDD на званичну Интернет страницу DNA, ради јавне расправе.


 


Члан 6.


Министарство утврђује предлог листе заинтересованих органа и организација и доставља DNA на одобрење. 



 


Члан 7.


Министарство захтев са потпуном документацијом, у смислу члана 3. став 2. ове уредбе, доставља министарствима чији су представници именовани у DNA и заинтересованим органима и организацијама, ради давања мишљења. 



 


Члан 8.


Министарства чији су представници именовани у DNA и заинтересовани органи и организације, по пријему документације достављају мишљење на предложени пројекат са образложењем.


 


Члан 9.


На основу мишљења из члана 8. ове уредбе, DNA доноси одлуку о одобрењу или одлуку о неприхватању CDM пројеката. 



У случају када су сва министарства која имају представнике у DNA, односно заинтересовани органи и организације доставили позитивно мишљење, DNA доноси одлуку о одобрењу CDM пројекта.


У случају да неко од министарстава, које има представника у DNA, односно заинтересовани орган и организација, доставе негативно мишљење, DNA доноси одлуку о неприхватању CDM пројекта.


 


Члан 10.


У случају одобрења CDM пројекта од стране DNA, Министарство израђује писмо одобрења. 



Писмо одобрења, у складу са захтевима Кјото протокола, нарочито садржи одредбе:


1) којим се потврђује да је Република Србија потврдила Кјото протокол 24. септембра 2007. године и да је чланица Кјото протокола;


2) да је учешће у CDM пројекту добровољно;


3) да CDM пројекат доприноси постизању циљева одрживог развоја Републике Србије.


У случају да DNA не прихвати CDM пројекат, Министарство израђује писмо одбијања. 



Писмо одбијања садржи разлоге за одбијање предлога CDM пројекта.


Министар надлежан за послове животне средине, који руководи радом DNA, потписује Писмо одобрења, односно Писмо одбијања, и доставља га учесницима пројекта.


 


Члан 11.


Министарство објављује одлуку DNA на званичној Интернет страници DNA.


 


Члан 12.


Ова уредба ступа на снагу осмог дана од дана објављивања у „Службеном гласнику Републике Србије”.


 


05 број 110-4640/2010


У Београду, 24. јуна 2010. године



Влада


Први потпредседник Владе –


заменик председника Владе,



Ивица Дачић, с.р.


 


 


Прилог 



 


КРИТЕРИЈУМИ ОДРЖИВОГ РАЗВОЈА И ТАБЕЛА 
НАЦИОНАЛНИХ CDM ИНДИКАТОРА


 


У циљу утврђивања доприноса предложених CDM пројеката одрживом развоју Републике Србије користи се Табела националних CDM индикатора одрживог развоја дата у овом прилогу. Kритеријуми су подељени на области и индикаторе у складу са националним индикаторима одрживог развоја (Стратегија одрживог развоја Републике Србије). 



Предложени пројекат мора задовољити барем један од наведених индикатора за сваки од три критеријума одрживог развоја.  


 






Критеријум




Област




Индикатори




Напомена








Критеријум




Област




Индикатори




Напомена






Економски 





1. Услови 
            инвестирања 




- Укљученост локалних партнера и начин на који је то   остварено


- Допринос пројекта повећању страних инвестиција


- Допринос пројекта постојећим активностима у датој   области




 






2. Одрживи трансфер технологије




- Најбоља доступна технологија 



- Tехнологија у складу са захтевима локалних услова 





 






3. Економски развој региона




- Допринос пројекта развоју неразвијених области 



- Утицај пројекта на цену електричне енергије


- Допринос пројекта инфраструктурном развоју   региона/локалне заједнице




Да ли ће пројекат бити имплементиран у неразвијеној   области/региону?






 




4. Запосленост 





- Допринос повећању броја радних места 





Да ли ће пројекат допринети повећању стопе   запослености/


незапослености? 







5. Секторски приоритети




- Допринос пројекта секторским приоритетима 





 






6. Потрошња и производња 





- Енергетска интензивност 



- Допринос пројекта смањењу зависности локалног   становништва/


региона од увоза енергената


- Допринос пројекта учешћу обновљивих извора   енергије у укупној потрошњи енергије


- Допринос пројекта смањењу стварања отпада


- Допринос пројекта управљању отпадом у складу са   захтевима заштите животне средине 



- Енергетска интензивност саобраћаја




Однос вредности укупно утрошене енергије по јединици   оствареног БДП


Допринос постизању националних циљева који се односе   на учешће обновљивих извора у укупној потрошњи енергије 



Потрошња енергије за транспорт 







Друштвени 





1. Учешће заинтересованих страна 





- Учешће заинтересованих страна у процесу припреме и   реализације пројекта


- Подршка пројекту од стране заинтересованих страна   на локалном нивоу




 






 




2. Побољшање животних услова




- Повећање запослености на локалном/регионалном   нивоу


- Повећање прихода на локаном/регионалном нивоу


- Побољшање животних услова сиромашних и угрожених   заједница становништва


- Унапређење полне једнакости


- Допринос пројекта побољшању јавног здравља 





 






 




3. Јачање капацитета




- Допринос пројекта трансферу знања и искустава   потребних за коришћење и одржавање технологије/опреме


- Учествовање локалних компанија у процесу   реализације пројекта


- Оспособљавање локалног становништва за примену   нових знања, технологија и вештина




 






Животна средина и природни ресурси 





1. Енергетски ресурси (замена горива,


енергетска ефикасност, уштеда енергије, обновљиви   извори енергије)




- Смањење енергетске зависности од фосилних горива   /увоза енергената


- Енергетска интензивност


- Енергетска интензивност саобраћаја




 






 




2. Ваздух




- Смањење емисија ГХГ 



- Смањење других загађујућих материја 



(VOC, SO2, NOx) 





Емисија изражена у CO2е по глави становника






 




3. Воде 





- Допринос пројекта побољшању квалитета воде за пиће   



- Допринос пројекта одрживом коришћењу вода




Проценат отпадних вода које се пречишћавају






 




4. Земљиште 





- Последице промена намене земљишта


- Допринос спречавању деградације земљишта


- Допринос одрживом коришћењу земљишта 





Уколико има последица на промену намене земљишта


Навести мере за спречавање деградације земљишта






 




5. Биодиверзитет




- Очување локалног и регионалног биодиверзитета 



- Допринос очувању/повећању покривености биљним   врстама


- Допринос очувању/повећању покривености шумским   врстама


- Допринос одрживом коришћењу биомасе 





 






 




6. Природни ресурси




- Допринос пројекта одрживом коришћењу воде, шума,   минералних ресурса и слично