Редакцијски пречишћен текст


На
основу члана 119. став 2. Закона о туризму („Службени гласник РС”, број 36/09),


Министар
економије и регионалног развоја доноси

 

ПРАВИЛНИК

о обрасцу службене легитимације и изгледу значке
и одговарајућој врсти одеће, обуће и опреме туристичког инспектора

„Службени гласник РС“, бр. 78 од 23. септембра
2009, 14 од 
13. фебруара 2013, 81 од 24. септембра 2015 - 
др. правилник

 

Члан 1.

Овим
правилником прописују се образац службене легитимације (у даљем тексту: легитимација),
изглед значке туристичког инспектора (у даљем тексту: значка), као и одговарајућа
врста одеће, обуће (у даљем тексту: службена одећа) и опреме коју користи туристички
инспектор.  

 

Члан 2.

Легитимација
и значка туристичког инспектора чине целину, у троделним корицама на склапање, тегет
боје, формата 170 mm x 120 mm. Значка се причвршћује за одређени унутрашњи део корица
формата 70 mm x 100 mm, а легитимација умеће у те корице у посебну преграду формата
78 mm x 120 mm са провидним делом у средини формата  55 mm x 90 mm.

 

Члан 3.

Легитимација
се издаје према обрасцу легитимације формата 60 mm x 90 mm датом на Обрасцу 1, који
је одштампан уз овај правилник и чини његов саставни део. 

На
средини предње стране обрасца легитимације, почев од горње ивице предње стране легитимације
редом надоле, налази се Мали грб Републике Србије, а испод њега једно испод другог
уписано је:

1)
„РЕПУБЛИКА СРБИЈА”;

2)
„СЛУЖБЕНА ЛЕГИТИМАЦИЈА”;

3)
„ТУРИСТИЧКОГ ИНСПЕКТОРА”.

Са
леве стране предње стране обрасца легитимације, једно испод другог налази се:

1)
место за име, испод којег је уписано: „име”;

2)
место за презиме, испод којег је уписано: „презиме”;

3)
место за својеручни потпис инспектора, испод којег је уписано: „својеручни потпис
инспектора”;

4)
место за холограм;

5)
место за идентификациони број, испод којег је уписано: „идентификациони број”.


Са
десне стране предње стране обрасца легитимације, симетрично од садржине из става
3. овог члана, једно испод другог налази се:

1)
место за фотографију формата 25 mm x 35 mm;

2)
место за печат органа („М.П.”) и у наставку место за својеручни потпис министра,
испод којег је уписано: „министар”.

На средини полеђине обрасца легитимације, почев од њене горње ивице редом надоле, 
налази се место за упис назива министарства надлежног за послове туризма, а 
испод њега једно испод другог уписано је:*

1) "ОВЛАШЋЕЊА";*

2) "ТУРИСТИЧКОГ ИНСПЕКТОРА";*

3) "У вршењу инспекцијског надзора инспектор има права и дужности да контролише 
законитост пословања правних лица, предузетника и физичких лица која обављају 
делатност у области туризма и угоститељства и предузима прописане управне и 
казнене мере, у складу са законом."*

Са
леве стране полеђине обрасца легитимације налази се место за упис регистрационог
броја испод којег је уписано: „регистрациони број”.

Са
десне стране полеђине обрасца легитимације, симетрично од садржине из става 6. овог
члана налази се место за упис места и датума издавања легитимације испод којег је
уписано: „место и датум издавања”. 

Легитимација
се штампа на белом офсет папиру чија је предња страна и полеђина прекривена комбинацијом
више нијанси плаве боје. 

Легитимација
се облаже провидном фолијом. 


*Службени гласник РС, број 14/2013

 

Члан 4.

Значка
се издаје према обрасцу значке формата 55 mm x 65 mm датом на Обрасцу 2, који је
одштампан уз овај правилник и чини његов саставни део.

Значка
је од метала у облику елипсе жуто златне боје.

На
врху значке је Мали грб Републике Србије.

Горња
ивица значке је обрубљена траком плаве боје, са бордуром златно жуте са линијом
плаве боје, укупне ширине 6 mm, у којој се на врху, симетрично од грба из става
3. овог члана, налазе по две шестокраке звездице златно жуте боје, испод којих је
постављена застава Републике Србије. 

Доња
ивица значке је обрубљена траком златно жуте боје, ширине 10 mm, у којој је у средини
уписано: „РЕПУБЛИКА СРБИЈА”, све плавом бојом. 

У
унутрашњем делу значке је плави стилизовани симбол ознаке за категоризацију туристичких
објеката у који је уписано: „ТУРИСТИЧКИ ИНСПЕКТОР” златно жутом бојом, испод којег
је место за троцифрени идентификациони број на политираној плочици формата 20 mm
x 5 mm. 

Симетрично
са обе стране ознаке из става 6. овог члана налазе се ленте златно жуте боје, које
се протежу до средине бочних ивица значке испод застава Републике Србије. 


 

Члан 5.

Идентификациони
број служи за идентификацију туристичког инспектора. 

Не
могу се издати два истоветна идентификациона броја.

 

Члан 6.

Туристички
инспектор користи легитимацију и значку само за време обављања службене дужности.

 

Члан 7.

Службена
одећа је летња и зимска.

Летња
и зимска службена одећа је:

1.
за жене:

1)
јакна (летња и зимска) од коже или штофа, стандардног кроја;

2)
женски костим са сукњом и панталонама (летњи и зимски) стандардног кроја са два
стандардна џепа и једним џепом на левој страни груди примерено јавној служби;

3)
кошуља (две летње и две зимске), светле боје, летња кратких рукава, зимска дугих
рукава;

4)
ципеле (летње и зимске или чизме) израђене од коже, са кожном поставом и кожним
ђоном, чизме израђене од коже, са кожном поставом и кожним ђоном, пенџетираним гумом;

5)
ташне од коже;

2.
за мушкарце:

1)
јакна (летња и зимска) од коже или штофа, стандардног кроја; 

2)
мушко одело са два пара панталона (летње и зимско) стандардног кроја са два стандардна
џепа и  једним џепом на левој страни груди примерено јавној служби;

3)
кошуље (две летње и две зимске) светле боје, летња кратких рукава, зимска дугих;


4)
ципеле (летње и зимске или чизме) израђене од коже, са кожном поставом и кожним
ђоном, чизме израђене од коже, са кожном поставом и кожним ђоном, пенџетираним гумом;

5)
ташне од коже.

 

Члан 8.

Службену
одећу туристичког инспектора који врши надзор на скијалиштима, поред  службене
одеће из члана 7. овог правилника чини и зимско ски одело које се састоји од постављене
јакне и панталона од водоотпорног материјала.

 

Члан 9.

Службена
одећа из члана 7. овог правилника набавља се сваке године и то једна једна летња
и једна зимска, осим јакне и ташне, које се набављају сваке друге године.

Службена
одећа из члана 8. овог правилника набавља се сваке друге године.

 

Члан 10.

Опрема
туристичког инспектора може да се састоји од:

1)
путничког аутомобила;

2)
персоналног рачунара;

3)
дигиталног фотоапарата;

4)
уређаја за очитавање података биометријских исправа;

5)
лаптопа;

6)
мобилног телефона.

 

Члан 11.

Легитимације
и значке које су издате по прописима који су важили до дана ступања на снагу овог
правилника важе до њихове замене.

Замена
легитимација и значки извршиће се у року од 90 дана од дана ступања на снагу овог
правилника. 

 

Члан 12.

Ступањем
на снагу овог правилника престаје да важи Правилник о службеној легитимацији и ознаци
туристичког инспектора („Службени гласник РС”, бр. 33/00 и 24/01).

 

Члан 13.

Овај
правилник ступа на снагу осмог дана од дана објављивања у „Службеном гласнику Републике
Србије”. 
 

 

 

Број 300-110-00-00093/2009-16

У Београду, 26. августа 2009. године

Министар,

Млађан Динкић, с.р.
 
 

НАПОМЕНА 
ИЗДАВАЧА: Образац 1 из Правилника о обрасцу службене легитимације и изгледу 
значке и одговарајућој врсти одеће, обуће и опреме туристичког инспектора 
(„Службени гласник РС”, број 78/09) замењен је новим Обрасцем 1 (види члан 2. 
Правилника - 14/2013-17).