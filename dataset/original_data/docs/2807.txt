На основу члана 67. Закона о Народној банци Србије
(„Службени гласник РС”, бр. 72/2003 и 55/2004), а ради спровођења члана 93.
Закона о банкама („Службени гласник РС”, број 107/2005), 
Гувернер Народне банке Србије доноси
 
 
ОДЛУКУ
о начину вођења
Регистра датих сагласности за отварање представништава страних банака у
Републици Србији
“Службени
гласник РС”, број 53 од
23. јуна 2006.
 
 
1.
Овом одлуком прописује се начин на који Народна банка Србије води Регистар
датих сагласности за отварање представништава страних банака у Републици Србији
(у даљем тексту: Регистар). 
 
2.
Народна банка Србије уписаће у Регистар дату сагласност за отварање
представништва стране банке у Републици Србији (у даљем тексту: сагласност),
коју је страна банка добила на основу одлуке којом се уређују ближи услови и
начин давања и одузимања сагласности за отварање представништва стране банке у
Републици Србији.
 
3.
Регистар је јавна књига и садржи следеће податке:
–
редни број;
–
број и датум решења о давању сагласности;
–
назив, седиште и адресу стране банке која отвара представништво у Републици
Србији;
–
назив, седиште и адресу представништва у Републици Србији;
–
делатност представништва у Републици Србији;
–
име лица одговорног за рад представништва у Републици Србији;
–
број и датум решења о одузимању сагласности.
 
4.
Представништва страних банака која су, на дан почетка примене ове одлуке,
уписана у регистар који Народна банка Србије води у складу са Одлуком о
условима за упис у регистар представништава и других облика финансијске делатности
страних банака и других финансијских организација у земљи и начину вођења тог
регистра („Службени гласник РС”, број 136/2004) – преводе се у Регистар.
Народна
банка Србије издаће представништвима из става 1. ове тачке потврду о извршеном
превођењу у Регистар, ради уписа у Регистар привредних субјеката. 
 
5.
Даном почетка примене ове одлуке престаје да важи Одлука о условима за упис у
регистар представништава и других облика финансијске делатности страних банака
и других финансијских организација у земљи и начину вођења тог регистра
(„Службени гласник РС”, број 136/2004).
 
6.
Ова одлука ступа на снагу наредног дана од дана објављивања у „Службеном
гласнику РС”, а примењиваће се од 1. октобра 2006. године.
 
О. број 66
У Београду, 21. јуна 2006.
године
Гувернер
Народне банке Србије,
Радован Јелашић, с.р.