На основу члана 34. став 6. Закона о подстицајима у пољопривреди и руралном развоју (,,Службени гласник РС”, број 10/13),
Министар пољопривреде, шумарства и водопривреде доноси
 
ПРАВИЛНИК
о подстицајима за унапређење руралне економије кроз увођење и сертификацију система безбедности и квалитета хране, органских производа и производа са ознаком географског порекла

"Службени гласник РС", број 48 од 
	31. маја 2013.
 
Члан 1.
Овим правилником ближe се прoписуjу услoви и нaчин oствaривaњa прaвa нa пoдстицaje за унапређење руралне економије кроз увођење и сертификацију система безбедности и квалитета хране, органских производа и производа са ознаком географског порекла (у даљем тексту: подстицаји), oбрaзац зaхтeвa зa oствaривaњe прaвa нa пoдстицaje, кao и мaксимaлни изнoси пoдстицaja пo кoриснику.
Сертификација, у смислу овог правилника, јесте поступак контроле и оцењивања процеса производње и добијеног производа, као и издавање сертификата којим се потврђује њихова усклађеност са прописаним захтевима у погледу производње и квалитета или издавање документа којим се потврђује њихова усклађеност са прописаним захтевима у погледу производње, за производе у периоду конверзије у органској производњи. 
	
Члан 2.
Подстицаји могу да се користе ако се уводи и сертификује: 
1) систем управљања безбедношћу хране према ISO
22000, FSSC 22000, BRC, IFS, GOST-R стандарду;
2) добра пољопривредна пракса према GLOBALG.A.P. стандарду.
Поред намена из става 1. овог члана подстицаји могу да се користе ако се сертификују: 
	
1) систем квалитета хране према HALAL стандарду;
2) систем квалитета хране према KOSHER стандарду;
3) производи добијени методама органске производње;
4) пољопривредни и прехрамбени производи са ознаком географског порекла (у даљем тексту: производи са ознаком географског порекла).
Право на подстицаје може да се оствари за једну или више намена из ст. 1. и 2. овог члана.
Члан 3.
Правно лице, предузетник и физичко лице – носилац комерцијалног породичног пољопривредног газдинства право на подстицаје може да оствари ако, поред услова прописаних законом којим се уређују подстицаји у пољопривреди и руралном развоју, има:
1) сертификат издат од сертификационог тела акредитованог од Акредитационог тела Србије (АТС, www.ats.rs) или од националног акредитационог тела земље која је придружена или пуноправна чланица Европске организације за акредитацију (ЕА, www.european-accreditation.com) или од надлежног тела за послове акредитације у Руској Федерацији, за намене из члана 2. став 1. тачка 1) овог правилника;
2) сертификат према GLOBALG.A.P. стандарду издат од сертификационог тела које је одобрено од Секретаријата за сертификацију 
	GLOBALG.A.P.-а (FoodPLUS, Келн, Немачка, www.globalgap.com), за намене из члана 2. став 1. тачка 2) овог правилника; 
	
3) сертификат издат од Ријасета исламске заједнице Србије, односно јеврејске заједнице у Републици Србији, за намене из члана 2. став 2. тач. 1) и 2) овог правилника; 
	
4) сертификат издат од контролне организације која је овлашћена од министарства надлежног за послове пољопривреде (у даљем тексту: Министарство) у складу са законом којим се уређује органска производња или документ издат од те организације којом произвођач чија је производња у периоду конверзије доказује да је његова производња у складу са законом којим се уређује органска производња, за намене из члана 2. став 2. тачка 3) овог правилника;
5) сертификат издат од сертификационог тела које је овлашћено од Министарства у складу са законом којим се уређују ознаке географског порекла за пољопривредне и прехрамбене производе, за намене из члана 2. став 2. тачка 4) овог правилника.
Члан 4.
Право на подстицаје може да се оствари ако се поднесе захтев за остваривање права на подстицаје (у даљем тексту: захтев), Министарству пољопривреде, шумарства и водопривреде – Управи за аграрна плаћања, у складу са законом којим се уређују подстицаји у пољопривреди. 
	
Захтев може да се поднесе једанпут годишње, од 1. маја до 31. октобра текуће године на Обрасцу – Захтев за остваривање права на подстицаје за унапређење руралне економије кроз увођење и сертификацију система безбедности и квалитета хране, органских производа и производа са ознаком географског порекла у ________ години, који је одштампан уз овај правилник и чини његов саставни део.
Члан 5.
Уз захтев се доставља:
1) доказ да је до подношења захтева извршено плаћање трошкова увођења и сертификације за намену за коју се подноси захтев;
2) сертификат из члана 3. тач. 1) – 5) овог правилника и документ из члана 3. тачка 4) овог правилника за намену за коју се захтев подноси. 
	
Правно лице и предузетник као доказ о плаћању трошкова из става 1. тачка 1) овог члана доставља рачун и одговарајући извод оверен од банке.
Физичко лице које је плаћање трошкова из става 1. тачка 1) овог члана извршило безготовински доставља рачун и одговарајући извод оверен од банке као доказ о извршеном плаћању услуга из рачуна, а физичко лице које је плаћање извршило готовински доставља рачун и одговарајући фискални исечак. 
	
Ако је доказ о извршеном плаћању из ст. 2. и 3. овог члана издат на страном језику, доставља се и његов превод, издат од овлашћеног судског тумача.
Сертификат и документ из става 1. тачка 2) овог члана треба да буду издати у години у којој се подноси захтев (до подношења захтева) или у години која претходи години подношења захтева (од 1. новембра до 31. децембра).
Сва документација из става 1. овог члана треба да гласи на подносиоца захтева и да буде у оригиналу или овереној копији. 
	
Члан 6.
Подносилац захтева, укључујући и оног са подручја са отежаним условима рада у пољопривреди, коме је утврђено право на подстицаје (корисник), остварује право на накнаду дела трошкова у проценту који Влада сваке године одређује посебним актом, у складу са законом којим се уређују подстицаји у пољопривреди, а у максималном износу до 350.000 динара за све намене из члана 2. овог правилника.
Члан 7.
Захтев који се подноси у 2013. години може да се поднесе од дана ступања на снагу овог правилника до 31. октобра 2013. године.
Члан 8.
Овај правилник ступа на снагу наредног дана од дана објављивања у ,,Службеном гласнику Републике Србије”.
Број 110-00-58/2013-09
У Београду, 30. маја 2013. године
Министар,
Горан Кнежевић, с.р
.