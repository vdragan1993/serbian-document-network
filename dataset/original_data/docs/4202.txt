На основу члана 6. став 1. Закона о техничким захтевима за производе и оцењивање усаглашености („Службени гласник РС”, број 36/09),
Министар грађевинарства, саобраћаја и инфраструктуре доноси
   
ПРАВИЛНИК 
o захтевима за безбедност пловила за рекреацију и пловила на водомлазни погон
"Службени гласник РС", број 140 од 22. 
				децембра 2014.
  
I. УВОДНЕ ОДРЕДБЕ 
Члан 1.
Овим правилником прописују се: битни захтеви за безбедност, здравље људи, имовине, заштиту животне средине који се односе на пројектовање и градњу пловила за рекреацију и других производа из члана 2. овог правилника, као и други захтеви и услови који морају бити испуњени за њихово стављање на тржиште и/или употребу, претпоставка усаглашености, поступци за оцењивање усаглашености, знак усаглашености и означавање усаглашености, Деклaрација о усаглашености и Деклерација о градњи делимично изграђеног пловила, техничка документација, заштитна клаузула и захтеви које мора да испуни тело за оцењивање усаглашености да би било именовано за оцењивање усаглашености.
Примена
Члан 2.
Овaј правилник примењују се на следеће производе:
1) пловила за рекреацију и делимично изграђена пловила за рекреацију;
2) пловила на водомлазни погон и делимично изграђена пловила на водомлазни погон;
3) компоненте пловила из Прилога 2 – Компоненте пловила, који је одштампан уз овај правилник и чини његов саставни део, кад се стављају одвојено на тржиште;
4) погонске моторе који су уграђени, или су намењени за уградњу на/у пловило;
5) погонске моторе који су уграђени у/на пловило, који подлежу великим преправкама мотора;
6) пловила која подлежу великим преправкама пловила.
На пловило које се може употребити за изнајмљивање или за обучавање за спорт и рекреацију, примењују се одредбе овог правилника када се ставља на тржиште. 
Члан 3.
Овaј правилник не примењује се:
1) У погледу битних захтева за пројектовање и градњу из Прилога 1 – Битни захтеви – Део А – Битни захтеви за пројектовање и градњу производа, на:
(1) пловила намењена искључиво за трке, као и пловила намењена за веслачке трке и обуку веслача, која су на тај начин означена од стране произвођача;
(2) кануе и кајаке пројектоване за покретање искључиво на људски погон, гондоле и педолине;
(3) даске за једрење, пројектоване искључиво за покретање на погон ветром и за управљање од стране једног или више лица која стоје;
(4) даске за јахање на таласима;
(5) оригинална историјска пловила и појединачне копије историјских пловила грађена пре 1950. године, која су грађена претежно од изворних материјала и која је као таква означио произвођач;
(6) пловила за пробу која се не стављају на тржиште;
(7) пловила грађена за сопствене потребе градитеља (самоградња), под условом да се у року од пет година од стављања у употребу не стављају на тржиште;
(8) пловила са посадом посебно намењена за превоз путника у комерцијалне сврхе, укључујући и пловила са наменом из члана 2. став 2. овог правилника, без обзира на број путника;
(9) подморнице;
(10) лебдилице (hovercraft);
(11) хидроглисере;
(12) пловила на парни погон са спољним сагоревањем, која као погонско гориво користе угаљ, дрво, нафту или гас;
(13) амфибијска возила, односно моторна возила која се крећу помоћу точкова или гусеница и којима се може управљати и по води и по копну.
2) У погледу битних захтева за емисију издувних гасова из Прилога 1 – Део Б – Битни захтеви за емисију издувних гасова из погонских уређаја на:
(1) погонске моторе уграђене или намењене за уградњу на:
а) пловила намењена искључиво за трке, која су на тај начин означена од стране произвођача;
б) пловила за пробу под условом да се не стављају на тржиште;
в) пловила са посадом посебно намењена за превоз путника у комерцијалне сврхе, укључујући и пловила са наменом из члана 2. став 2. овог правилника, без обзира на број путника;
г) подморнице;
д) лебдилице (hovercraft);
ђ) хидроглисере;
е) амфибијска возила, односно моторна возила која се крећу помоћу точкова или гусеница и којима се може управљати и по води и по копну;
(2) оригинале и појединачне копије историјских погонских мотора, изграђених према пројектима од пре 1950. године, који нису произведени у серијама и који су уграђени на пловила из тачке 1) подтач. (5) и (7) овог члана; 
(3) погонске моторе произведене за сопствене потребе градитеља (самоградња), под условом да се у року од пет година од стављања у употребу не стављају на тржиште.
3) У погледу битних захтева за емисију буке из Прилога 1 Део В – Битни захтеви за емисију буке на:
(1) сва пловила из тачке 2) овог члана;
(2) пловила грађена за сопствене потребе градитеља (самоградња), под условом да се у року од пет година од стављања у употребу не стављају на тржиште.
Значење појединих израза
Члан 4.
Поједини изрази употребљени у овом правилнику имају следеће значење:
1) велика преправка мотора је преправка мотора која може проузроковати да мотор прекорачи прописана ограничења емисије штетних гасова, из Прилога 1 – Део Б, или који повећава снагу мотора за више од 15%;
2) велика преправка пловила је преправка пловила којом се мења врста погонског уређаја пловила, врши значајна преправка мотора или која толико мења пловило да оно можда неће испунити захтеве безбедности и заштите животне средине овог правилника;
3) врста погона је метода којом се покреће пловило;
4) градитељ делимично изграђеног пловила је произвођач који пројектује и/или изграђује, односно гради делимично изграђено пловило за рекреацију које се не може користити за предвиђену намену, односно пловидбу, већ је намењено за даљу доградњу; 
5) дистрибутер је правно лице или предузетник регистрован у Републици Србији, односно физичко лице са пребивалиштем у Републици Србији, које је укључено у ланац испоруке и које у оквиру обављања своје делатности испоручује производ, а није произвођач или увозник;
6) дужина трупа је дужина трупа мерена у складу са прописима којима се уређује пловидба;
7) заступник је правно лице или предузетник регистрован у Републици Србији, односно физичко лице са пребивалиштем у Републици Србији, које је произвођач овластио да за његов рачун предузима радње из овлашћења, а у вези са стављањем производа на тржиште Републике Србије;
8) компонента је део који је битан за безбедно функционисање пловила и мотора, али који нема самосталну функцију;
9) погонско средство је погонски механизам пловила за рекреацију, укључујући бродске пропелере, односно систем водомлазног механичког погона;
10) погонски уређај је мотор са унутрашњим сагоревањем са паљењем варницом или компресионим паљењем који се употребљава за погон пловила;
11) пловило је пловило за рекреацију и пловило на водомлазни погон;
12) пловило за рекреацију је било која врста пловила, осим пловила на водомлазни погон, намењена за спорт и рекреацију дужине трупа од 2,5 до 24 m, без обзира на врсту погонског уређаја; 
13) пловило на водомлазни погон (скутер) je пловило намењено за спорт и рекреацију, дужине трупа мање од 4 m, опремљено мотором и пумпом са воденим млазом као главним погонским уређајем, пројектовано на начин да лице или лица на њему седе, стоје или клече на трупу, а не унутар трупа;
14) пловилo грађенo за сопствене потребе градитеља (самоградња) je пловило које је претежно изградио његов будући корисник за сопствене потребе;
15) приватни увозник је правно лице или предузетник регистрован у Републици Србији, односно физичко лице са пребивалиштем у Републици Србији које у некомерцијалне сврхе увози у Републику Србију производ из члана 2. овог правилника како би исти користило за сопствене потребе;
16) породица мотора је разврставање мотора које врши произвођач који према пројекту имају сличне карактеристике у погледу емисије издувних гасова или буке;
17) привредни субјекат је произвођач, заступник, увозник или дистрибутер;
18) произвођач је правно лице, предузетник или физичко лице које израђује производ или лице које се представља као произвођач стављањем на производ свог пословног имена, имена или назива, жига, неке друге препознатљиве ознаке или на други начин;
19) стављање на тржиште је прва испорука производа на тржиште Републике Србије; 
20) испорука на тржишту је свако чињење доступним производа, на које се примењује овај правилник, на тржиште Републике Србије ради дистрибуције, потрошње или употребе, са или без накнаде;
21) стављање у употребу је прво коришћење производа за његову предвиђену намену у Републици Србији;
22) увозник је правно лице или предузетник регистрован у Републици Србији, односно физичко лице са пребивалиштем у Републици Србији које ставља на тржиште Републике Србије производ из других земаља;
23) хармонизовани стандард је стандард донет од стране европских организација за стандардизацију и то: Европског комитета за стандардизацију (CEN), Европског комитета за стандардизацију у области електротехнике (CENELEC) на основу налога Европске комисије, који је објављен у Службеном листу Европске заједнице.
Други изрази који се употребљавају у овом правилнику, а нису дефинисани у ставу 1. овог члана, имају значење дефинисано законима којима се уређују технички захтеви за производе и оцењивање усаглашености, општа безбедност производа, стандардизација и пловидба.
II. СТАВЉАЊЕ НА ТРЖИШТЕ И/ИЛИ УПОТРЕБУ
Битни захтеви
Члан 5.
Производи из члана 2. овог правилника могу да буду стављени на тржиште и/или употребу, односно могу бити испоручени, само ако, када су правилно одржавани и када се користе за предвиђену намену, испуњавају захтеве који се односе на безбедност и здравље људи и заштиту животне средине и имовине, садржане у Прилогу 1 – Битни захтеви, који је одштампан уз овај правилник и чини његов саставни део.
Слободан промет
Члан 6.
На тржиште и/или употребу, слободно се, без икаквих ограничења стављају делимично изграђена пловила уз која је приложена Деклерација произвођача или увозника делимично изграђеног пловила из Прилога 3 – Деклерација произвођача или увозника делимично изграђеног пловила, који је одштампан уз овај правилник и чини његов саставни део.
На тржиште и/или употребу, слободно се, без икаквих ограничења стављају компоненте из члана 2. став 1. тачка 3) овог правилника, којe су усаглашенe са захтевима из овог правилника и којe су намењенe за уградњу у пловило уз које је приложена деклерација о усаглашености из члана 11. овог правилника.
На тржиште и/или употребу, слободно се, без икаквих ограничења стављају погонски мотори из члана 2. овог правилника, уграђени или не уграђени у пловило, који су усаглашени захтевима из овог правилника. 
На тржиште и/или употребу, слободно се, без икаквих ограничења стављају мотори, уграђени или не уграђени у пловило и хомологовани у складу са прописима којима се уређује хомологација моторних возила, опреме и делова, који се не употребљавају за погон пловила на унутрашњим водним путевима, усаглашени са захтевима из овог правилника, осим са захтевима за емисију издувних гасова прописаних у Прилогу 1 – Део Б. 
На тржиште и/или употребу, слободно се, без икаквих ограничења стављају мотори уграђени у пловило и хомологовани у складу са прописима којима се уређује хомологација моторних возила, опреме и делова, усаглашени са захтевима из овог правилника, осим са захтевима за емисију издувних гасова прописаних у Прилогу 1 – Део Б.
Одредбе ст. 4. и 5. овог члана примењују се ако су приликом уградње мотора у пловило примењене инструкције произвођача мотора тако да се обезбеди да тај мотор, после уградње испуњава захтеве за емисију издувних гасова у складу са прописима којима се уређује хомологација моторних возила, опреме и делова. 
Мотор из става 6. овог члана прати декларација из члана 11. овог правилника која потврђује да тај мотор испуњава захтеве за емисију издувних гасова.
Члан 7.
Производи из члана 2. овог правилника који не испуњавају захтеве и услове из овог правилника могу да се показују на сајмовима, изложбама и другим сличним манифестацијама, ако је на њима стављена видљива ознака која означава да они нису усаглашени са одредбама овог правилника, као и да се не стављају на тржиште и/или употребу у Републици Србији док се не ускладе са одредбама овог правилника и прописима којим се уређују технички захтеви за производе и оцењивање усаглашености.
III. ПРЕТПОСТАВКА УСАГЛАШЕНОСТИ
Српски стандарди којима се преузимају хармонизовани стандарди
Члан 8.
Сматра се да производи из члана 2. овог правилника испуњавају битне захтеве из члана 5. овог правилника и Прилога 1 ако су изграђени у складу са српским стандардима за пловила за рекреацију, којима су преузети одговарајући хармонизовани стандарди, чији се списак (у даљем тексту: списак стандарда) саставља и објављује у складу са законом којим се уређују технички захтеви за производе и оцењивање усаглашености и прописом донетим на основу тог закона.
IV. ЗНАК УСАГЛАШЕНОСТИ
Означавање усаглашености
Члан 9.
На производе из члана 2. овог правилника који су усаглашени са захтевима овог правилника, пре њиховог стављања на тржиште, и/или употребу, ставља се знак усаглашености у складу са Прилогом 6 – Знак усаглашености, који је одштампан уз овај правилник и чини његов саставни део.
Знак усаглашености на производе ставља произвођач или његов заступник, односно увозник, ако произвођач или његов заступник није регистрован на територији Републике Србије, и то на:
1) пловила;
2) компоненте пловила из Прилога 2. овог правилника, ако се одвојено стављају на тржиште;
3) погонске уређаје.
Знак усаглашености ставља се на производе из става 1. овог члана на видном месту тако да буде читљив и неизбрисив, у складу са прописом којим се уређује начин стављања и употреба знакова усаглашености.
Ако на компоненте пловила, због њихове величине или природе није могуће ставити знак усаглашености на начин прописан у ставу 3. овог члана, знак усаглашености се ставља на њихову амбалажу и у приложене документе, у складу са прописом којим се одређује начин стављања и употреба знакова усаглашености.
На пловилима знак усаглашености ставља се на плочицу градитеља пловила која је постављена одвојено од идентификационог броја пловила.
На погонске уређаје се директно ставља знак усаглашености.
Знак усаглашености може бити пропраћен пиктограмом или другом ознаком којом се означава посебан ризик или начин употребе.
Неодговарајуће означавање
Члан 10.
Неодговарајуће означавање производа из члана 2. овог правилника сматра се стављање знака, симбола, натписа или неке друге ознаке чије стављање је забрањено законом којим се уређују технички захтеви за производе и оцењивање усаглашености, као и:
1) стављање знака усаглашености на производе на које се не примењује овај правилник;
2) непостојање знака усаглашености на производу који је усаглашен са захтевима из овог правилника.
Стављање и употреба знака усаглашености, као и других знакова, симбола, натписа или других ознака из члана 9. овог правилника и става 1. овог члана, обезбеђује се у складу са законом којим се уређују технички захтеви за производе и оцењивање усаглашености. 
Декларација о усаглашености и Деклерација о градњи делимично изграђеног пловила
Члан 11.
Деклерација о усаглашености потврђује да производ испуњава захтеве овог правилника. 
Декларација о усаглашености дата је у Прилогу 4 – Деклерација о усаглашености, који је одштампан уз овај правилник и чини његов саставни део, и садржи елементе прописане у модулима за оцењивање усаглашености из чл. 13–16. овог правилника.
Декларација о усаглашености прилаже се уз следеће производе када се испоручују на тржиште или се стављају у употребу:
а) пловила; 
б) компоненте пловила ако се одвојено стављају на тржиште; 
в) погонске уређаје. 
Декларација произвођача или увозника о градњи делимично изграђеног пловила садржи податке из Прилога 3. и прилаже се уз делимично довршена пловила на српском језику. 
V. МОДУЛИ ЗА ОЦЕЊИВАЊЕ УСАГЛАШЕНОСТИ
Члан 12.
За оцењивање усаглашености производа са битним захтевима из Прилога 1 произвођач примењује поступке за оцењивање усаглашености из чл. 13–16. овог правилника пре стављања на тржиште производа из члана 2. овог правилника.
За оцењивање усаглашености погонског уређаја или пловила после њихове значајне преправке, као и пловила које мења предвиђену намену и на које се примењује овај правилник, примењују се модули оцењивања усаглашености дати у Прилогу 5 – Модули оцењивања усаглашености, који је одштампан уз овај правилник и чини његов саставни део, пре стављања производа на тржиште и употребу.
За оцењивање усаглашености пловила грађеног за сопствене потребе (самоградња) пре истека рока од пет година из члана 3. тачка 3) подтачка (2) овог правилника, примењују се модули оцењивања усаглашености дати у Прилогу 5, пре стављања производа на тржиште.
Члан 13.
За оцењивање усаглашености пројектовања и градње пловила за рекреацију примењују се модули оцењивања усаглашености дати у Прилогу 5, и то: 
1) За пројектне категорије пловила А и B из Прилога 1 – Део А, тачка 1. примењују се следећи модули:
(1) за пловила за рекреацију дужине трупа од 2,5 m до 12 m: Модул А1 или Модул B допуњен Модулима C, D, E или F, или Модул G, или Модул H;
(2) за пловила за рекреацију дужине трупа од 12 m до 24 m: Модул B, допуњен Модулима C, D, E или F, или Модул G, или Модул H;
2) За пројектну категорију пловила C из Прилога 1 – Део А тачка 1:
(1) за пловила за рекреацију дужине трупа од 2,5 m до 12 m: 
– када су примењени и испуњени српски стандарди из члана 8. овог правилника који се односе на подтач. 3.2. и 3.3. Прилога 1 – Део А, Модул А, или Модул А1, или Модул В, допуњен Модулима C, D, E или F, или Модул G, или Модул Н;
– ако нису испуњени захтеви из српских стандарда из члана 8. овог правилника који се односе на подтач. 3.2. и 3.3. Прилога 1 – Део А, Модул А1 или Модул B, допуњен Модулима C, D, E или F, или Модул G, или Модул H;
(2) за пловила за рекреацију дужине трупа од 12 m до 24 m: Модул B, допуњен Модулима C, D, E или F, или Модул G, или Модул H;
3) За пројектну категорију D за пловила дужине трупа од 2,5 m до 24 m: Модул А, или Модул А1, или Модул B, допуњен Модулима C, D, E или F, или Модул G, или Модул H.
4) За пројектовање и градњу скутера примењују се модули оцењивања усаглашености дати у Прилогу 5: Модул А, или Модул А1, или Модул B, допуњен Модулима C, D, E или F, или Модул G, или Модул H;
5) За пројектовање и градњу компоненти примењују се модули оцењивања усаглашености дати у Прилогу 5: Модул B допуњен Модулима C, D, E или F, или Модул G, или Модул H.
Емисија издувних гасова
Члан 14.
За оцењивање усаглашености емисије издувних гасова за погонске моторе из члана 2. став 1. тач. 4) и 5) овог правилника произвођач примењује следеће модуле оцењивања усаглашености из Прилога 5, и то: 
1) ако се испитивања изводе уз примену стандарда за мерење емисије издувних гасова: Модул B допуњен Модулима C, D, E или F, или Модул G, или Модул H;
2) ако се испитивања изводе без примене стандарда за мерење емисије издувних гасова: Модул B допуњен Модулом C1, или Модул G.
Емисија буке
Члан 15.
За оцењивање усаглашености емисије буке за пловила за рекреацију са крменим погонским моторима без уграђеног издува или уграђеног погонског мотора, као и за пловила за рекреацију са крменим погонским моторима без уграђеног издува или са уграђеним погонским моторима, код којих су извршене значајне преправке и која се стављају на тржиште најдуже до пет година после преправке, произвођач примењује следеће модуле оцењивања усаглашености из Прилога 5, и то:
1) када се испитивања изводе применом стандарда за мерење буке: Модул А1, или Модул G, или Модул H;
2) када се испитивања изводе без примене стандарда за мерење буке: Модул G;
3) када се за испитивање примењује метод Фрудовог броја и односа снага и депласман: Модул А, или Модул G или Модул H.
Члан 16.
За оцењивање усаглашености емисије буке за скутере, ванбродске моторе и крмене погонске моторе са уграђеним издувом намењене уградњи у пловила за рекреацију, произвођач пловила за сопствене потребе градитеља или мотора примењује следеће модуле оцењивања усаглашености из Прилога 5, и то: 
1) када се испитивања изводе применом стандарда за мерење буке: Модул А1, или Модул G, или Модул H;
2) када се испитивања изводе без примене стандарда за мерење буке: Модул G.
Додатни захтеви
Члан 17.
Тип производње из Модула В обухвата више верзија производа под условом да:
1) разлике између верзија не утичу на ниво безбедности и на друге захтеве у вези карактеристика производа;
2) су верзије производа наведене у одговарајућем сертификату о прегледу типа, измењене у оригиналном сертификату.
Када се за оцењивање усаглашености употребљава Модул А1 прегледи производа спроводе се на једном или више пловила из производног програма произвођача и примењују се додатни захтеви из Прилога 7 – Додатни поступак при употреби интерне контроле производње и надгледаног испитивања производа утврђених у Модулу А1, који је одштампан уз овај правилник и чини његов саставни део.
Модул F се примењује за оцењивање усаглашености погонских уређаја са захтевима за емисију издувних гасова.
За оцењивања усаглашености са захтевима за емисију издувних гасова из одељка 5. Модула С из Прилога 5. примењује се метода из Прилога 8 – Оцењивање усаглашености производње за емисију издувних гасова и буке, који је одштампан уз овај правилник и чини његов саставни део.
Техничка документација
Члан 18.
Техничка документација садржи податке и информације на који начин су испуњени захтеви из члана 5. овог правилника и Прилога 1, као и документе из Прилога 10 – Техничка документација, који је одштампан уз овај правилник и чини његов саставни део.
Техничка документација објашњава поступак пројектовања, рада и оцењивање усаглашености производа на које се однеси овај правилник.
VI. ИМЕНОВАНО ТЕЛО ЗА ОЦЕЊИВАЊЕ УСАГЛАШЕНОСТИ
Именовано тело
Члан 19.
Тело за оцењивање усаглашености може да обавља послове оцењивања усаглашености производа из члана 2. овог правилника, ако испуњава захтеве за оцењивање усаглашености из Прилога 9 – Захтеви које треба да испуни тело за оцењивање усаглашености да би било именовано за оцењивање усаглашености, који је одштампан уз овај правилник и чини његов саставни део, и ако је именовано у складу са законом којим се уређују технички захтеви за производе и оцењивање усаглашености и прописом донетим на основу тог закона (у даљем тексту: Именовано тело). 
VII. ЗАШТИТНА КЛАУЗУЛА
Заштитна клаузула
Члан 20.
Испорука или употреба производа из члана 2. овог правилника који су стављени на тржиште Републике Србије, који испуњавају захтеве из овог правилника, на које је стављен знак усаглашености, који су исправно пројектовани, изграђени и уграђени, као и одржавани и коришћени у складу са њиховом наменом, може се ограничити или забранити у складу са законом којим се уређују технички захтеви за производе и оцењивање усаглашености. 
Усклађеност са прописима Европске уније
Члан 21.
Овај правилник је усклађен са свим начелима и битним захтевима из Директиве 2013/53/ЕУ Европског парламента и Савета од 20. новембра 2013. године, о усклађивању закона, уредби и других прописа који се односе на пловила за рекреацију.
VIII. ПРЕЛАЗНЕ И ЗАВРШНЕ ОДРЕДБЕ
Члан 22.
Од дана ступања на снагу потврђеног међународног уговора о оцењивању усаглашености и прихватању индустријских производа са Европском унијом (ACAA споразум), у овом правилнику, за производе на који се примењује овај правилник, речи: „Деклерација о усаглашености” имаће значење: „ЕЗ деклерација о усаглашености”; речи: „знак усаглашености” имаће значење: „СЕ знак”; речи: „преглед типа” имаће значење: „ЕЗ преглед типа”; а речи „сертификат о прегледу типа”, имаће значење: „ЕЗ сертификат о прегледу типа”.
Ако уговор из става 1. овог члана не буде закључен, значење речи: „деклерација о усаглашености”, „знак усаглашености”, „преглед типа”, „сертификат о прегледу типа” из става 1. овог члана примењују се од дана приступања Републике Србије Европској унији.
Члан 23.
Од ступања на снагу овог правилника до дана ступања на снагу потврђеног међународног уговора о оцењивању усаглашености и прихватању индустријских производа са Европском унијом за производе на које се примењује овај правилник означавање усаглашености производа обавља се стављањем Српског знака усаглашености у складу са овим правилником и посебним прописима.
Ако уговор из става 1. овог члана не буде закључен, означавање усаглашености стављањем Српског знака усаглашености обавља се до дана приступања Републике Србије Европској унији.
Од дана ступања на снагу потврђеног међународног уговора о оцењивању усаглашености и прихватању индустријских производа са Европском унијом за производе на које се примењује овај правилник означавање усаглашености обавља се стављањем СЕ знака у складу са овим правилником и посебним прописима.
Ако уговор из става 3. овог члана не буде закључен, означавање усаглашености производа стављањем СЕ знака обавља се од дана приступања Републике Србије Европској унији. 
Члан 24.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2018. године.
Број 110-00-21/2014-25
У Београду, 5. децембра 2014. године 
Министар,
проф. др Зорана Михајловић, с.р. 
 
 
ПРИЛОГ 1  
Битни захтеви
А. Битни захтеви за пројектовање и изградњу производа
1. Пројектне категорије пловила Табела 1




Пројектна категорија пловила


Снага ветра Bf
(Бофорова скала)


Значајна висина таласа 
(H 1/3 метара) 




A


преко 8


преко 4




B


до и укључујући 8


до и укључујући 4




C


до и укључујући 6


до и укључујући 2




D


до и укључујући 4


до и укључујући 0,3




Дефиниције пројектних категорија пловила су:
А – сматра се да је пловило за рекреацију пројектне категорије А пројектовано за ветар чија снага може бити већи од 8 Bf и за значајну висина таласа од 4 m и више, искључујући екстремне услове, као што су олује, снажне олује, оркани, торнада и екстремни морски услови или огромни таласи;
B – сматра се да је пловило за рекреацију пројектне категорије В пројектовано за снагу ветра до и укључујући 8 и за значајну висина таласа до и укључујући 4 m;
C – сматра се да је пловило пројектне категорије С пројектовано за снагу ветра до и укључујући 6 и за значајну висина таласа до и укључујући 2 m;
D – сматра се да је пловило пројектне категорије D пројектовано за снагу ветра до и укључујући 4 и за значајну висина таласа до и укључујући 0,3 m, уз повремену појаву таласа висине до 0,5 m.
Пловило сваке пројектне категорије треба да буде пројектовано и изграђено на начин да издржи наведене параметре у смислу стабилитета, пловности, управљивости и осталих битних захтева из овог прилога.
2. Општи захтеви
2.1. Идентификација пловила
Пловило треба да буде означено идентификационим бројем који садржи: ознаку земље произвођача, јединствену ознаку произвођача, јединствени серијски број, месец и годину производње и годину изласка модела. 
Одговарајући хармонизовани стандарди садрже детаље захтева за идентификациони број.
2.2. Плочица произвођача пловила
Пловило треба да носи трајно причвршћену плочицу постављену одвојено од идентификационог броја пловила која садржи: име произвођача, регистровано трговачко име или регистровану трговачку ознаку и контакт адресу, знак усаглашености, пројектну категорију пловила, највеће оптерећење које препоручује произвођач која не укључује тежину садржаја пуних фиксних танкова и препоруку произвођача о броју лица за које је пловило пројектовано, а уколико се оцењивање усаглашености врши после изградње, податке о именованом телу које је спровело оцењивање усаглашености.
2.3. Заштита од пада лица са пловила и начини њиховог поновног враћања на пловило
Пловило треба да буде пројектовано и изграђено тако да у највећој могућој мери смањи ризик од пада лица са пловила и олакша њихов повратак на пловило, тако да лице које се нађе у води може да дохвати средства за поновно враћање на пловило или да може њима руковати без туђе помоћи.
2.4. Видљивост са главног места управљања
Главно место за управљање на пловилу треба заповеднику пловила у нормалним условима пловидбе (брзина и оптерећење) да пружи добру видљивост у свим смеровима. 
2.5. Упутство за употребу 
Производ треба да буде опремљен упутством за употребу. Упутство за употребу садржи информације за безбедно коришћење производа, а нарочито о структури, одржавању, правилном раду, спречавању ризика и управљању ризиком.
3. Захтеви за непропусност и конструкцију
3.1. Структура
Избор и комбинација материјала и конструкција пловила треба да осигурају пловилу довољну чврстоћу у сваком погледу. Конструкција трупа пловила треба да осигура одговарајућу чврстоћу у односу на пројектну категорију пловила и највеће оптерећење препоручено од стране произвођача према одредби тачке 3.6. овог прилога.
3.2. Стабилитет и надвође
Пловило треба да има довољан стабилитет и надвође с обзиром на пројектовану категорију и на највеће оптерећење препоручено од стране произвођача према одредби пододељка 3.6. овог прилога.
3.3. Узгон и пловност
Конструкција пловила треба пловилу да осигура својства одржавања на површини која одговарају пројектној категорији пловила и највећем оптерећењу препорученом од стране произвођача према одредби пододељка 3.6. овог прилога. Вишетрупна пловила намењена за вишедневни боравак треба да имају довољан узгон да у случају превртања остану у плутајућем стању.
Пловила дужине мање од 6 m код којих у пловидби у складу са пројектном категоријом постоји могућност наплављивања, треба да имају одговарајућа средства да се одрже на води у наплављеном стању.
3.4. Отвори на трупу, палуби и надграђу
Отвори на трупу, палуби и надграђу треба да осигурају структурну целовитост пловила и отпорност на временске појаве када су затворени. 
Прозори, окна, врата и поклопци гротла треба да издрже притисак воде који се може појавити на месту где се налазе, као и тачкасто оптерећење проузроковано тежином лица која се крећу палубом.
Оплатни вентили и пролази намењени пропуштању воде у труп или из њега, смештени испод водне линије која одговара највећем оптерећењу препорученом од стране произвођача према одредби пододељка 3.6. овог прилога треба да буду опремљени лако приступачним средствима за затварање.
3.5. Наплављивање
Пловило треба да буде пројектовано и изграђено тако да буде у највећој могућој мери умањен ризик од потонућа.
Посебна пажња треба да се обрати на: кокпит и бунаре који треба да буду самопразнећи или опремљени другим средствима за спречавање уласка воде у пловило; средства за вентилацију и одстрањивање воде из пловила помоћу пумпи или других средстава.
3.6. Највеће оптерећење пловила које препоручује произвођач
Највеће оптерећење пловила које препоручује произвођач подразумева масу горива, воде, залиха, разне опреме и лица (у килограмима) за које је пловило пројектовано треба да буде одређено према пројектованој категорији, пловности, узгону, стабилитету и надвођу.
3.7. Простор за чамце за спасавање
Пловила за рекреацију пројектне категорије A и B и пловила пројектне категорије C и D дужа од 6 m треба да имају један или више простора за један или више чамаца за спасавање довољно велике да приме онај број лица за који је произвођач пројектовао пловило. Простор за чамце за спасавање треба да буде стално лако доступан.
3.8. Могућност евакуације
Вишетрупна пловила намењена за вишедневни боравак треба да буду опремљена са примереним излазима за напуштање пловила у случају превртања. Излази за напуштање пловила не смеју угрозити структуру, стабилитет или узгон, без обзира да ли је пловило усправно или преврнуто.
Пловила намењена за вишедневни боравак треба да буду опремљена примереним излазима за напуштање пловила у случају пожара.
3.9. Сидрење, везивање и тегљење
На пловилу, узимајући у обзир његову пројектну категорију и карактеристике, треба да имају уграђен одговарајући број чврстих тачака или других средстава која омогућавају преузимање оптерећења настала од сидрења, везивања и тегљења пловила.
4. Управљивост
Произвођач обезбеђује да управљивост пловила буде задовољавајућа узимајући у обзир највећу снагу погонског уређаја за коју је пловило пројектовано и изграђено. Највећа снага мотора погонског уређаја треба да буде назначена у упутству за употребу.
5. Захтеви за уградњу
5.1. Мотори и простори за мотор
5.1.1. Уграђени мотори
Уграђени мотори треба да буду смештени у затворени простор одвојен од просторија за боравак лица тако да се смањи ризик од пожара и ширења ватре, као и да се смањи опасност од отровних гасова, топлоте, буке или вибрација у просторијама за боравак. 
Делови мотора, додаци и припадајућа опрема које треба често надзирати и/или сервисирати треба да буду лако доступни.
Материјал за изолацију у простору за мотор не сме бити запаљив.
5.1.2. Вентилација
Простор у коме је смештен мотор треба да се проветрава.
Треба да се спречи продор воде кроз отворе у простор у којем је смештен мотор.
5.1.3. Изложени делови мотора
Ако мотор није заштићен поклопцем или се не налази у затвореном простору, изложени делови мотора (покретни или који се у раду загревају) који могу проузроковати повреде људи, треба да се одговарајуће заштите.
5.1.4. Покретање ванбродског мотора
Ванбродски мотор постављен на пловило треба да буде опремљена уређајем за спречавање упућивања мотора у радном положају, осим када:
– мотор производи статичку силу погона мању од 500 N;
– је мотор опремљен уређајем који ограничава силу погона на мање од 500 N у тренутку упућивања мотора.
5.1.5. Кретање скутера без заповедника
Скутер треба да буде опремљен уређајем за аутоматско заустављање мотора или аутоматским уређајем који омогућава пловилу кружно кретање према напред смањеном брзином када заповедник пловила намерно напусти пловило, или падне са њега.
5.1.6. Ванбродски мотори са управљањем кормилом треба да буду опремљени уређајем за заустављање у случају нужде која се може повезати са кормилом.
5.2. Систем за гориво
5.2.1. Опште
Систем и инсталације за пуњење, складиштење, вентилацију и довод горива треба да буде пројектован тако да у највећој могућој мери смањи опасност од пожара или експлозије. 
5.2.2. Танкови горива
Танкови и цевоводи горива треба да буду обезбеђени и одвојени или заштићени од извора топлоте. Материјал и начин израде танкова и њихова конструкција треба да буду у складу са њиховом запремином и врстом горива.
Простори за танкове за бензинско гориво треба да имају вентилацију.
Танкови за бензинско гориво не могу бити део трупа пловила и треба да буду:
 – заштићени од опасности пожара било ког мотора и од свих извора паљења;
– одвојени од просторија за боравак.
Танкови за дизел гориво могу бити део трупа пловила (структурни танкови).
5.3. Електрични систем
Електрични систем треба да буде пројектован и уграђен тако да осигура правилан рад пловила у нормалним условима употребе и да у највећој могућој мери смањи опасност од пожара или струјног удара.
Струјна кола, осим струјних кола за покретање мотора која се напајају из акумулаторских батерија, треба да буду заштићени од преоптерећења.
Погонска струјна кола и остала струјна кола не смеју утицати једна на друга тако да било које од њих престане да функционише онако како је намењено.
Потребно је обезбедити вентилација просторија где су смештене акумулаторске батерије, због спречавања накупљања експлозивних гасова које исте могу испуштати.
Акумулаторске батерије треба да буду учвршћене и заштићене од продора воде. 
5.4. Систем за кормиларење
5.4.1. Опште
Систем за контролу кормиларења и погона треба да буду пројектовани, изведени и уграђени тако да осигурају кормиларски пренос оптерећења у предвидивим условима рада. 
5.4.2. Механизам за случај нужде
Пловило на једра и пловило без једара с једним погонским уређајем опремљено системом за даљинско управљање кормилом, треба да има опрему за управљање кормилом у нужди смањеном брзином.
5.5. Гасни систем
Гасни систем за домаћу употребу треба да има систем за регулацију притиска испуштањем пара и пројектован и уграђен тако да се избегне истицање гаса и ризик од експлозије, као и да их је могуће тестирати на истицање гаса. 
Инсталација треба да буде грађена од одговарајућих материјала за врсту гаса који се користи и који подносе оптерећења и утицај морске средине.
Плински уређаји треба да се инсталирају према упутствима произвођача. Плински уређај треба да има засебан довод гаса контролисан засебним средствима затварања дотока гаса. У циљу спречавања опасности од истицања гаса и продуката сагоревања треба да буде урађена одговарајућа вентилација.
Гасне боце треба да буду смештене у посебну просторију која је одвојена од простора за боравак и приступачна само с спољне стране. Вентилација просторије треба да буде таква да се истекли гас одводи ван пловила.
Трајно уграђени гасни системи посебно се тестирају после инсталације.
5.6. Противпожарна заштита
5.6.1. Опште
При пројектовању противпожарне опреме треба да се узме у обзир ризик од пожара и ширења ватре. Посебна пажња треба да се обрати на: околину уређаја са отвореним пламеном, вруће делове главних и помоћних мотора, преливање уља и горива, непокривене цеви за уље и гориво, као и постављање електричних каблова који треба да буду удаљени од извора топлоте и врућих површина.
5.6.2. Опрема за гашење пожара
Пловило треба да има противпожарну опрему која одговара типу опасности од пожара, и треба да се означи место и запремина противпожарне опреме примерене опасности од пожара.
Пловило се не сме пустити у употребу ако није опремљено одговарајућом противпожарном опремом.
Простори за бензинске моторе треба да буду заштићени системом за гашење пожара који не захтева отварање тог простора у случају пожара.
Преносни апарати за гашење пожара треба да буду смештени на лако приступачним местима, а један апарат треба да буде лако доступан са главног места за управљање пловилом.
5.7. Навигациона светла, знаци и звучни сигнали
Навигациона светла, знаци и звучни сигнали треба да буду у складу са Конвенцијом о међународним правилима за избегавање судара на мору (COLREG 72) или са Европским правилником за унутрашње водне путеве (CEVNI), како је примерено.
5.8. Спречавање испуштања и опрема за искрцавање отпада на обалу
Пловило треба да буде изграђено и опремљено на начин да се спречи случајно испуштање штетних материја (уља, горива, итд.) у воду.
Пловило које има уграђени WC треба да има танк за отпадне воде или систем за пречишћавање вода.
Пловила са уграђеним танковима отпадних вода треба да буду опремљена стандардном прикључком за испуштање који омогућава да се цеви прихватних објеката прикључе на испусни цевовод пловила.
На цевима за одвод фекалија које пролазе кроз труп пловила треба да буду уграђени вентили који се могу осигурати у затвореном положају.
Б. Битни захтеви за емисију издувних гасова из погонских уређаја
Погонски уређаји треба да испуњавају битне захтеве у вези емисије издувних гасова одређеним у овом делу Прилога 1.
1. Идентификација мотора
1.1. На сваком мотору треба да буду јасно означени следећи подаци: 
1) назив произвођача мотора, регистровано трговачко име или регистрована трговачка ознака и адреса за контакт и по потреби, име и адреса за контакт лица које прилагођава мотор;
2) тип мотора, породица мотора (ако је примењиво);
3) јединствени серијски број мотора;
4) знак усаглашености, у складу са одредбом члана 9. овог правилника.
1.2. Ознаке из пододељка 1.1. овог дела треба да трају колико и уобичајени век трајања мотора и треба да буду јасно читљиве и неизбрисиве. Уколико се користе налепнице или плочице, исте треба да остану причвршћене све време уобичајеног века трајања мотора тако да се не могу уклонити, а да не буду уништене или оштећене.
1.3. Ознаке из пододељка 1.1. овог дела прилога треба да буду причвршћене на део мотора који је неопходан за његов нормалан рад и који се за време трајања мотора обично не замењује.
1.4. Ознаке из пододељка 1.1. овог дела прилога треба да буду смештене тако да се могу јасно видети када се мотор састави свим компонентама које су потребне за нормалан рад мотора.
2. Захтеви за емисију издувних гасова
Погонски уређаји се пројектују, изграђују и састављају тако да при нормалној употреби, емисија издувних гасова не прелази граничне вредности из пододељка 2.1. Табеле 2. и пододељка 2.2. Табела 3. и 4.
2.1. Вредности које се примењују за Табелу 3. овог прилога.
 (у g/kWh) Табела 2 




Тип


Угљен моноксид CO=A+B/PNⁿ


Угљоводоници HC=A+B/PNⁿ


Оксиди азота NOx


Честице PT




A


B


n


A


B


n




Двотактни мотор с паљењем варницом


150,00


600,00


1,0


30,0


100,0


0,75


10,0


Не примењује се




Четворотактни мотор с паљењем варницом


150,00


600,00


1,0


6,0


50,0


0,75


15,0


Не примењује се




Компресионо паљење


5,0


0


0


1,5


2,0


0,5


9,8


1,0




У Табели 2. појмови имају следеће значење: А, В и n су константе, PN je номинална снага мотора у kW.
2.2. Вредности које се примењују од 1. јануара 2018. године.
Табела 3
Граничне вредности емисије издувних гасова за моторе са компресионим паљењем**




Радни обим мотора SV (L/cyl)


Номинална снага мотора PN (kW)


Честице PT (g/kWh)


Угљоводоници+оксиди азота НС+NОх (g/kWh)




SV <0,9


PN <37


Вредности наведене у Табели 1.




37≤ PN <75*


0,30


4,7




75≤ PN <3700


0,15


5,8




0,9≤ SV<1,2


PN <3700


0,14


5,8




1,2≤ SV<2,5


0,12


5,8




2,5≤ SV<3,5


0,12


5,8




3,5≤ SV<7,0


0,11


5,8




* Алтернативно, мотори са компресионим паљењем с номиналном снагом једнаком или већом од 37 kW, а мањом од 75 kW и са радним обимом испод 0,9 L/cyl не прелазе граничну вредност емисије честица (РТ) од 0,20 g/kWh и комбиновану граничну вредност емисије угљоводоника и оксида азота (НС+NОх) од 5,8 g/kWh
**Ни један мотор с компресионим паљењем не сме прелазити граничну вредност емисије угљенмоноксида (СО) од 5,0 g/kWh




Табела 4
Граничне вредности емисије издувних гасова за моторе са паљењем варницом




Тип мотора


Номинална снага мотора PN (kW)


Угљен моноксид СО (g/kWh)


Угљоводоници+оксиди азота НС+NОх (g/kWh)




Крмени погонски и уграђени мотори


PN ≤ 373


75


5




373< PN ≤ 485


350


16




PN >485


350


22




Ванбродски мотори и мотори личних пловила


PN ≤ 4,3


500 - (5,0 х PN)


30




4,3 < PN ≤ 40


500 - (5,0 х PN)


15,7+(50/PN0,9)




PN >40


300


15,7+(50/PN0,9)




2.3. Циклуси тестирања
Циклуси тестирања и фактори пондирања који се примењују су: 
– захтеви ISO стандарда 8178-4:2007, узимајући вредности утврђене у Табели 5.;
– за моторе са компресионим паљењем с променљивим бројем обртаја примењује се циклус тестирања Е1 или Е5 или алтернативно, преко 130 kW, може се примењивати циклус тестирања Е3. За моторе с паљењем варницом са променљивим бројем обртаја примењује се циклус тестирања Е4.
Табела 5




Циклус Е1, број поступка


1


2


3




4


5




Брзина


Номинална брзина




Средња брзина






Брзина ниског празног хода




Обртни момент, %


100


75


75




50


0




Фактор пондирања


0,08


0,11


0,19




0,32


0,3




Брзина


Номинална брзина




Средња брзина






Брзина ниског празног хода




Циклус Е3, број поступка


1




2


3


4






Брзина, %


100




91


80


63






Снага, %


100




75


50


25






Фактор пондирања


0,2




0,5


0,15


0,15






Циклус Е4, број поступка


1




2


3


4


5




Брзина, %


100




80


60


40


Празан ход




Обртни момент %


100




71,6


46,5


25,3


0




Фактор пондирања


0,06




0,14


0,15


0,25


0,40




Циклус Е5, број поступка


1




2


3


4


5




Брзина, %


100




91


80


63


Празан ход




Снага, %


100




75


50


25


0




Фактор пондирања


0,08




0,13


0,17


0,32


0,3




Именована тела могу прихватити тестове спроведене на основу других циклуса тестирања, како је наведено у стандарду и примењиво на радни циклус мотора.
2.4. Примена породице погонског мотора и избор основног погонског мотора
Произвођач мотора одговоран је за одређивање мотора из свог производног програма који треба да се укључе у породицу мотора.
Основни мотор бира се из породице мотора на такав начин да су његове карактеристике репрезентативне за све моторе у тој породици мотора. Мотор који у себи обједињује обележја за која се очекује да ће, кад се мере у примењивом циклусу тестирања, проузроковати највише специфичне емисије (изражене у g/kWh), треба да се изабере као основни мотор те породице.
2.5. Референтна горива
Референтна горива која се употребљавају у тестирању емисије издувних гасова имају карактеристике дате у Табели 6.
Табела 6




Бензинска горива




Карактеристике


RF-02-99
Безоловни бензин


RF-02-03
Безоловни бензин






min


max


Min


max




Истраживачки октански број (RON)


95


-


95


-




Моторни октански број (MON)


85


-


85


-




Густина на 15°C (kg/m³)


748


762


740


754




Доња тачка паљења°C


24


40


24


40




Масени део сумпора (mg/kg)


-


100


-


10




Удео олова (mg/l)


-


5


-


5




Притисак пара пo Reidu (kPa)


56


60


-


-




Притисак пара (DVPE) (kPa)


-


-


56


60




Дизел горива




Карактеристике


RF-06-99


RF-06-03






min


max


Min


max




Цетански број


52


54


52


54




Густина на 15°C (kg/m³)


833


837


833


837




Доња тачка паљења (°C)


-


370


-


370




Горња тачка паљења (°C)


55


-


55


-




Масени удео сумпора (mg/kg)


Треба пријавити


300 (50)


-


10




Масени удео пепела (%)


Треба пријавити


0,01


-


0,01




Именована тела могу прихватити тестове спроведене на основу других референтних горива наведених у стандарду.
3. Век трајања мотора
Произвођач мотора доставља упутства за уградњу и одржавање мотора, која ако се примењују, омогућавају мотору да при нормалној употреби буде усаглашен са ограничењима утврђеним у пододељку 2.1. Дела Б овог прилога током читавог уобичајеног века трајања мотора и у нормалним условима употребе.
Произвођач мотора на основу тестирања издржљивости мотора у нормалним радним циклусима и прорачунатој издржљивости компоненти, припрема неопходно упутство за одржавање и издаје га уз нове моторе када се исти стављају на тржиште.
Уобичајени век трајања мотора је следећи:
1) за моторе с компресионим паљењем – 480 сати рада или десет година, до чега пре дође;
2) за уграђене моторе с паљењем варницом или крмене погонске моторе са уграђеним издувом или без њега:
(1) за категорије мотора PN ≤ 373 kW – 480 сати рада или десет година, до чега пре дође;
(2) за моторе из категорије 373 < PN ≤ 485 kW – 150 сати рада или три године, до чега пре дође;
(3) за категорију мотора PN > 485 kW – 50 сати рада или једна година, до чега пре дође;
3) за моторе скутера – 350 сати рада или пет година, до чега пре дође;
4) за ванбродске моторе – 350 сати рада или десет година, до чега пре дође.
4. Упутство за употребу
Мотор треба да буде опремљен упутством за употребу за власника на српском језику, које садржи: упутство за уградњу, коришћење и одржавање који су неопходни за обезбеђење правилног рада мотора како би мотор испунио захтеве из тачке 3. овог дела (век трајања мотора), као и податак о снази мотора измереној у складу са стандардом.
В. Битни захтеви за емисију буке
Пловила за рекреацију са уграђеним мотором или крменим погонским мотором без уграђеног издува, скутери и ванбродски мотори, као и крмени погонски мотори са уграђеним издувом треба да буду усаглашени са следећим битним захтевима за емисију буке, и то:
1. Ниво емисије буке
1.1. Пловила за рекреацију са уграђеним мотором или крменим погонским моторима без уграђеног издува, скутери и ванбродски мотори, као и крмени погонски мотори са уграђеним издувом пројектују се, изграђују и састављају на начин да емисија буке измерена у складу са тестовима према стандарду за емисију буке не прелази граничне вредности из Табеле 7.
Табела 7




Номинална снага мотора у kW


Највећи ниво притиска звука =LpASmax у dB




PN≤10


67




10<PN≤40


72




PN>40


75




У Табели 7. појмови имају следеће значење: PN је номинална снага једног мотора у kW при номиналној брзини, а LpASmax је највећи ниво притиска звука у db.
За двомоторне и вишемоторне јединице свих типова може се применити толеранција од 3 dB.
1.2. Као алтернативна могућност за тестирање нивоа буке, пловила за рекреацију са уграђеним мотором или крменим погонским мотором без уграђеног издува испуњавају захтеве у вези буке утврђене у тачки 1.1. овог дела ако имају Фрудов број ≤1,1 и однос снаге и истиснине ≤ 40 и ако су мотор и издувни систем уграђени у складу са спецификацијом произвођача мотора. 
1.3. Фрудов број Fn израчунава се тако да се највећа брзина пловила V (m/s) подели с квадратним кореном дужине водне линије (m), помножене с гравитационом константом g од 9,8 m/s².

Однос снаге и истиснине израчунава се тако да се снага мотора РN (у кW) подели с депласманом пловила (у тонама). 
Однос снаге и истиснине = РN/D
2. Упутство за употребу
За пловила за рекреацију са уграђеним мотором или крменим погонским мотором без уграђеног издува и скутере, упутство за употребу, прописано тачком 2.5. Део А овог прилога, садржи податке неопходне за одржавање пловила и издувног система у таквом стању које ће, у границама могућности, при нормалној употреби, осигурати усаглашеност с прописаним граничним вредностима буке. 
За ванбродске моторе и крмене пропулзоре са уграђеним издувом, упутство за употребу, из тачке 4. Део Б овог прилога садржи упутства неопходна за одржавање мотора у таквом стању које ће, при нормалној употреби, колико је то могуће, осигурати усаглашеност с прописаним граничним вредностима буке.
3. Век трајања
Одредбе о веку трајања из одељка 3. Део Б овог прилога примењују се mutatis mutandis на усаглашеност са захтевима у вези емисије буке из одељка 1. овог дела.
ПРИЛОГ 2
Компоненте пловила
Компоненте пловила су:
1) опрема за заштиту од избијања пламена за уграђене моторе и бензинске крмене погонске моторе и просторе за танкове за бензин;
2) уређаји за заштиту од упућивање мотора у радном положају ванбродских мотора;
3) точак кормила, механизми за кормиларење и кабловски системи;
4) танкови за гориво намењени за трајну уградњу и цеви за гориво;
5) монтажни поклопци гротла и окна.
ПРИЛОГ 3
Деклерација произвођача или увозника делимично изграђеног пловила 
Деклерација произвођача или увозника делимично изграђеног пловила из члана 6. став 1. овог правилника треба да садржи: 
1) назив и адресу произвођача;
2) назив и адресу заступника произвођача и по потреби, лица одговорног за стављање на тржиште;
3) опис делимично изграђеног пловила;
4) изјаву да делимично изграђено пловило испуњава битне захтеве који се примењују у тој фази градње, што укључује упућивање на коришћење одговарајућих српских стандарда из члана 8. овог правилника или упућивање на спецификације за које се изјављује усаглашеност у тој фази градње, као и намеру да ће пловило довршити друго правно или физичко лице уз потпуну усаглашеност са овим правилником.
ПРИЛОГ 4
Декларација о усаглашености 
Декларација о усаглашености садржи:
1) пословно име, односно назив и адресу седишта произвођача или његовог заступника;
2) опис производа, укључујући модел, тип, серијски број, трговински назив и сл.;
3) изричито навођење да је производ из тачке 2) овог прилога усаглашен са свим захтевима из овог правилника, уз навођење његовог пуног назива и броја „Службеног гласника Републике Србије” у коме је правилник објављен, као и, кад је то одговарајуће, навођење о усаглашености са другим посебним прописима и/или захтевима са којима је производ усаглашен;
4) списак стандарда који су коришћени приликом оцењивања усаглашености производа, или упућивање на друге примењене прописе; 
5) упућивање на сертификат о прегледу типа који је издало именовано тело; 
6) податке, односно назив, адресу и јединствени број именованог тела; 
7) идентификацију и потпис овлашћеног лица одговорног за сачињавање декларације о усаглашености у име произвођача или његовог заступника;
8) додатне податке.
Декларација о усаглашености погонских мотора поред података из става 1. овог прилога треба да садржи и изјаву произвођача и лица које прилагођава мотор у складу са одредбом члана 6. став 6. овог правилника да ће мотор, када се угради у пловило, у складу са упутством произвођача, задовољавати, и то:
1) захтеве овог правилника који се односе на емисију издувних гасова;
2) граничне вредности за моторе хомологоване у складу са прописима којима се уређује хомологација моторних возила, опреме и делова.
Такође, погонски мотор не сме бити пуштен у употребу док пловило у које се уграђује не буде усаглашено са овим правилником.
ПРИЛОГ 5  
Модули оцењивања усаглашености
Модул А (интерна контрола производње)
1. Овим модулом се описује поступак којим произвођач обезбеђује и изјављује, искључиво на сопствену одговорност да је предметни производ усаглашен са захтевима из овог правилника који се на њега примењују.
1.1. Произвођач обезбеђује да се на сваки производ стави знак усаглашености и да се сачини и изда деклерацију о усаглашености.
2. Произвођач сачињава техничку документацију из тачке 3. овог модула и ставља је на располагање надлежним органима у циљу контроле у временском периоду од најмање десет година после производње последњег производа. 
3. Техничка документација треба да омогући оцењивање усаглашености производа са захтевима прописаним овим правилником и садржи податке о изради, градњи и функционисању производа из Прилога 3.
4. Произвођач чува оригиналну деклерацију о усаглашености производа у временском периоду од најмање десет година после производње последњег производа.
5. Произвођач предузима све потребне мере како би производни процес осигурао да производи буду у складу с техничком документацијом из тачке 2. овог модула и са захтевима прописаним овим правилником. 
6. Обавезе произвођача из пододељка 1.1. овог прилога у његово име и на његову одговорност може да испуни његов заступник у складу са његовим овлашћењем.
Модул А1 (интерна контрола производње и надгледано испитивање производа)
1. Овим модулом се описује поступак којим произвођач обезбеђује и изјављује, искључиво на сопствену одговорност да је предметни производ усаглашен са захтевима из овог правилника који се на њега примењују.
1.1. Произвођач ставља на сваки производ знак усаглашености и сачињава и издаје деклерацију о усаглашености.
2. Произвођач сачињава техничку документацију из одељка 3. овог модула и ставља је на располагање надлежним органима у циљу контроле у временском периоду од најмање десет година после производње последњег производа. 
3. Техничка документација треба да омогући оцењивање усаглашености производа са захтевима прописаним овим правилником и садржи податке о изради, градњи и функционисању производа из Прилога 3.
4. Произвођач чува оригиналну деклерацију о усаглашености производа у временском периоду од најмање десет година после производње последњег производа.
5. Произвођач, односно именовано тело које изабере произвођач испитује сваки произведени производ како би се осигурала усаглашеност с одговарајућим захтевима прописаним овим правилником.
5.1. Када испитивање обавља именовано тело произвођач ставља јединствени број именованог тела на производ у току процеса производње.
6. Произвођач предузима све потребне мере како би производни процес осигурао да производи буду у складу с техничком документацијом из тачке 2. овог модула и са захтевима прописаним овим правилником. 
7. Обавезе произвођача из пододељка 1.1. овог прилога у његово име и на његову одговорност може да испуни његов заступник у складу са његовим овлашћењем.
Додатни захтеви при употреби интерне контроле производње и надгледаног испитивања производа утврђених у Модулу А1
1. Модул интерне контроле производње и надгледано испитивање производа спроводи се применом модула интерне контроле производње (модул А) и следећих додатних захтева, и то за: 
А. Пројектовање и градња 
1.1. Произвођач или његов заступник на једном или неколико пловила из производног програма произвођача спроводи један или више тестова, одговарајућих прорачуна или контрола, и то: 
(а) испитивање стабилитета у складу са пододељком 3.2. Део А Прилога 1;
(б) испитивање пловних својстава у складу са пододељком 3.3. Део А Прилога 1.
1.2. За спровођење наведених испитивања или прорачуна или контроле из тачке 1. овог модула одговорно је именовано тело које изабере произвођач. 
Б. Емисија буке
1.3. За пловила за рекреацију с уграђеним мотором или крменим погонским мотором без уграђеног издува и скутере, произвођач или његов заступник на једном или неколико пловила из производног програма спроводи испитивање емисије буке из Део В Прилога 1. за које је одговорно именовано тело које изабере произвођач. 
1.4. За ванбродске моторе и крмене погонске моторе с уграђеним издувом, произвођач мотора на једном или неколико мотора из сваке породице мотора из производног програма треба да спроводи испитивање емисије буке из Дела В Прилога 1. за које је одговорно именовано тело које изабере произвођач. 
1.5. При испитивању више од једног мотора из једне породице мотора, примењује се статистичка метода из овог прилога Део: Оцењивање усаглашености за емисију буке, како би се осигурала усаглашеност.
Модул B (преглед типа)
1. Именовано тело проверава и потврђује да узорак, који представља планирану производњу, задовољава одредбе овог правилника које се на њега односе. 
2. Произвођач подноси захтев за преглед типа именованом телу. 
3. Захтев из одељка 2. овог модула садржи: 
– име и адресу произвођача, а ако захтев подноси заступник - његово име и адресу; 
– писану изјаву да исти захтев није поднет неком другом именованом телу; 
– техничку документацију која треба да обезбеди оцењивање усаглашености производа с условима прописаним овим правилником, а уколико је потребно за оцењивање, документација садржи податке о изради, производњи и функционисању производа из Прилога 10.
3.1. Подносилац захтева именованом телу ставља на располагање узорак који представља планирану производњу (у даљем тексту: тип), а тип може да обухвата неколико верзија производа под условом да разлике између верзија не утичу на ниво безбедности и друге услове који се односе на карактеристике рада производа.
3.2. Именовано тело може затражити додатне узорке ако су потребни за извођење програма тестирања. 
3.3. Именовано тело треба да: 
– проверава техничку документацију, проверава да ли је тип произведен у складу с техничком документацијом и да ли су делови направљени у складу с одредбама члана 8. овог правилника и делове који су направљени без примене одговарајућих одредби тих стандарда; 
– обавља одговарајућа испитивања и потребне тестове ради провере да ли, када нису примењене одредбе члана 8. овог правилника, решења која је усвојио произвођач задовољавају кључне одредбе овог правилника; 
– изврши одговарајућа испитивања и потребне тестове ради провере да ли је произвођач који је одлучио да примењује одговарајуће стандарде, те стандарде заиста и применио; 
– договори са подносиоцем захтева место где ће се извршити прегледи и потребна испитивања. 
3.4. Уколико тип задовољава одредбе овог правилника, именовано тело ће подносиоцу захтева издати сертификат о прегледу типа. Сертификат садржи име и адресу произвођача, закључке испитивања, услове за његову валидност и потребне податке за идентификацију одобреног типа. 
3.5. Списак одговарајућих делова техничке документације прилаже се уз сертификат, а копију задржава именовано тело. 
3.6. Уколико произвођачу није издат сертификат о прегледу типа, именовано тело ће одбијање издавања детаљно образложити. 
3.7. Подносилац захтева обавестиће именовано тело код којег је техничка документација у вези сертификата о прегледу типа, о свим изменама на одобреном производу који треба добити додатно одобрење, ако такве измене могу утицати на усаглашеност са условима прописаним за употребу производа. Додатно одобрење даје се у облику допуне изворном сертификату о прегледу типа. 
3.8. Именовано тело пружиће другом именованом телу одговарајуће информације у вези са сертификатима о прегледу типа, као и о издатим и повученим додатним одобрењима, односно доставити копије издатих одобрења. 
3.9. Произвођач чува уз техничку документацију копије сертификата о прегледу типа и њихових допуна у временском периоду од најмање десет година после производње последњег производа. 
3.10. Ако произвођач није регистрован у Републици Србији, а нема ни заступника, увозник ће учинити доступном техничку документацију са преводом на српски језик надлежним органима на њихов захтев, најмање десет година од дана производње последњег производа.
3.11. Заступник произвођача може поднети захтев из одељка 2. овог прилога и извршити обавезе из одељка 3.9. овог прилога ако је то у складу са његовим овлашћењем.
Модул C (усаглашеност са типом на основу интерне контроле производње) 
1. Произвођач потврђује и изјављује да су одређени производи усаглашени са типом као што је наведено у сертификату о прегледу типа и да задовољавају услове овог правилника који се на њих односе.
1.1. Произвођач ставља на сваки производ знак усаглашености и сачињава и издаје деклерацију о усаглашености.
2. Произвођач предузима све неопходне мере како би осигурао да поступак производње обезбеђује усаглашеност производа с типом како је наведено у сертификату о прегледу типа и условима прописаним овим правилником. 
3. Произвођач чува копију сертификата о прегледу типа у периоду од најмање десет година после производње последњег производа. 
4. Ако произвођач није регистрован у Републици Србији, а нема ни заступника, увозник ће учинити доступном техничку документацију са преводом на српски језик надлежним органима на њихов захтев, најмање десет година од дана производње последњег производа.
5. У вези оцењивања усаглашености са захтевима за емисију издувних гасова овог правилника и ако произвођач не ради у складу с одговарајућим системом квалитета из Модула Н, именовано тело које изабере произвођач, у периодичним размацима спроводи или захтева вршење проверавања производа. Ако ниво квалитета није задовољавајући, или ако је неопходно потврдити тачност података које је поднео произвођач, користи се следећа процедура:
– узима се један мотор из серије и подвргава се испитивању описаном у Део Б Прилога 1. Испитни мотори треба да буду разрађени деломично или у потпуности, у складу са спецификацијама произвођача. Ако специфичне емисије издувних гасова из мотора узетог из серије премашују граничне вредности из Дела Б Прилога 1 произвођач може да затражи мерења на узорку од неколико мотора узетих из серије, а који укључује првобитно узети мотор. Да би се осигурала горе дефинисана усаглашеност узорка мотора са захтевима овог правилника примењује се статистичка метода из Прилога 8. 
6. Обавезе произвођача из одељка 1. пододељак 1.1. и одељка 3. овог прилога може испунити у његово име и за његову одговорност, његов заступник, под условом да су наведене у овлашћењу. 
Додатни поступак који се употребљава у оквиру усаглашености с типом на основу интерне контроле производње (Модул С)
Ако се у случајевима из члана 17. став 4. овог правилника покаже да ниво квалитета није задовољавајући, примењује се следећи поступак:
Мотор се узме из серије и на њему се спроведе тест из Дела Б Прилога 1. Тестни мотор ставља се у погон, делимично или потпуно, у складу са спецификацијама произвођача. Ако специфична емисија издувних гасова мотора узетог из серије прелази граничне вредности из Дела Б Прилога 1, произвођач може да затражи да се мерења изврше на узорку више мотора узетих из серије, укључујући и мотор који је првобитно тестиран. Како би се осигурала усаглашеност узорка мотора са захтевима овог правилника, примењује се статистичка метода из Прилога 8.
Модул D (усаглашеност са типом на основу гаранције квалитета процеса производње – обезбеђивање квалитета производње)
1. Произвођач спроводи одобрени систем управљања квалитетом за производњу, завршну контролу и контролу како је одређено одељком 3. овог модула и треба да се подвргне контроли како је одређено одељком 4. овог модула. 
1.1. Произвођач који испуњава одредбе из одељка 1. овог модула обезбеђује и изјављује да су одређени производи у складу с типом као што је описано у сертификату о прегледу типа и да задовољавају услове прописане овим правилником који се на њих односе. 
2. Произвођач или његов заступник ставља на сваки производ знак усаглашености и издаје деклерацију о усаглашености.
Уз знак усаглашености додаје се и идентификациони број именованог тела које је извршило контролу из одељка 4. овог модула.
3. Систем квалитета
3.1. Произвођач именованом телу подноси захтев за оцењивање система квалитета за одређене производе. 
3.1.1. Захтев садржи све потребне податке о предметном производу, документацију која се односи на систем квалитета, и према потреби, техничку документацију и копију сертификата о прегледу типа. 
3.2. Систем квалитета треба да обезбеди усаглашеност производа са типом како је описано у сертификату о прегледу типа и са одредбама овог правилника које се на њих односе. 
Елементи, услови и одредбе које је усвојио произвођач треба да буду систематски и уредно документовани у облику писаних поступака и упутстава. Документација система квалитета треба да омогући доследно тумачење програма, плана, приручника и регистара квалитета и садржи описе следећег: 
– циљева квалитета и организационе структуре, одговорности и надлежности руководства у погледу квалитета производа; 
– поступка производње и контроле квалитета, модула обезбеђења квалитета и системских мера које ће се користити; 
– испитивања и тестова који се врше пре, за време и након производње и учесталости којом се врше;
– регистара квалитета, као што су извештаји о контроли и подаци о тестовима и калибрисању, извештаја о оспособљености особља, итд.;
– средстава за контролу квалитета затраженог производа и ефикасног функционисања система квалитета. 
3.3. Именовано тело оцењује систем квалитета како би утврдило да ли задовољава услове из пододељка 3.2. овог модула. Оно претпоставља усаглашеност са овим захтевима у погледу система квалитета који задовољавају одговарајући усаглашени стандард. 
Најмање један члан контролног тима треба да има искуства у оцењивању технологије одређене производње. Поступак оцењивања укључује контролисање у просторијама произвођача. 
Именовано тело произвођачу доставља извештај, који садржи одлуку о испитивању и образложену одлуку. 
3.4. Произвођач обезбеђује да одобрени систем квалитета буде задовољавајући и ефикасан, као и да испуњава све обавезе које из њега произилазе. 
3.4.1. Произвођач обавештава именовано тело које је одобрило систем квалитета о било каквим променама које намерава да изврши у систему квалитета. 
3.4.2. Именовано тело оцењује предложене измене и одлучује да ли измењени систем квалитета и даље задовољава услове из пододељка 3.2. овог модула или је потребно поново извршити поступак оцењивања.
3.4.3. Именовано тело обавештава о својој одлуци произвођача. Обавештење треба да садржи закључке прегледа и образложење одлуке.
4. Контрола коју спроводи именовано тело 
4.1. Именовано тело спроводи контролу којом се проверава да ли произвођач прописно испуњава обавезе које произлазе из одобреног система квалитета. 
4.2. Произвођач обезбеђује именованом телу да ради контроле дође на место производње и у складишта да изврши контролу и тестирање, и обезбедиће му све потребне податке, а посебно: 
– документацију о систему квалитета; 
– регистре квалитета, као што су извештаји о контролама и подаци о тестовима и калибрисању, извештаје о оспособљености особља и др. 
4.3. Именовано тело периодично врши контролу да се увери да ли произвођач одржава и примењује систем квалитета и произвођачу достави извештај о контроли. 
4.4. Именовано тело може и ненајављено контролисати произвођача. За време таквих контрола именовано тело може по потреби тестирати, или затражити тестирање, ради провере примене система квалитета. Именовано тело ће доставити произвођачу извештај о контроли и ако је извршено тестирање, извештај о тестирању. 
4.5. Током периода који завршава најмање десет година после производње последњег производа, произвођач треба да буде у могућности да стави на располагање надлежним органима следеће: 
– документацију из тачке 3.1.1. овог модула; 
– изменама из тачке 3.4.1. овог модула; 
– одлуке и извештаје именованог тела из тачке 3.4.3. и пододељака 4.3. и 4.4. овог модула.
Именовано тело доставиће другом именованом телу информације у вези с издатим и повученим одобрењима система квалитета. 
5. Обавезе произвођача из одељака 2, пододељка 3.1, тачке 3.4.1. и пододељка 4.5. овог прилога може испунити у његово име и за његову одговорност, његов заступник, под условом да су наведене у овлашћењу. 
Модул Е (усаглашеност са типом на основу гаранције квалитета производа – обезбеђење квалитета производа) 
1. Поступак при којему произвођач који задовољава обавезе из одељка 2. овог модула обезбеђује и изјављује да су одређени производи у складу с прототипом као што је описано у сертификату о прегледу типа, као и да испуњавају услове прописане овим правилником. 
1.1. Произвођач ставља на сваки производ знак усаглашености и издаје деклерацију о усаглашености. Знак усаглашености треба да буде пропраћен јединственим бројем именованог тела одговорног за надзор као што је утврђено тачком 4. овог модула. 
2. Произвођач успоставља одобрени систем квалитета из одељка 3. овог модула за завршну проверу и испитивање производа и подвргава се надзору као што је утврђено одељком 3. овог модула.
3. Систем квалитета 
3.1. Произвођач подноси именованом телу, које изабере, захтев за оцењивање свог система квалитета за одређене производе. 
3.1.1. Захтев садржи: 
– битне податке о одређеном производу;
– документацију о систему квалитета;
– техничку документацију одобреног типа и копију сертификата о прегледу типа. 
3.2. У складу са системом квалитета, сваки производ треба испитати спровођењем одговарајућих испитивања на начин утврђен одговарајућим стандардима из члана 8. овог правилника или еквивалентним испитивањима како би се осигурала усаглашеност с одговарајућим захтевима прописаним овим правилником. Сви елементи, захтеви и одредбе које усвоји произвођач треба да буду систематски и уредно документовани у облику писаних правила, поступака и упутстава. Ова документација система квалитета треба да осигура опште разумевање програма квалитета, планова, приручника и записа. 
3.2.1. Документација треба да садржи одговарајући опис: 
– циљева квалитета и организационе структуре, одговорности и овлашћења руководства у односу на квалитет производа;
– испитивања и тестова који се спроводе након производње; 
– надзора ефикасног рада система квалитета;
– записа о квалитету, као што су извештаји о контроли и подаци о испитивању, о баждарењу, извештаја о оспособљености запослених и др. 
3.3. Именовано тело оцењује систем квалитета у циљу утврђивања испуњености захтева из пододељка 3.2. овог модула.
3.3.1. Именовано тело претпоставља усаглашеност с тим захтевима у погледу система квалитета који задовољавају одговарајуће стандарде. 
3.3.2. Тим за оцену система квалитета треба да има најмање једног члана с искуством оцењивача у одговарајућој производној технологији. Поступак оцењивања треба да садржи контролу произвођачевих производних погона. 
3.3.3. Именовано тело доставља произвођачу извештај који садржи закључке испитивања и образложену одлуку о оцењивању. 
3.4. Произвођач обезбеђује да одобрени систем квалитета буде задовољавајући и ефикасан, као и да испуњава све обавезе које из њега произилазе. 
3.4.1. Произвођач обавештава именовано тело које је одобрило систем квалитета о било каквим променама које намерава да изврши у систему квалитета. 
3.4.2. Именовано тело оцењује предложене измене и одлучује да ли измењени систем квалитета и даље задовољава услове из пододељка 3.2. овог модула или је потребно поново извршити поступак оцењивања.
3.4.3. Именовано тело обавештава о својој одлуци произвођача. Обавештење треба да садржи закључке прегледа и образложење одлуке.
4. Контрола коју спроводи именовано тело 
4.1. Именовано тело спроводи контролу којом се проверава да ли произвођач прописно испуњава обавезе које произлазе из одобреног система квалитета. 
4.2. Произвођач обезбеђује именованом телу да ради контроле дође на место производње и у складишта да изврши контролу и тестирање и обезбедиће му све потребне податке, а посебно: 
– документацију о систему квалитета; 
– регистре квалитета, као што су извештаји о контролама и подаци о тестовима и калибрисању, извештаје о оспособљености особља и др. 
4.3. Именовано тело периодично врши контролу да се увери да ли произвођач одржава и примењује систем квалитета и произвођачу доставља извештај о контроли. 
4.4. Именовано тело може и ненајављено контролисати произвођача. За време таквих контрола именовано тело може по потреби тестирати, или затражити тестирање, ради провере примене система квалитета. Именовано тело ће доставити произвођачу извештај о контроли и ако је извршено тестирање, извештај о тестирању. 
4.4.1. Током периода који завршава најмање десет година после производње последњег производа, произвођач треба да буде у могућности да стави на располагање надлежним органима следеће: 
– документацију из тачке 3.1.1. овог модула; 
– изменама из тачке 3.4.1. овог модула; 
– одлуке и извештаје именованог тела из тачке 3.4.3. и пододељака 4.3. и 4.4. овог модула.
4.4.2. Именовано тело доставиће другом именованом телу информације у вези с издатим и повученим одобрењима система квалитета.
5. Обавезе произвођача из пододељака 1.1, 3.1. и тач. 3.4.1. и 4.4.1. овог прилога може испунити у његово име и за његову одговорност, његов заступник, под условом да су наведене у овлашћењу. 
Модул F (усаглашеност са типом на основу верификације производа)
1. Овај модул описује поступак којим произвођач проверава и потврђује да су производи усаглашени с типом како је описано у сертификату о прегледу типа и да задовољавају услове прописане овим правилником. 
2. Произвођач предузима све потребне мере како би обезбедио да поступак производње осигурао усаглашеност производа с типом како је описано у сертификату о прегледу типа и да задовољава услове прописане овим правилником. 
2.1. Произвођач ставља на сваки производ знак усаглашености и сачињава и издаје деклерацију о усаглашености.
3. Именовано тело ће обавити одговарајућа испитивања и тестове ради провере усаглашености производа с одредбама овог правилника, испитивањем и тестирањем сваког производа из одељка 4. овог модула или испитивањем и тестирањем производа на статистичкој основи из одељка 5. овог модула, према избору произвођача. 
3.1. Произвођач чува копију деклерације о усаглашености у временском периоду од најмање десет година после производње последњег производа. 
4. Провера испитивањем и тестирањем сваког производа 
4.1. Производи ће бити појединачно испитани и обавиће се одговарајући тестови према одговарајућим стандардима из члана 8. овог правилника или еквивалентни тестови ради провере њихове усаглашености типу како је описано у сертификату о прегледу типа и условима прописаним овим правилником. 
4.2. Именовано тело ће поставити, или затражити да се постави његов јединствени број на сваки одобрени производ и сачини и изда сертификат о усаглашености за спроведено испитивање. 
4.3. Произвођач ће учинити доступним сертификат о усаглашености који је издало именовано тело са преводом на српски језик надлежним органима на њихов захтев, најмање десет година од дана производње последњег производа.
5. Статистичка провера 
5.1. Произвођач ће доставити одређену количину производа истe врсте и предузеће све потребне мере да осигура исти поступак производње одређене врсте сваке произведене количине. 
5.2. Производи су доступни за проверу у облику одређене количине исте робе. Случајно се узима узорак из сваке партије. Издвојени производи појединачно ће се испитати и обавиће се одговарајући тестови као што је утврђено одговарајућим стандардима из члана 8. овог правилника или еквивалентним тестовима да се осигура њихова усаглашеност са условима прописаним овим правилником и да се утврди да ли је та партија прихваћена или одбијена. 
5.3. Статистички поступак подразумева статистичку методу која ће се применити и план узимања узорака с оперативним својствима. 
5.3.1. За оцењивање усаглашености са захтевима за емисију издувних гасова примењује се модул из овог прилога Део – Оцењивање усаглашености за емисију издувних гасова и буке.
5.4. У случају прихваћених количина, именовано тело ће поставити, или затражити да се постави, његов јединствени број на сваки одобрени производ и сачини и изда сертификат о усаглашености за спроведено испитивање. Производи из партије могу се ставити на тржиште, осим оних производа за чије је узорке установљено да нису усаглашени. 
5.4. 1. Ако је партија одбијена, именовано тело ће предузети одговарајуће мере да спречи да се та партија ставља на тржиште. У случају честих одбијања партија именовано тело може обуставити статистичку проверу. 
5.4.2. Произвођач може под надзором именованог тела поставити јединствени број тог тела за време поступка производње. 
5.5. Произвођач осигурава да сертификат о усаглашености који је издало именовано тело учини доступном са преводом на српски језик надлежним органима на њихов захтев, најмање десет година од дана производње последњег производа.
6. Обавезе произвођача из пододељака 2.1, 3.1, 4.3. и 5.5. овог прилога може испунити у његово име и за његову одговорност, његов заступник, под условом да су наведене у овлашћењу. 
Модул G (усаглашеност на основу појединачне верификације производа) 
1. Овај модул описује поступак којим произвођач осигурава и изјављује да је предметни производ, за који је издат сертификат из пододељка 2.1. овог модула, усаглашен са захтевима прописаним овим правилником.
1.1. Произвођач ставља на сваки производ знак усаглашености и сачињава и издаје деклерацију о усаглашености.
2. Именовано тело ће испитати појединачан производ и обавити одговарајуће тестове као што је утврђено одговарајућим стандардом из члана 8. овог правилника или еквивалентне тестове, ради провере њихове усаглашености са одговарајућим условима прописаним овим правилником. 
2.1. Именовано тело ставља, или наложе да се стави његов јединствени број на сваки одобрени производ и сачињава и издаје сертификат о усаглашености за спроведено испитивање. 
3. Техничка документација треба да омогући оцењивање усаглашености са условима прописаним овим правилником и разумевање израде, производње и функционисања производа.
4. Обавезе произвођача из пододељка 1.1. овог прилога може испунити у његово име и за његову одговорност, његов заступник, под условом да су наведене у овлашћењу. 
Модул H (усаглашеност на основу потпуне гаранције квалитета – потпуно обезбеђење квалитета) 
1. Потпуно обезбеђење квалитета је поступак у којима произвођач испуњава захтеве из одредбе одељка 2. овог модула, осигурава и изјављује да предметни производи задовољавају услове прописане овим правилником.
1.1. Произвођач ставља на сваки производ знак усаглашености и сачињава и издаје деклерацију о усаглашености. Уз знак усаглашености додаће јединствени број именованог тела одговорног за контролу према одредби одељка 4. овог модула. 
2. Произвођач ће користити одобрени систем квалитета израде, производње и тестирања и контроле коначног производа сходно одељка 3. овог модула и подлегаће провери према одредби одељка 4. овог модула. 
3. Систем квалитета
3.1. Произвођач именованом телу подноси захтев за оцену система квалитета, који садржи релевантне податке о предвиђеној категорији производа и документацију о систему квалитета. 
3.2. Систем квалитета обезбеђује да производи испуњавају услове прописане овим правилником. 
3.2.1. Елементи, услови и одредбе које је усвојио произвођач треба да буду систематски и уредно документовани у облику писаних поступака и упутстава. Документација система квалитета осигурава узајамно разумевање смерница и поступака квалитета као што су програми, планови, приручници и регистри квалитета, и садржи одговарајући опис: 
– циљева квалитета и организационе структуре, одговорности и надлежности руководства у погледу квалитета пројеката и производа;
– спецификације техничког пројекта, укључујући стандарде и техничке прописе који ће се примењивати и, ако стандарди из члана 8. овог правилника нису у потпуности примењени, начин који ће се користити да би се осигурало усаглашеност производа са битним условима прописаним овим правилником;
– техника поступака и системских радњи контроле и провере система производње који ће се применити приликом израде производа који се односе на предметну категорију производа;
– одговарајућих техника производње, контрола и гаранција квалитета, поступака и системских радњи које ће се применити;
– испитивања и тестова који се врше пре, за време и након производње и учесталости којом се врше; 
– записа о квалитету, као што су извештаји о контроли и подаци о тестовима и калибрирању, извештаја о оспособљености особља, и др.; 
– средстава за праћење постизања квалитета траженог производа и ефикасности функционисања система квалитета. 
3.3. Именовано тело ће оценити систем квалитета да би утврдило да ли исти задовољава услове из пододељка 3.2. овог модула. Именовано тело ће претпоставити поштовање тих услова у односу на систем квалитета који задовољавају стандард SRPS ISO 9001.
3.3.1. Најмање један члан контролног тима треба да има искуства као оцењивач технологије одређене производње. Поступак оцењивања укључује и оцењивачеву контролу просторија, односно производних погона произвођача. 
3.3.2. Именовано тело ће доставити произвођачу извештај који садржи закључке о спроведеном прегледу и одлуку, као и образложење одлуке. 
3.4. Произвођач је дужан да испуни обавезе које произилазе из одобреног система квалитета и да га се придржава како би исти остао одговарајући и ефикасан. 
3.4.1. Произвођач обавештава именовано тело које је одобрило систем квалитета о намерама за унапређење система квалитета. 
3.4.2. Именовано тело ће оценити предложене измене и одлучити да ли измењени систем квалитета и даље задовољава услове из пододељка 3.2. овог модула или је потребно ново оцењивање о чему обавештава произвођача. Обавештење садржи закључке испитивања и образложење одлуке. 
4. Надзор над системом квалитета 
4.1. Сврха надзора је да се осигура да произвођач прописно испуњава обавезе које произилазе из одобреног система квалитета. 
4.2. Произвођач ће омогућити именованом телу да изврши надзор на просторијама где се врши пројектовање, производња и складиштење и пружи све потребне податке на увид, посебно следеће: 
– документацију о систему квалитета; 
– записе квалитета као што је предвиђено фазом израде система квалитета, као што су налази анализа, прорачуна, тестова и др.; 
– записе квалитета као што је предвиђено фазом израде система квалитета, као што су извештаји о надзору, подаци о испитивању, о баждарењу, о тестовима и извештаји о оспособљености запослених, и др. 
4.3. Именовано тело ће периодично вршити провере како би осигурало да произвођач одржава и примењује систем квалитета, а извештаје о обављеној провери доставља произвођачу. 
4.4. Именовано тело може да ненајављено обави обилазак произвођача ради провере исправног деловања система квалитета, при чему зависно од потребе може обавити испитивање или тражити обављање испитивања.
4.5. Извештај о обављеном обиласку доставља произвођачу извештај о испитивању, ако је извршено испитивање. 
5. Произвођач ће у временском периоду од најмање десет година од дана производње последњег производа, надлежним органима учини доступним документацију о систему квалитета, измене из тачке 3.4.1. овог модула и одлуке и извештаје именованог тела из тачке 3.4.2. и пододељака 4.3. и 4.4. овог модула. 
6. Именовано тело ће доставити другим именованим телима информације о издатим и повученим одобрењима система квалитета. 
7. Обавезе произвођача из пододељка 1.1. и тачке 3.4.1. овог прилога може испунити у његово име и за његову одговорност, његов заступник, под условом да су наведене у овлашћењу. 
Модул PCA (усаглашеност на основу оцењивања после изградње) 
1. Усаглашеност на основу оцењивања после изградње је поступак оцењивања усаглашености производа, при којем произвођач није преузео одговорност за усаглашавање производа са овим правилником, већ физичко или правно лице из члана 12. ст. 2. или 3. овог правилника, које ставља производ на тржиште или га пушта у употребу на властиту одговорност, преузима одговорност за једнаковредну усаглашеност производа. То лице испуњава обавезе обавезе из одељака 2. и 4. овог модула обезбеђује и изјављује на властиту одговорност да је одређени производ, који подлеже одредбама из одељка 3. овог модула у складу са условима прописаним овим правилником. 
1.1. Произвођач ставља на сваки производ знак усаглашености и издаје деклерацију о усаглашености. Знак усаглашености треба да буде пропраћен јединственим бројем именованог тела одговорног за надзор као што је утврђено одељком 4. овог модула. 
2. Произвођач успоставља одобрени систем квалитета из одељка 3. овог модула за завршну проверу и испитивање производа и треба да се подвргне надзору као што је утврђено одељка 3. овог модула. 
3. Систем квалитета 
3.1. Произвођач ће именованом телу, које изабере, поднети захтев за оцењивање свог система квалитета за одређене производе. 
3.1.1. Захтев садржи: 
– битне податке о одређеном производу;
– документацију о систему квалитета;
– техничку документацију одобреног типа и копију сертификата о прегледу типа. 
3.2. У складу са системом квалитета, сваки производ се испитује спровођењем одговарајућих испитивања на начин утврђен одговарајућим стандардима из члана 8. овог правилника или еквивалентним испитивањима како би се осигурала усаглашеност с одговарајућим захтевима прописаним овим правилником. Сви елементи, захтеви и одредбе које усвоји произвођач треба да буду систематски и уредно документовани у облику писаних правила, поступака и упутстава. Ова документација система квалитета осигурава опште разумевање програма квалитета, планова, приручника и записа. 
3.2.1. Документација треба да садржи одговарајући опис: 
– циљева квалитета и организационе структуре, одговорности и овлашћења руководства у односу на квалитет производа;
– испитивања и тестова који се спроводе након производње; 
– надзора ефикасног рада система квалитета;
– записа о квалитету, као што су извештаји о контроли и подаци о испитивању, о баждарењу, извештаја о оспособљености запослених и др. 
3.3. Именовано тело оцењује систем квалитета у циљу утврђивања испуњености захтева из пододељка 3.2. овог модула.
3.3.1. Именовано тело претпоставља усаглашеност с тим захтевима у погледу система квалитета који задовољавају одговарајуће стандарде. 
3.3.2. Тим за оцену система квалитета треба да има најмање једног члана с искуством оцењивача у одговарајућој производној технологији. Поступак оцењивања треба да садржи контролу произвођачевих производних погона. 
3.3.3. Именовано тело доставља произвођачу извештај који садржи закључке испитивања и образложену одлуку о оцењивању. 
3.4. Произвођач обезбеђује да одобрени систем квалитета буде задовољавајући и ефикасан, као и да испуњава све обавезе које из њега произилазе. 
3.4.1. Произвођач обавештава именовано тело које је одобрило систем квалитета о било каквим променама које намерава да изврши у систему квалитета. 
3.4.2. Именовано тело оцењује предложене измене и одлучује да ли измењени систем квалитета и даље задовољава услове из пододељка 3.2. овог модула или је потребно поново извршити поступак оцењивања.
3.4.3. Именовано тело обавештава о својој одлуци произвођача. Обавештење садржи закључке прегледа и образложење одлуке.
4. Контрола коју спроводи именовано тело 
4.1. Именовано тело спроводи контролу којом се проверава да ли произвођач прописно испуњава обавезе које произлазе из одобреног система квалитета. 
4.2. Произвођач ће дозволити именованом телу да ради контроле дође на место производње и у складишта да изврши контролу и тестирање и обезбедиће му све потребне податке, а посебно: 
– документацију о систему квалитета; 
– регистре квалитета, као што су извештаји о контролама и подаци о тестовима и калибрисању, извештаје о оспособљености особља и др. 
4.3. Именовано тело периодично врши контролу да се увери да ли произвођач одржава и примењује систем квалитета и произвођачу доставља извештај о контроли. 
4.4. Именовано тело може и ненајављено контролисати произвођача. За време таквих контрола именовано тело може по потреби тестирати, или затражити тестирање, ради провере примене система квалитета. Именовано тело ће доставити произвођачу извештај о контроли и ако је извршено тестирање, извештај о тестирању. 
4.4.1. Током периода који завршава најмање десет година после производње последњег производа, произвођач ће ставити на располагање надлежним органима следеће: 
– документацију из тачке 3.1.1. овог модула; 
– изменама из тачке 3.4.1. овог модула; 
– одлуке и извештаје именованог тела из тачке 3.4.3. и пододељака 4.3. и 4.4. овог модула.
4.4.2. Именовано тело доставиће другом именованом телу информације у вези с издатим и повученим одобрењима система квалитета.
5. Обавезе произвођача из пододељака 1.1, 3.1. и тач. 3.4.1. и 4.4.1. овог прилога може испунити у његово име и за његову одговорност, његов заступник, под условом да су наведене у овлашћењу.
ПРИЛОГ 6
ЗНАК УСАГЛАШЕНОСТИ
1. CE ЗНАК
Знак усаглашености CE се састоји од стилизованог латиничног словног знака „CE” у следећем облику:

Ако се CE знак смањује или увећава, треба узети у обзир пропорције приказане на овом цртежу.
Различите компоненте CE знака треба да имају, суштински, исту висину која не сме бити мања од 5 mm.
Уз знак усаглашености додаје се и јединствени број именованог тела, уколико исто учествује у контроли производње.
2. СРПСКИ ЗНАК УСАГЛАШЕНОСТИ
Српски знак усаглашености се састоји од три велика слова А повезана у облику једнакостраничног троугла (3А), изгледа и садржине као на слици:

Величина знака одређује се према висини В знака која може имати само заокружене вредности стандардних бројева према реду величина R10 изражених у милиметрима (mm) према српском стандарду – Стандардни бројеви, бројчане вредности и дефиниције – SRPS A.A0.001. 
Висина В знака износи, по правилу, најмање 5 (mm).
Уз Српски знак се ставља јединствени број именованог, односно овлашћеног тела за оцењивање усаглашености из регистра именованих, односно овлашћених тела за оцењивање усаглашености, као и последње две цифре године издавања исправе о усаглашености, ако је тело спроводило, односно учествовало у оцењивању усаглашености.
ПРИЛОГ 7  
Додатни поступак при употреби интерне контроле производње и надгледаног испитивања производа утврђених у Модулу А1 
Пројектовање и изградња
Произвођач или треће лице у име произвођача на једном или неколико пловила из производног програма произвођача спроводи један или више следећих тестова, одговарајућих прорачуна или контрола, и то:
1) тест стабилитета према одредби пододељка 3.2. Део А Прилога 1;
2) тест узгонских карактеристика према одредби пододељка 3.3. Део А Прилога 1.
Емисија буке 
За пловила за рекреацију са уграђеним моторима или крменим погонским моторима без уграђеног издува и за скутере, произвођач пловила или треће лице у име произвођача, под одговорношћу именованог тела које изабере произвођач, на једном или неколико пловила из производног програма произвођача пловила спроводи тестове емисије буке из Дела В Прилога 1.
За ванбродске моторе и крмене погонске моторе са уграђеним издувом, произвођач мотора или треће лице у име произвођача, под одговорношћу именованог тела које изабере произвођач, на једном или неколико мотора из производног програма произвођача мотора спроводи тестове емисије буке из Дела В Прилога 1.
При тестирању више од једног мотора из једне породице мотора, примењује се статистичка метода из Прилога 8 како би се осигурала усаглашеност узорка.
ПРИЛОГ 8
Оцењивање усаглашености производње за емисије издувних гасова и буке
1. Да би се проверила усаглашеност породице мотора, узима се узорак мотора из серије. Произвођач одлучује о величини узорка (n) у договору с именованим телом. 
2. Аритметичка средина X резултата добијених из узорка израчунава се за сваку одређену компоненту емисије издувних гасова и буке. За производњу серије се сматра да је у складу са захтевима („одлука о пролазу”) ако су задовољени следећи услови: 
X + к S ≤ L 
S је стандардна девијација, где је: 
S² = Σ (x- X)² / (n – 1) 
X – аритметичка средина резултата добијених из узорка
x – појединачни резултати добијени из узорка 
L – одговарајућа гранична вредност 
n – број мотора у узорку 
к – статистички коефицијент који зависи од n (према доњој табели)




N


2


3


4


5


6


7


8


9


10




K


0,973


0,613


0,489


0,421


0,376


0,342


0,317


0,296


0,279




N


11


12


13


14


15


16


17


18


19




K


0,265


0,253


0,242


0,233


0,224


0,216


0,210


0,203


0,198




Ако је n ≥ 20, онда је к=0,860/√n.
ПРИЛОГ 9
Захтеви које мора да испуни тело за оцењивање усаглашености да би било именовано за оцењивање усаглашености
1. Тело за оцењивање усаглашености, његов директор, односно чланови извршног одбора директора или чланови управног одбора тог тела, као и запослени и друга ангажована лица (даљем тексту: запослени) одговорна за спровођење оцењивање усаглашености у складу са овим правилником не смеју бити пројектанти, произвођачи, добављачи или уграђивачи производа, као ни овлашћени заступници било ког од тих лица. Они не смеју бити укључени директно или као заступници у пројектовање, производњу, стављање на тржиште или одржавање производа из члана 2. овог правилника. То не искључује могућност размене техничких података између произвођача и тела за оцењивање усаглашености. 
2. Тело за оцењивање усаглашености треба да буде независно и да га не контролишу ни произвођачи ни испоручиоци. 
3. Тело за оцењивање усаглашености, као и његови запослени дужно је да спроводи оцењивање усаглашености с највишим степеном професионалности и техничке стручности, независно од сваке врсте притисака и утицаја, посебно финансијских притисака, који би се могли одразити на доношење њихових одлука или на исход испитивања производа и то у односу на сва лица или групе лица која су посредно или непосредно заинтересована за резултате испитивања.
4. Тело за оцењивање усаглашености треба да располаже потребним простором и опремом, као и свим потребним особљем и средствима која осигуравају правилно обављање административних и техничких послова у вези са испитивањима.
5. Запослени у телу за оцењивање усаглашености одговорни за обављање испитивања треба да имају: 
1) одговарајуће стручно и техничко образовање,
2) задовољавајуће оспособљеност за вршење испитивања које спроводе и одговарајуће искуство у вршењу таквих испитивања, 
3) способност за израду потребних потврда, записника и извештаја о испитивању којим се доказују обављена испитивања.
6. Непристраност запослених у телу за оцењивање усаглашености који врше прегледе, односно испитивања треба да буде загарантована, а њихова накнада за рад не сме да зависи од броја обављених испитивања, нити од резултата тих испитивања.
7. Тело за оцењивање усаглашености треба да има закључен уговор о осигурању од одговорности за штету.
8. Запослени у телу за оцењивање усаглашености дужни су да чувају професионалну тајну у вези свих информација добијених приликом обављања задатака у складу с овим правилником или било којом одредбом других прописа (осим према надлежним државним органима).
9. Тело за оцењивање усаглашености треба да има одговарајући општи акт којим ће уредити основне процедуре у вези са поступањем са приговорима за његов рад и донете одлуке.
ПРИЛОГ 10
Техничка документација
Техничка документација из члана 18. овог правилника, ако је то релевантно за оцењивање, треба да садржи следеће:
1) детаљан опис врсте производа;
2) идејни пројекат и производне нацрте и шеме компонената, подсклопова, струјних кола и др.; 
3) описе и објашњења потребна за разумевање наведених нацрта и шема, као и рада производа;
4) списак стандарда из члана 8. овог правилника који су примењени у целини или делимично, као и описе усвојених решења за постизање усаглашености са захтевима овог правилника ако стандарди из члана 8. овог правилника нису примењени;
5) резултате спроведених прорачуна, испитивања и др.;
6) извештаје о испитивањима или прорачунима стабилитета према одредбама пододељка 3.2. Део А Прилога 1 и узгона према одредбама пододељка 3.3. Део А Прилога 1;
7) извештаје о испитивања емисије издувних гасова који доказују усаглашеност са одредбама одељка 2. Део Б Прилога 1;
8) извештаје о испитивања емисије буке који доказују усаглашеност са одељком 1. Део В Прилога 1.