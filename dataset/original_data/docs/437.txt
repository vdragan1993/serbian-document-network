На основу члана 97. тачка 1. Устава Републике Србије, члана 5. став 1. тачка 4. Закона о спољним пословима („Службени гласник РС”, бр. 116/07, 126/07 – исправка и 41/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), 
	
Влада доноси
 
ОДЛУКУ
о успостављању дипломатских односа између Републике Србије и Султаната Брунеји

"Службени гласник РС", број 81 од 1. новембра 
	2011.
 
1. Успостављају се дипломатски односи између Републике Србије и Султаната Брунеји на нивоу амбасадора акредитованог у Султанату Брунеји, на нерезиденцијалној основи, са седиштем у Џакарти. 
	
2. Задужује се Министарство спољних послова да предузме мере за извршење ове одлуке. 
	
3. Ова одлука ступа на снагу осмог дана од дана објављивања у „Службеном гласнику Републике Србије”. 
	
 
05 број 018-7930/2011
У Београду, 27. октобра 2011. године

Влада
Председник,
др 
	Мирко Цветковић, с.р.