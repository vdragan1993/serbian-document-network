На
основу члана 18. став 4. Закона о заштити становништва од заразних болести
(„Службени гласник СРС“, бр. 48/75) по прибављеном мишљењу Здравственог савета
Социјалистичке Републике Србије, Републички секретаријат за здравље и социјалну
политику СР Србије, доноси

 

 

ПРАВИЛНИК

о условима, начину и организацији вршења имунизације, серопрофилаксе и хемиопрофилаксе против заразних болести

„Службени гласник
СРС”, број 28 од 14. 
јула 1977.

 

Члан 1.

Овим
правилником прописују се услови, начин и организација вршења имунизације,
серопрофиласке и хемиопрофилаксе против заразних болести одређених у чл. 18.
Закона о заштити становништва од заразних болести („Службени гласник СРС”, бр.
48/75).

I. УСЛОВИ И НАЧИН
ВРШЕЊА ИМУНИЗАЦИЈЕ СЕРОПРОФИЛАКСЕ И ХЕМИОПРОФИЛАКСЕ ПРОТИВ ЗАРАЗНИХ БОЛЕСТИ

Члан 2.

Здравствена
организација која врши имунизацију, серопрофилаксу и хемиопрофилаксу против
одређених заразних болести мора имати лекара и довољан број здравствених
радника са вишом или средњом медицинском спремом, као и потребан број лица за
вођење евиденције и вршење осталих административних и техничких послова у вези
са спровођењем имунизације.

Здравствена
организација која изводи имунизацију обавезна је да има једно одговорно лице за
организацију и спровођење имунизације, са најмање средњом медицинском школом.

Члан 3.

Имунизација
против грипа врши се инактивисаном вакцином против грипа, вакцинисањем и
ревакцинисањем.

Вакцинисање
против грипа врши се давањем две одговарајуће дозе вакцине против грипа дубоко
подкожно у размаку од 4 недеље.

Ревакцинација
се врши давањем једне дозе вакцине против грипа по истеку једне године од дана
обављене комплетне вакцинације.

Члан 4.

Имунизација
против грипа у смислу чл. 18. Закона о заштити становништва од заразних болести
(„Службени гласник СРС”, број 48/75), врши се током године, код лица која
болују од хроничних болести и то првенствено код:

–
хроничних обољења срца и крвних судова било ког порекла,

–
хроничних обољења дисајних путева и плућа,

–
шећерне болести, Адисонове болести као и других поремећаја метаболизма.

Члан 5.

Контраиндикације
за имунизацију против грипа јесу:

1.
фебрилно стање,

2.
акутна заразна болест,

3.
алергија на: јаја, перје и живину,

4.
леукемија, тешка анемија и друга тешка обољења и хематопетског апарата,

5.
тежа оштећења функције бубрега.

Члан 6.

Серопрофилакса
трудница изложених инфекцији узрочником заразне жутице, врши се нормалним
гамаглобулином (имуноглобулином) у појединачној дози од 0,2 ml на килограм
телесне тежине, давањем у мишић. Исту појединачну дозу треба поновити после два
месеца.

Члан 7.

Хемиопрофилакса
код деце и омладине у установама за смештај деце и омладине при појави
епидемије шарлаха и епидемичног менингитиса врши се пеницилином или
еритромицином.

Члан 8.

Хемиопрофилакса
шарлаха и епидемичног менингитиса врши се појединачно код сваке здраве особе у
установама за смештај деце и омладине захваћеним епидемијама заразних боелсти
наведених у чл. 7. овог правилника давањем 600.000 јединица бензатин пеницилина
једанпут у мишић деци до навршене 7 године живота има 1,200.000 јединица
осталој деци и омладини.

Уместо
оваквог начина примене бензатин пеницилина могућно је применити хемиопрофилаксу
препаратима који се дају „пер-ос” и то дневно до 6.000 јединица бензатин
пеницилина или по 50 милиграма еритромицина на 1 килограм телесне тежине,
подељено у четири појединачне дозе, док је лице изложено могућности инфекције.

II. ОРГАНИЗАЦИЈА
ВРШЕЊА ИМУНИЗАЦИЈЕ ПРОТИВ ОДРЕЂЕНИХ ЗАРАЗНИХ БОЛЕСТИ

Члан 9.

План
производње имунизације који се доноси на основу члана 19. став 1. Закона о
заштити становништва од заразних болести („Службени гласник СРС”, број 48/75)
садржи годишта и број лица која подлежу обавези имунизације, време и место
извођења као и просторије у којима ће се имунизација обавити.

Ови
подаци дају се на посебном обрасцу који је одштампан уз овај Правилник и чини
његов саставни део.

Члан 10.

План
извођења имунизације израђује се на основу картотеке обвезника имунизације у
здравственим организацијама и података о новорођеној деци добијених од
матичарске службе скупштине општине.

Члан 11.

Здравствена
организација која је одређена за извођење имунизације на основу Програма за
извођење имунизације становништва против одређених заразних болести и плана
извођења имунизације, сачињава списак лица која подлежу обавези имунизације са
адресама и доставља га одређеном органу управе скупштине општине који врши
позивање лица за имунизацију личном доставом.

Позивање
за имунизацију врши се и објављивањем саопштења о имунизацији на јавним местима
или на други погодан начин.

Члан 12.

Лица
која подлежу обавезној имунизацији против одређених заразних болести дужна су
одазвати се позиву у време и на месту одређеном за имунизацију. За малолетна
лица ову обавезу извршавају њихови родитељи ии законски заступници.

Члан 13.

Здравствена
организација која врши имунизацију против одређених заразних болести води
посебну картотеку о обављеним имунизацијама која садржи прописане податке о
вакцинисању и ревакцинисању, води уредну евиденцију о имунизованим лицима и
доставља планове имунизације као и извештаје о извршењу плана и програма
имунизације надлежном заводу за здравствену заштиту.

Члан 14.

Лекар
који врши имунизацију здравствено осигураних лица убележава податке о извршеном
вакцинисању, ревакцинисању и обавезној серопрофилакси као и разлог због чега
није извршена имунизација у картон имунизованог лица и у одговарајућу рубрику
здравствене књижице имунизованог лица.

Члан 15.

Здравствена
организација одмах по завршетку извођења имунизације на одређеном месту и
одређеног дана, доставља податке о лицима која се нису одазвала позиву за
имунизацију органу управе надлежном за послове санитарне инспекције ради
покретања прекршајног поступка и о томе води уредну евиденцију.

Оправдање
због неодазивања обавези имунизације може да издаје само лекар службе за
спровођење имунизације и то на основу постојеће евиденције у здравственој
организацији.

Члан 16.

Евиденција
о извршеној имунизацији против туберкулозе може се водити одвојено од
евиденције о извршеној имунизацији против других заразних болести.

Члан 17.

Ако
лице који подлеже обавезној имунизацији против одређених заразних болести
промени место пребивалишта, здравствена организација која је одређена за
извођење имунизације издаје потврду обвезнику имунизације о извршеним
имунизацијама.

Члан 18.

Здравствена
организација која изводи имунизацију против заразних болести води евиденцију и
доставља извештај о обављеној имунизацији у складу са прописима о евиденцијама
у области здравствене заштите.

Подаци
о извршеним имунизацијама дају се на посебном обрасцу који је одштампан уз овај
правилник и чини његов саставни део.

Члан 19.

Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије”.

 

Број
512-19/77-04

У
Београду, 23. маја 1977. године

Заменик

републичког
секретара за здравље

и
социјалну политику,


Мила
Ђорђић, с. р.
 

Извештај 
	о извршеној имунизацији против одређених заразних болести на територији 
	општине ______________________