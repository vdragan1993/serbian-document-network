На основу члана 60. ст. 2. и 3. Закона о избору народних посланика („Службени гласник РС”, бр. 35/00, 57/03 – одлука УС, 72/03 – др. закон, 18/04, 85/05 – др. закон, 101/05 – др. закон, 104/09 – др. закон, 28/11 – одлука УС и 36/11), у складу са чланом 67. ст. 1. и 2. Упутства за спровођење избора за народне посланике Народне скупштине, расписаних за 24. април 2016. године („Службени гласник РС”, број 22/16) и на основу Решења Министарства државне управе и локалне самоуправе о закључењу Јединственог бирачког списка број 208-00-23/2016-28/32-1 од 9. априла 2016. године,
Републичка изборна комисија, на седници одржаној 13. априла 2016. године, донела је
 
РЕШЕЊЕ
о утврђивању броја гласачких листића за гласање на изборима за народне посланике Народне скупштине, расписаним за 24. април 2016. године
"Службени гласник РС", број 38 од 13. априла 
				2016.
 
1. За гласање на изборима за народне посланике Народне скупштине, расписаним за 24. април 2016. године, штампаће се 6.771.497 гласачких листића.
Број гласачких листића из става 1. ове тачке обухвата број 6.737.808, што је укупан број бирача у Републици Србији на дан 8. априла 2016. године и број 33.689 као резерву гласачких листића од 0,5% од укупног броја бирача у Републици Србији.
2. Ово решење објавити у „Службеном гласнику Републике Србије”. 
 
02 број 013-300/16
У Београду, 13. априла 2016. године
Републичка изборна комисија
Председник,
проф. др Дејан Ђурђевић, с.р.