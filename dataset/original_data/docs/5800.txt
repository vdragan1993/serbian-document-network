Редакцијски пречишћен текст
 

На основу члана 125. тачка 1) Закона о ветеринарству („Службени гласник
РС”, број 91/05),

Министар пољопривреде, шумарства и водопривреде доноси

 


НАРЕДБУ


о предузимању
мера за спречавање уношења заразне болести животиња трансмисивних
спонгиоформних енцефалопатија у Републику Србију


“Службени гласник РС”, бр.
8
од 3. фебруара 
2009, 5 од 20. јануара 2015.

 

1. Ради спречавања уношења заразне болести животиња трансмисивних спонгиоформних
енцефалопатија (у даљем тексту: ТЦЕ) у Републику Србију, забрањује се увоз пошиљки:

1) говеда;

2) оваца и коза;

3) семена и оплођених јајних ћелија:

– оваца и коза,

– говеда;

4) хране пореклом од преживара из земаља, односно региона са занемарљивим
и контролисаним БСЕ ризиком, и то:

– меса,

– уситњеног меса (млевено месо, уситњено месо припремљено за обликовање,
уситњено обликовано месо),

– производа од меса,

– изнутрица укључујући и крв,

– топљене масти (лој),

– чврстог остатка са садржајем протеина добијеног топљењем масног ткива
(чварци),

– желатина,

– обрађених (сољених, сушених, избељених) желудаца, црева и мокраћне
бешике; 

5) хране пореклом од преживара из земаља, односно региона са неодређеним
БСЕ ризиком;

6) хране животињског порекла са садржајем материјала пореклом од преживара;

7) животиња које припадају фамилији јелена (Цервидае), као и хране
пореклом од ових животиња;

8) механички откоштеног меса (у даљем тексту: МОМ);

9) отпадака животињског порекла, укључујући и кости, који нису намењени
за исхрану људи и разврстаних у материјале Категорије 1, Категорије 2 и Категорије
3, у складу са посебним прописом;

10) производа добијених од отпадака животињског порекла из подтачке
9) ове тачке, и то:

– говеђег лоја и деривата говеђег лоја,

– производа од крви,

– производа од костију укључујући коштано брашно, калцијум дифосфат
и калцијум трифосфат,

– желатина,

– прерађеног протеина животињског порекла који укључује месно брашно,
месно-коштано брашно, кожно, крвно и јетрено брашно, рибље брашно и чварке;

11) хране за животиње, осим за кућне љубимце, која садржи производе
из подтачке 10) ове тачке;

12) производа добијених од отпадака животињског 
порекла из подтачке 10) ове тачке намењених искључиво за производњу хране за 
кућне љубимце и храну за кућне љубимце, која садржи отпатке животињског порекла 
из подтачке 9) ове тачке, односно производе добијене од отпадака животињског 
порекла из подтачке 10) ове тачке;*

13) специфично-ризичног материјала (у даљем тексту: СРМ) датог у Прилогу
1,  који је одштампан уз ову наредбу и чини њен саставни део, као и хране пореклом
од говеда, оваца и коза која садржи СРМ;

14) говеда која су рођена или гајена на територији Уједињеног краљевства
до 1. августа 1996. године;

15) последњег потомства женки говеда заражених са ТЦЕ, односно оваца
и коза код којих је потврђено присуство бовине спонгиоформне енцефалопатије (у даљем
тексту: БСЕ), које је рођено током претходне две године или током периода који је
уследио после првих клиничких симпома почетка болести.

*Службени 
гласник РС, број 5/2015
 

2. Забрана увоза из тачке 1.  подтачка 1) ове наредбе не примењује
се на пошиљке из земаља, односно региона, и то:

1) са занемарљивим БСЕ ризиком, за  говеда: 

– која су рођена и непрекидно узгајана у земљи, односно региону са
занемарљивим БСЕ ризиком,

– која су обележена по принципу трајног идентификационог система који
омогућава да се утврди њихово кретање и порекло до мајке и стада порекла,

– која нису клинички сумњива на БСЕ,

– која за време прве године свог живота нису узгајана са БСЕ позитивним
животињама током прве године њиховог живота, као и за која је на основу спроведене
контроле утврђено да нису храњена истом потенцијално загађеном храном у овом периоду,


– која нису рођена у истом стаду као БСЕ позитивна животиња у периоду
који обухвата годину дана пре и годину дана  после рођења БСЕ позитивне животиње
– у случају да се на основу спроведене контроле из алинеје четврте ове подтачке
не може извести закључак,

– која су рођена после увођења и примене забране исхране преживара
месно коштаним брашном и чварцима пореклом од преживара, односно после рођења последњег
аутохтоног случаја БСЕ позитивне животиње рођене после увођења забране исхране
– у случају да пошиљка потиче из земље порекла у којој је постојао аутохтони случај
БСЕ позитивне животиње;

2) са контролисаним БСЕ ризиком, за  говеда:

– која су обележена по принципу трајног идентификационог система који
омогућава да се утврди њихово кретање и порекло до мајке и стада порекла,

– која нису БСЕ клинички сумњиве животиње,

– која за време прве године свог живота нису узгајана са БСЕ позитивним
животињама током прве године њиховог живота и за која је на основу спроведене контроле
утврђено да нису храњена истом потенцијално загађеном храном у овом периоду, 


– која нису рођена у истом стаду као БСЕ позитивна животиња у периоду
који обухвата годину дана пре и годину дана после рођења БСЕ позитивне животиње
– у случају да се на основу спроведене контроле из алинеје треће ове подтачке не
може извести закључак,

– рођена после увођења и примене забране исхране преживара месно коштаним
брашном и чварцима пореклом од преживара, односно после рођења последњег аутохтоног
случаја БСЕ позитивне животиње  рођене после увођења забране исхране;

3) са неодређеним БСЕ ризиком, за  говеда:

– која су обележена по принципу трајног идентификационог система који
омогућава да се утврди њихово кретање и порекло до мајке и стада порекла,

– која нису БСЕ клинички сумњиве животиње,

– која за време прве године свог живота нису узгајана са БСЕ позитивним
животињама током прве године њиховог живота и за која је на основу спроведене контроле
утврђено да нису храњена истом потенцијално загађеном храном у овом периоду, 


– која нису рођена у истом стаду као БСЕ позитивна животиња у периоду
који обухвата годину дана пре и годину дана  после рођења БСЕ позитивне животиње
– у случају да се на основу спроведене контроле из алинеје треће  ове подтачке
не може извести закључак,

– која су рођена најмање две године после увођења и примене забране
исхране преживара месно коштаним брашном и чварцима пореклом од преживара, односно
после рођења последњег аутохтоног случаја БСЕ позитивне животиње рођене после увођења
забране исхране.

Животиње из тачке 2. ове наредбе које се увозе ради клања могу се клати
искључиво у објекту који је регистрован за клање животиња из увоза.

3. Забрана увоза из тачке 1. подтачка 2) ове наредбе не примењује се
на пошиљке оваца и коза:  

1) које су рођене и непрекидно узгајане на имању на коме никада ниједан
случај овчије сврабежи није дијагностификован, односно када су у питању овце и козе
за приплод – које су непрекидно од рођења или у последње три године узгајане на
имању које у последње три године испуњава следеће услове:

– које је под сталном  ветеринарском контролом,

– на коме ниједан случај овчије сврабежи није дијагностификован,

– на коме су све угинуле и убијене животиње старије од 18 месеци испитане
на овчију сврабеж прописаним методама у складу са кодексом Међународне организације
за заштиту здравља животиња (у даљем тексту: ОИЕ),

– на коме се животиње обележавају трајном идентификационом ознаком
у систему обележавања и идентификације оваца и коза, који омогућава да се утврди
њихово кретање и порекло до мајке и стада порекла,

– на које се уводе  козе и овце које потичу са имања које испуњава
услове из ове подтачке, изузев оваца АРР/АРР прионско-протеинског генотипа;

2) које потичу са имања на коме ниједан случај овчије сврабежи није
дијагностификован у последњих шест месеци – у случају оваца АРР/АРР прионско-протеинског
генотипа.

Животиње из тачке 3. ове наредбе које се увозе ради клања могу се клати
искључиво у објекту који је регистрован за клање животиња из увоза.

4. Забрана увоза из тачке 1. подтачка 3) ове наредбе не примењује се
на пошиљке, и то:  

1) семена и оплођених јајних ћелија оваца и коза који потичу од животиња
које су непрекидно од рођења, односно последње три године узгајане на имању које
у последње три године испуњава следеће услове:

– које је под сталним ветеринарским надзором,

– на коме ниједан случај овчије сврабежи није дијагностификован,

– на коме су све угинуле и убијене животиње старије од 18 месеци испитане
на овчију сврабеж методама прописаним кодексом ОИЕ,

– на коме се животиње обележавају трајном идентификационом ознаком
у систему обележавања и  идентификације оваца и коза, који омогућава да се
утврди њихово кретање и порекло до мајке и стада порекла,

– на које се уводе само овце и козе  које потичу са имања које
испуњава услове из ове подтачке, изузев оваца АРР/АРР прионско-протеинског генотипа;

2) семена овнова које је сакупљено од мужјака који су АРР/АРР прионско-протеинског
генотипа и оплођених јајних ћелија оваца које потичу од женке АРР/АРР прионско-протеинског
генотипа;

3) семена и оплођених јајних ћелија говеда, уколико су семе, односно
„ин виво” добијене оплођене јајне ћелије говеда сакупљени и са њима се поступало
у складу са препорукама Међународног удружења за ембрио трансвер и ОИЕ.

5. Забрана увоза из тачке 1.  подтачка 4) ове наредбе не примењује
се на пошиљке из земаља, односно региона, и то: 

1) са занемарљивим БСЕ ризиком: 

– ако храна у пошиљци потиче од говеда, оваца и коза које су рођене,
без прекида узгајане и заклане у објекту за клање животиња у земљи, односно региону
са занемарљивим БСЕ ризиком, а чије су месо и сви припадајући делови после инспекцијског
прегледа оцењени као употребљиви за исхрану људи,

– у случају да  је у земљи, односно региону дијагностификован
аутохтони случај БСЕ, ако храна у пошиљци:

а) потиче од говеда, оваца или коза које су рођене после увођења и
примене забране исхране преживара месно коштаним брашном и чварцима пореклом од
преживара;

б) не садржи и не потиче од СРМ и МОМ од костију добијеног од говеда,
оваца и коза.

2) са контролисаним БСЕ ризиком:

– ако храна у пошиљци из тачке 1. подтачка 4) алинеја прва до седме
ове наредбе:

а) потиче од говеда, оваца или коза закланих у објекту за клање животиња,
које нису омамљене увођењем гаса у кранијалну шупљину или убијене истом методом
или омамљене разарањем ткива централног нервног система помоћу инструмента у облику
дугачке шипке увучене у кранијалну шупљину и чије су месо и сви припадајући делови
после инспекцијског прегледа оцењени као употребљиви за исхрану људи,

б) не садржи и не потиче од СРМ и МОМ добијеног од костију говеда,
оваца и коза;

– ако је храна у пошиљци из тачке 1. подтачка 4) алинеја осма ове наредбе
произведена од желудаца, црева и мокраћне бешике који потичу из земље, односно региона
са занемарљивим БСЕ ризиком и:

а) ако желуци, црева и мокраћне бешике потичу од говеда, оваца и коза
које су рођене, без прекида узгајане и заклане у објекту за клање животиња у земљи,
односно региону са занемарљивим БСЕ ризиком, а чије су месо и сви припадајући делови 
прегледом пре и после клања оцењени као употребљиви за исхрану људи,

б) у случају да  је у земљи, односно региону са занемарљивим БСЕ
ризиком дијагностификован аутохтони случај БСЕ – ако желуци, црева и мокраћне бешике
потичу од животиња које су рођене после увођења и примене забране исхране преживара
месно коштаним брашном и чварцима пореклом од преживара, односно ако производи од
говеда, оваца и коза не садрже и не потичу од СРМ.

6. Забрана увоза из тачке 1.  подтачка 5) ове наредбе не примењује
се на пошиљке, и то:

1) меса, уситњеног меса (млевено месо, уситњено месо припремљено за
обликовање, уситњено обликовано месо) и производа од меса, ако храна из пошиљке:

– потиче од говеда, оваца и коза које:

а) нису храњене месно коштаним брашном и чварцима пореклом од преживара,

б) су заклане у објекту за клање животиња и чије су месо и сви припадајући
делови после инспекцијског прегледа оцењени као употребљиви за исхрану људи,

в) нису омамљене увођењем гаса у кранијалну шупљину или разарањем ткива
централног нервног система помоћу инструмента у облику дугачке шипке увучене у кранијалну
шупљину или убијене истом методом;

– не садржи и не потиче од СРМ и МОМ добијеног од костију пореклом
од говеда, оваца и коза,  као и нервног ткива и ткива лимфних жлезда које је
видљиво за време поступка откоштавања; 

2) обрађених желудаца, црева и мокраћне бешике, ако су произведени
од желудаца, црева и мокраћне бешике који потичу из земље, односно региона са занемарљивим
БСЕ ризиком и:

– ако желуци, црева и мокраћне бешике потичу од говеда, оваца и коза
које су рођене, без прекида узгајане и заклане у објекту за клање животиња у земљи,
односно региону са занемарљивим БСЕ ризиком, а чије су месо и сви припадајући делови 
прегледом пре  и после клања оцењени као употребљиви за исхрану људи,

– у случају да  је у земљи, односно региону са занемарљивим БСЕ
ризиком дијагностификован аутохтони случај БСЕ – ако желуци, црева и мокраћне бешике
потичу од животиња које су рођене после увођења и примене забране исхране преживара
месно коштаним брашном и чварцима пореклом од преживара, односно ако производи од
говеда, оваца и коза не садрже и не потичу од СРМ.

7. Забрана увоза хране животињског порекла из тачке 1. подтачка 6)
ове наредбе не примењује се на пошиљке које садрже материјал пореклом од преживара
који испуњава услове из ове наредбе, а ако материјал потиче од говеда из земаља,
односно региона са неодређеним БСЕ ризиком, поред услова из ове наредбе, материјал
мора да  испуњава и следеће услове:

1) да потиче од животиња које су рођене осам година после увођења и
примене забране исхране преживара протеином пореклом од сисара;

2) да потиче од животиња које су рођене, узгајане и држане у стаду
за које постоји потврда да у последњих седам година ниједан случај БСЕ позитивне
животиње није дијагностификован. 

8. Забрана увоза из тачке 1.  подтачка 7) ове наредбе не примењује
се на земље, односно регионе са занемарљивим, контролисаним, односно неодређеним
БСЕ ризиком,  ако пошиљка испуњава следеће услове, и то:

1) животиње у пошиљци морају да потичу:

– из крда у коме није постојала сумња или потврда сумње на присуство
хроничне болести јелена и лосова – Цхрониц Wастинг Дисеасе (у даљем тексту: ЦWД)
– у случају  фармски узгајаних животиња,

– из зоне у којој није постојала сумња или потврда сумње на присуство
ЦWД – у случају животиња из дивљине;

2) храна животињског порекла не сме да потиче и садржи изнутрице и
кичмену мождину, а у случају:

– фармски узгајаних Цервидае – мора да потиче искључиво од меса животиња
за које је применом патохистолошке, имунохистохемијске или друге методе прописане
кодексом ОИЕ утврђено да болују од ЦWД,

– дивљих Цервидае – мора да потиче искључиво од меса животиња за које
је применом патохистолошке, имунохистохемијске или друге методе прописане кодексом
ОИЕ утврђено да не болују од ЦWД, као и да не потиче од животиња из зона у којима
је постојала сумња или је ЦWД дијагностификована у последње три године.

9. Забрана увоза из тачке 1.  подтачка 9) ове наредбе не примењује
се на земље, односно регионе са занемарљивим, односно контролисаним БСЕ ризиком
за пошиљке отпадака животињског порекла Категорије 3, ако пошиљка не садржи отпатке
пореклом од преживара.

10. Забрана увоза из тачке 1.  подтачка 10) ове наредбе не примењује
се на земље, односно регионе са занемарљивим, контролисаним, односно неодређеним
БСЕ ризиком за пошиљке производа добијених од отпадака животињског порекла Категорије
3, без садржаја протеина пореклом од преживара, а у случају:

1) говеђег лоја – и уколико садржи нерастворљиве нечистоће мање од
0,15% у односу на тежину,  односно у случају  деривата од говеђег лоја 
–  и уколико су добијени од лоја истих карактеристика;

2) производа од костију, укључујући коштано брашно и калцијум дифосфат
и калцијум трифосфат  – и уколико су без трагова протеина и масноћа.

11. Забрана увоза из тачке 1.  подтачка 11) ове наредбе не примењује
се на земље, односно регионе са занемарљивим, контролисаним, односно неодређеним
БСЕ ризиком за пошиљке хране за животиње, осим хране за кућне љубимце, уколико садржи
производе добијене од отпадака животињског порекла Категорије 3 без садржаја протеина
пореклом од преживара.

12. Забрана увоза из тачке 
1. подтачка 12) ове наредбе не примењује се на земље, односно регионе са 
занемарљивим, контролисаним, односно неодређеним БСЕ ризиком за пошиљке:*

1) производа добијених од 
отпадака животињског порекла Категорије 3 из тачке 1. подтачка 10) oве наредбе 
који су намењени за производњу хране за кућне љубимце, ако ти отпаци потичу од 
животиња које нису омамљене увођењем гаса у кранијалну шупљину или разарањем 
ткива централног нервног система помоћу инструмената у облику дугачке шипке 
увучене у кранијалну шупљину или убијене истом методом и не садрже и не потичу 
од СРМ и МОМ добијеног од костију пореклом од говеда, оваца и коза;*

2) готове хране за кућне 
љубимце у оригиналном паковању, која садржи отпатке животињског порекла 
Категорије 3 из тачке 1. подтачка 9) ове наредбе, односно готову храну у 
оригиналном паковању која садржи производе добијене од отпадака животињског 
порекла Kaтегорије 3 из тачке 1. подтачка 10) ове наредбе, ако ти отпаци потичу 
од животиња које нису омамљене увођењем гаса у кранијалну шупљину или разарањем 
ткива централног нервног система помоћу инструмената у облику дугачке шипке 
увучене у кранијалну шупљину или убијене истом методом и не садрже и не потичу 
од СРМ и МОМ добијеног од костију пореклом од говеда, оваца и коза.*

*Службени 
гласник РС, број 5/2015
 

13. Забрана увоза из тачке 1.  подтачка 13) ове наредбе не примењује
се на пошиљке СРМ за потребе лабораторијске дијагностике, образовања и за научноистраживачке
сврхе, које потичу из земаља, односно региона са занемарљивим, контролисаним, односно
неодређеним БСЕ ризиком.

14. Пошиљке из ове наредбе, као и пошиљке млека, производа од млека,
кожа, желатина и колагена пореклом од кожа морају потицати од здравих животиња.

15. Увоз пошиљки у складу са условима из ове наредбе може се вршити
из земаља са занемарљивим, контролисаним, односно неодређеним БСЕ ризиком 
са којима је министарство надлежно за послове ветеринарства (у даљем тексту: Министарство)
потписало споразум о признавању међународне ветеринарске потврде.

Под земљама, односно регионима са занемарљивим, односно контролисаним
БСЕ ризиком, у смислу ове наредбе, сматрају се земље, односно региони који су категорисани
као земље, односно региони са  занемарљивим, односно контролисаним БСЕ ризиком
у складу са утврђеном ОИЕ процедуром.

Под земљама, односно регионима са неодређеним БСЕ ризиком, у смислу
ове наредбе, сматрају се земље, односно региони који су категорисани као земље,
односно региони са неодређеним БСЕ ризиком у складу са утврђеном ОИЕ процедуром,
као и земље, односно региони који још увек нису категорисани у складу са утврђеном
ОИЕ процедуром, а на које се примењују услови увоза из ове наредбе за земље, односно
регионе са неодређеним БСЕ ризиком, до одређивања категорије у складу са утврђеном
ОИЕ процедуром.

Испуњеност услова из ове наредбе, као и категорија занемарљивог, контролисаног,
односно неодређеног БСЕ ризика мора бити потврђена од стране надлежног органа земље
извознице,  а ако је потребно и од надлежног органа земље порекла, у међународној
ветеринарској потврди која прати пошиљку. 

Списак земаља, односно региона са занемарљивим, контролисаним, односно
неодређеним БСЕ ризиком  дат је у Прилогу 2, који је одштампан уз ову наредбу
и чини њен саставни део.

16. Увоз пошиљки може се забранити или дозволити на основу процене
ризика, увидом у документацију надлежних органа земље порекла и земље извознице,
непосредним увидом стручних лица  узимајући у обзир одговарајуће стручно мишљење
Савета за ветеринарство.

17. Провоз пошиљки из тачке 1. ове наредбе може се вршити на основу
решења Министарства.

Провозник је дужан да пошиљке из става 1. ове тачке провезе и отпреми
са територије Републике Србије најкасније у року од 24 сата од уласка пошиљке у
земљу у складу са другим условима утврђеним у решењу.

Надлежни инспектор на улазном граничном прелазу обавештава надлежног
инспектора на излазном граничном прелазу о провозу пошиљке.

Ако се утврди да пошиљка није отпремљена у року из става 2. ове тачке
надлежни инспектор обавестиће министарство надлежно за унутрашње послове.

18. Утврђивање протеина животињског порекла у храни за животиње обавља
се методама заснованим на класичној микроскопији, односно ПЦР.

Утврђивање протеина пореклом од преживара у храни животињског порекла
обавља се методама заснованим на ЕЛИСА, односно ПЦР.

Утврђивање нервног ткива пореклом од преживара у храни животињског
порекла обавља се методама заснованим на ЕЛИСА.

19. Даном ступања на снагу ове наредбе престаје да важи Наредба о предузимању
мера за спречавање уношења заразне болести животиња трансмисивних спонгиоформних
енцефалопатија у Републику Србију („Службени гласник РС”, бр. 26/07 и 38/07).

20. Ова наредба ступа на снагу осмог дана од дана објављивања у „Службеном
гласнику Републике Србије”.

 

Број 110-00-00154/2008-09

У Београду, 28. јануара 2009. године

Министар,

др Саша Драгин, с.р.

 

Прилог
1.

 

Следећа ткива и органи одређују се као специфично ризични материјал,
уколико потичу од животиња из земље, односно региона са контролисаним, односно неодређеним
БСЕ ризиком, као и из земље чланице Европске Уније и региона на територији Европске
уније са занемарљивим БСЕ ризиком:

1. код говеда:

1) старијих од 12 месеци: лобања, осим кости доње вилице, укључујући
мозак, очи и кичмену мождину са овојницом;

2) старијих од 30 месеца: кости кичменог стуба, осим трансверзалних
и спиналних изданака цервикалне, торакалне и лумбалне регије, кости репа и медијалног
гребена и крила крсне кости, укључујући дорзални корен ганглија;

3) без обзира на старост: крајници и црева од дуоденума до ректума
са мезентеријумом.

2. код оваца и коза:

1) старијих од 12 месеци, односно код којих су избили стални секутићи:
кости лобање, мозак, очи, крајници и кичмена мождина са овојницом;

2) без обзира на старост: слезина и илеум.

 

 

Прилог 2. 

НАПОМЕНА ИЗДАВАЧА:
Наредбом 
о изменама Наредбе 
о предузимању
мера за спречавање уношења заразне болести животиња трансмисивних
спонгиоформних енцефалопатија у Републику Србију  ("Службени гласник РС", 
број 5/2015) Прилог 
2 замењен је новим Прилогом 2 (види тачку 3. Наредбе - 5/2015-268). 


 

1. ЗЕМЉЕ И РЕГИОНИ СА 
ЗАНЕМАРЉИВИМ БСЕ РИЗИКОМ:

1) Земље чланице Европске 
уније

– Белгија

– Бугарска

– Хрватска

– Данска

– Естонија

– Мађарска

– Италија

– Летонија

– Луксембург

– Малта

– Холандија

– Португал

– Аустрија

– Словенија

– Словачка

– Финска

– Шведска

2) Земље чланице Европског 
удружења слободне трговине

– Исланд

– Норвешка

3) Остале земље

– Аргентина

– Аустралија

– Бразил

– Чиле

– Колумбија

– Индија

– Израел

– Јапан

– Нови Зеланд

– Панама

– Парагвај

– Перу

– Сингапур

– Сједињене Америчке Државе

– Уругвај

2. ЗЕМЉЕ И РЕГИОНИ СА 
КОНТРОЛИСАНИМ БСЕ РИЗИКОМ:

1) Земље чланице Европске 
уније

– Чешка

– Немачка

– Ирска

– Грчка

– Шпанија

– Француска

– Кипар

– Литванија

– Пољска

– Румунија

– Уједињено Краљевство

2) Земље чланице Европског 
удружења слободне трговине

– Лихтенштајн

– Швајцарска

3) Остале земље

– Канада

– Костарика

– Мексико

– Никарагва

– Јужна Кореја

– Тајван

3. ЗЕМЉЕ И РЕГИОНИ СА 
НЕОДРЕЂЕНИМ РИЗИКОМ:

Земље и региони који нису 
наведени у тач. 1. и 2. овог прилога.