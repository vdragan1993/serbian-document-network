Редакцијски пречишћен текст
 
 
На основу члана 19. став 7. Закона о заштити права и слобода националних мањина („Службени лист СРЈ”, број 11/02 и „Службени гласник РС”, бр. 72/09 – др. закон и 97/13 – УС) и члана 12. став 1. тачка 6) Статута националног савета Влаха (Број 16-022/2014 од 17. децембра 2014. године), 
	
Национални савет Влаха је на 7. седници одржаној у Пожаревцу, донео
 
ОДЛУКУ
о оснивању установе
"Службени гласник РС", број 56 од 15. јуна 2016, 81 
	од 5. октобра 2016 - исправка
 
Оснива се Завод за културу Влаха (у даљем тексту: Завод), ради очувања, унапређења и развоја културе Влаха.
Члан 1.
Назив Завода је: „Завод за културу Влаха”, „Institutu dî kultura Vlahilor”.
Назив Завода на енглеском језику је: „Institute for Culture of Vlach of Serbia”. 
	
Седиште Завода је у Бору, Улица Бобијева број 15.
Члан 2.
Делатност Завода је:
– 58.11 издавање књига, брошура, музичких књига и публикација;
– 58.14 издавање часописа и сличних периодичних издања;
Брисана је алинеја 3. (види Исправку - 
	81/2016-30)
– 18.12 остало штампање; 
– 18.13 услуге припреме за штампу;
– 58.19 остала издавачка делатност;
– 59.11 производња кинематографских дела, аудио-визуелних производа и телевизијских програма;
– 59.20 Снимање и издавање звучних записа и 
	музике;
– 72.20 истраживање и експериментални развој у друштвеним и хуманистичким наукама;
– 73.20 истраживање тржишта и испитивање јавног мњења;
– 74.30 превођење и услуге тумача;
– 91.01 делатност библиотека и архива;
– 91.02 делатност музеја, галерија и збирки;
– 91.03 заштита културних добара, природних и других знаменитости.
Завод ће обављати и послове спољнотрговинског промета из области услуга а из оквира уписане делатности за коју се оснива, у складу са законом.
*Службени гласник РС, број 81/2016
Члан 3.
Завод ће обављати делатност на основу својих програмских и планских докумената, одлука и закључака свих облика деловања (органа, радних тела, одбора), форумским и непосредним радом и укључивањем свих компетентних и заинтересованих организација и установа, представника републичких и општинских органа и појединаца из културе, просвете и образовања, науке, уметности и стваралаштва.
Члан 4.
Средства за оснивање и почетак рада Завода обезбеђују оснивач.
Износ средстава потребних за рад и програмску делатност Завода, регулисаће се посебним уговорима, на основу финансијског плана за сваку буџетску годину.
Члан 5.
Завод средства за рад и програмску активност обезбеђује из:
1. Прихода остварених из сопствених делатности,
3. фондова, фондација, донација, прилога и спонзорстава домаћих и страних правних и физичких лица,
4. других извора, у складу са законом.
Средства из става 1. овог члана, користе се у складу са законом, овом одлуком, статутом Завода, програмом рада и финансијским планом Завода.
Члан 6.
За своје обавезе у правном промету, Завод одговара целокупном својом имовином.
Члан 7.
Органи Завода су:
– директор,
– управни одбор,
– надзорни одбор.
Члан 8.
Директор руководи Заводом.
Директора именује и разрешава Национални савет, на период од четири године, са могућношћу поновног именовања.
Услови које мора испуњавати кандидат за директора утврђују се статутом.
Члан 9.
Директор:
1. представља и заступа Завод;
2. организује и руководи радом Завода;
3. извршава одлуке управног одбора и предузима мере за њихово спровођење;
4. стара се о законитости рада и одговоран је за законитост рада Завода;
5. предлаже програм рада;
6. предлаже акте које доноси управни одбор;
7. доноси акт о унутрашњој организацији и систематизацији радних места;
8. врши и друге послове утврђене законом и статутом.
Члан 10.
Управни одбор Завода има председника и четири члана.
Председника и чланове управног одбора именује и разрешава Национални савет.
Предлог за именовање председника и чланова управног одбора, садржи најмање за трећину већи број кандидата од броја чланова Управног одбора који се именује.
Мандат председника и чланова управног одбора је четири године, са могућношћу поновног именовања.
Члан 11.
Управни одбор:
1. доноси статут Завода;
2. доноси годишњи програм рада;
3. усваја финансијски план;
4. усваја извештај о пословању;
5. усваја завршни рачун;
6. одлучује о коришћењу средстава, у складу са законом;
7. доноси одлуке о статусним променама, у складу са законом,
8. обавља и друге послове утврђене законом и статутом.
Члан 12.
Надзорни одбор Завода има председника и два члана.
Председника и чланове надзорног одбора, именује и разрешава Национални савет Влаха.
Предлог за именовање председника и чланова надзорног одбора, садржи најмање за трећину већи број кандидата од броја чланова надзорног одбора који се именује.
Мандат председника и чланова надзорног одбора је четири године, са могућношћу поновног именовања.
Члан 13.
Надзорни одбор:
1. врши надзор над законитошћу рада Завода;
2. прегледа завршни рачун и извештаје о пословању и утврђује да ли су сачињени у складу са прописима;
3. обавља и друге послове утврђене законом и статутом.
О резултатима извршеног надзора, надзорни одбор извештава Национални савет.
Члан 14.
Национални савет има право да директору и управном одбору Завода, предложи мере ради несметаног функционисања Завода и обављања делатности за које је Завод основан и да тражи подношење других извештаја који се односе на рад и пословање Завода, а који нису предвиђени овим актом, као и да предузимају друге мере којима се обезбеђују услови за обављање делатности Завода.
Члан 15.
Национални савет даје сагласност на статут, програм рада, финансијски план, завршни рачун, акт о унутрашњој организацији и систематизацији радних места Завода.
Члан 16.
Завод подноси извештај о свом пословању Националном савету, најмање једанпут годишње.
Члан 17.
Национални савет именује вршиоца дужности директора Завода, до именовања директора Завода.
Члан 18.
Национални савет ће именовати директора и председника и чланове управног и надзорног одбора у року од 60 дана од дана ступања на снагу ове одлуке.
Управни одбор Завода дужан је да у року од 30 дана од дана именовања донесе статут Завода.
Члан 19.
Завод стиче својство правног лица уписом у судски регистар.
Члан 20.
Ова одлука ступа на снагу осмог дана од дана објављивања у „Службеном гласнику Републике Србије”.
 
Број 91/022/2016 
У Пожаревцу, 27. фебруара 2016. године 
Председник Националног савета Влаха,
Радиша Драгојевић, с.р.