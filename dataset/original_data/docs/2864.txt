На основу члана 35. став 4. Закона о рачуноводству („Службени гласник РС”, број 62/13) и члана 18. став 1. тачка 3. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12 и 106/12), 
Гувернер Народне банке Србије доноси
 
ОДЛУКУ
о облику и садржају статистичког извештаја за банке 

"Службени гласник РС", број 71 од 
				11. јула 2014.
 
I. УВОДНЕ ОДРЕДБЕ
1. Овoм одлуком се за банке прописују образац статистичког извештаја и садржина позиција у том обрасцу. 
Образац из става 1. ове тачке одштампан је уз ову одлуку и њен је саставни део (Прилог 1).
2. При попуњавању обрасца из тачке 1. ове одлуке, на одређене позиције у колонама за текућу и претходну годину уносе се подаци с група рачуна и рачуна прописаних одлуком којом се уређују Контни оквир и садржина рачуна у Контном оквиру за банке, као и из аналитичких и других евиденција које банке водe а у којима су дужне да обезбеде податке за унос на позиције тог обрасца на којима није назначен рачун или је назначен део рачуна.
У образац из тачке 1. ове одлуке износи се уписују у хиљадама динара.
У позиције обрасца из тачке 1. ове одлуке под ознакама АОП од 9028 до 9031 уписују се нето износи (салдо на рачуну умањен за одговарајући део исправке вредности).
3. Банке, у складу с чланом 35. Закона о рачуноводству, Агенцији за привредне регистре достављају статистички извештај на обрасцу прописаном овом одлуком, у једном примерку.
II. САДРЖИНА ПОЗИЦИЈА У ОБРАСЦУ СТАТИСТИЧКОГ ИЗВЕШТАЈА
4. У образац из тачке 1. ове одлуке банке уносе податке у колоне 4 и 5, према садржини прописаној за сваку од позиција тог обрасца.
5. Под ознаком АОП 9001 – Трошкови зарада, исказују се обрачунате нето зараде. 
6. Под ознаком АОП 9002 – Трошкови накнада зарада, исказују се обрачунате нето накнаде зарада. 
7. Под ознаком АОП 9003 – Трошкови пореза на зараде и накнаде зарада, исказују се трошкови обрачунатих пореза на зараде и накнаде зарада. 
8. Под ознаком АОП 9004 – Трошкови доприноса на зараде и накнаде зарада, исказују се трошкови обрачунатих доприноса за пензијско и здравствено осигурање, као и за остала осигурања запослених и други доприноси на зараде и накнаде зарада.
9. Под ознаком АОП 9005 – Трошкови накнада за привремене и повремене послове, исказују се трошкови обрачунатих накнада за наведене послове. 
10. Под ознаком АОП 9006 – Остали лични расходи, исказују се трошкови осталих личних расхода, као што су отпремнине за одлазак у пензију, лична примања чланова управног одбора и остала лична примања запослених.
11. Под ознаком АОП 9007 – Трошкови материјала, исказују се расходи материјала, енергије, резервних делова и ситног инвентара.
12. Под ознаком АОП 9008 – Трошкови производних услуга, исказују се услуге које имају карактер материјалних трошкова.
13. Под ознаком АОП 9009 – Трошкови закупнина, исказују се укупни расходи за закупнине (закуп земљишта, пословног простора и основних средстава, као и друге врсте закупа).
14. Под ознаком АОП 9010 – Трошкови закупнина за земљиште, исказују се само расходи у вези са закупом земљишта.
15. Под ознаком АОП 9011 – Трошкови амортизације, исказују се трошкови амортизације нематеријалних улагања и основних средстава обрачунати у корист одговарајућих аналитичких рачуна исправке вредности нематеријалних улагања и основних средстава у оквиру рачуна 339, 349 и 359.
16. Под ознаком АОП 9012 – Нематеријални трошкови (без пореза и доприноса), исказују се укупни нематеријални трошкови, који обухватају трошкове накнада, непроизводних услуга, репрезентације, премија осигурања (осим премија осигурања по основу осигурања живота запослених), чланарине и остале нематеријалне трошкове. 
17. Под ознаком АОП 9013 – Трошкови премија осигурања, исказује се део нематеријалних трошкова који се односе на премије осигурања нематеријалних улагања, основних средстава, залиха, потраживања и других средстава, као и на премије осигурања депозита.
18. Под ознаком АОП 9014 – Накнаде трошкова запосленима, исказује се део нематеријалних трошкова који се односи на накнаде трошкова смештаја и исхране на службеном путу, накнаде трошкова превоза за долазак на радно место и одлазак с радног места, накнаде за смештај и исхрану на терену, као и друге накнаде трошкова запосленима.
19. Под ознаком АОП 9015 – Трошкови накнада другим физичким лицима, исказује се део нематеријалних трошкова који се односи на ауторске хонораре, накнаде трошкова смештаја и исхране на службеном путу, накнаде трошкова превоза за долазак на радно место и одлазак са радног места, накнаде за смештај и исхрану на терену, као и друге накнаде трошкова послодавцима и другим физичким лицима.
20. Под ознаком АОП 9016 – Трошкови чланарина, исказује се део нематеријалних трошкова који се односи на чланарине за пословна и друга удружења. 
21. Под ознаком АОП 9017 – Трошкови репрезентације, исказују се издаци за репрезентацију, укључујући и вредност сопствених производа, робе и услуга.
22. Под ознаком АОП 9018 – Трошкови пореза, осим пореза на зараде и накнаде зарада, пореза на остале приходе грађана и пореза на добит, исказују се наведени трошкови.
23. Под ознаком АОП 9019 – Трошкови доприноса, исказују се трошкови доприноса, осим доприноса на зараде и накнаде зарада.
24. Под ознаком АОП 9020 – Остали трошкови, исказују се сви остали трошкови пословања, као и трошкови истраживања.
25. Под ознаком АОП 9021 – Новчане казне и пенали, исказује се део осталих расхода који се односи на новчане казне и пенале.
26. Под ознаком АОП 9022 – Расходи по основу курсних разлика, исказују се расходи по основу негативних курсних разлика, који укључују и расходе од негативних курсних разлика по основу валутне клаузуле.
27. Под ознаком АОП 9023 – Остали приходи оперативног пословања, исказују се приходи од продаје производа и услуга, приходи од активирања учинака, приходи од субвенција, дотација, регреса, компензација и повраћаја дажбина по основу продаје производа и услуга, приходи од доприноса и чланарина, као и други приходи из оперативног пословања који су обрачунати у рачуноводственој исправи, назависно од времена њихове наплате.
28. Под ознаком АОП 9024 – Приходи од давања земљишта у закуп, исказује се део осталих прихода из оперативног пословања који се односе на приходе од закупа земљишта.
29. Под ознаком АОП 9025 – Приходи од дивиденди и учешћа, исказују се приходи од дивиденди и остали приходи од учешћа.
30. Под ознаком АОП 9026 – Приходи од накнаде штете по основу осигурања, исказује се део осталих прихода који су настали накнадом штете по основу осигурања.
31. Под ознаком АОП 9027 – Приходи од курсних разлика, исказују се приходи од позитивних курсних разлика, који укључују и приходе од позитивних курсних разлика по основу уговорене валутне клаузуле.
32. Под ознаком АОП 9028 – Залихе, исказује се вредност залиха материјала, алата и инвентара, резервних делова, осталих залиха и средстава стечених наплатом потраживања.
33. Под ознаком АОП 9029 – Залихе материјала, залихе алата и инвентара и залихе резервних делова, исказује се вредност залиха материјала, вредност залиха алата и инвентара који ће се у целини отписати при стављању у употребу и вредност залиха резервних делова.
34. Под ознаком АОП 9030 – Остале залихе, исказује се вредност осталих залиха којима банке располажу.
35. Под ознаком АОП 9031 – Средства стечена наплатом потраживања, исказују се наведена средства.
36. Под ознаком АОП 9032 – Просечан број запослених по основу стања на крају месеца, уписује се, као цео број, просечан број запослених утврђен на основу стања на крају сваког месеца пословне године.
37. Под ознаком АОП 9033 – Број обичних акција, уписује се апсолутни број обичних акција на крају године.
38. Под ознаком АОП 9034 – Број приоритетних акција, уписује се апсолутни број приоритетних акција на крају године.
39. Под ознаком АОП 9035 – Номинална вредност обичних акција, уписује се укупна номинална вредност свих обичних акција на крају године.
40. Под ознаком АОП 9036 – Номинална вредност приоритетних акција, уписује се укупна номинална вредност свих приоритетних акција на крају године.
41. Под ознакама АОП од 9037 до 9045 исказују се износ плаћених аконтација дивиденди из добитка у току године и износи дивиденди из добитка за претходне године исплаћени у текућој години.
42. Ова oдлука објављује се у „Службеном гласнику Републике Србије” и ступа на снагу 31. децембра 2014. године.
 
О. број 10
У Београду, 9. јула 2014. године
Гувернер
Народне банке Србије,
др Јоргованка Табаковић, с.р.
 

				ПРИЛОЗИ
 

Прилог 1 -
				
Статистички извештај за 20___. годину