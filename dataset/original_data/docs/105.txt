Редакцијски пречишћен текст


	 

	 

	 

	На основу члана 31. став 1. Закона о Влади 
	(„Службени гласник РС”, бр. 55/05, 71/05 – исправка, 101/07, 65/08 и 16/11),

	Влада доноси

	 

	 

УРЕДБУ

о оснивању 
	Канцеларије за ревизију система управљања средствима Европске уније

	„Службени 
	гласник РС“, бр. 41 од 10. јуна 2011, 
	83 од 9. новембра 2011.

	 
 

Садржина уредбе

 
Члан 1.

	Овом уредбом оснива се Канцеларија за ревизију 
	система управљања средствима Европске уније (у даљем тексту: Канцеларија) и 
	прописује њено уређење и делокруг. 

	Канцеларија је служба Владе.

 

Делокруг Канцеларије

 
Члан 2.

	Канцеларија обавља стручне послове за потребе 
	Владе, у сарадњи са другим органима државне управе, који се односе на 
	ревизију и потврђивање усклађености система спровођења програма Европске 
	уније у којима је одговорност за управљање пренета на Републику Србију, у 
	складу са обавезама које су преузете 
	
Оквирним споразумом између Европске 
	комисије и Владе Републике Србије о правилима за сарадњу која се односе на 
	финансијску помоћ Европске заједнице Републици Србији у оквиру спровођења 
	помоћи према правилима инструмента за претприступну помоћ („Службени гласник 
	РС”, број 124/07), и на начин дефинисан тим споразумом, у оквиру 
	успостављања децентрализованог система управљања фондовима Европске уније, а 
	за потребе реализације програма и пројеката финансираних из средстава 
	Европске уније.

	Канцеларија обавља и друге послове који се 
	односе на проверу делотворног и стабилног функционисања система управљања 
	средствима Европске уније.

 

Руковођење Канцеларијом

 
Члан 3.

	Радом Канцеларије руководи директор, кога 
	поставља Влада на пет година, на предлог председника Владе.

	Директор Канцеларије је за свој рад одговоран 
	Влади и председнику Владе.

	Директор Канцеларије је државни службеник на 
	положају.

	Директор Канцеларије може да има заменика, 
	кога сам предлаже, а кога поставља Влада на пет година.

	Заменик директора Канцеларије помаже директору 
	Канцеларије у оквиру овлашћења која му он одреди и замењује га ако је он 
	одсутан или спречен.

	Заменик директора Канцеларије је државни 
	службеник на положају.

 

Помоћници директора Канцеларије*
 


	*Службени гласник РС, број 83/2011
 

Члан 3а*

Директор Канцеларије има 
	помоћнике, које сам предлаже, а које поставља Влада на пет година.*

Помоћник директора 
	Канцеларије руководи заокруженом облашћу рада Канцеларије за коју се 
	образује сектор.*

Помоћник директора 
	Канцеларије је државни службеник на положају.*

	 

*Службени 
	гласник РС, број 83/2011

	 

Рок за доношење правилника

 
Члан 4.

	Директор Канцеларије донеће Правилник о 
	унутрашњем уређењу и систематизацији радних места у Канцеларији у року од 30 
	дана од његовог постављења. 

 

Ступање уредбе на снагу

 

	Члан 5.

	Ова уредба ступа на снагу осмог дана од дана 
	објављивања у „Службеном гласнику Републике Србије”.

 

	05 број 110-3278/2011-1

	У Београду, 2. јуна 2011. године

Влада

	Председник

	др 
	Мирко Цветковић, с.р.