На основу члана 43. став 2. Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС и 96/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ
о промени границe катастарских општина Кнежица и Петровац на Млави
"Службени гласник РС", број 44 од 29. априла 
				2016.
 
I
Мења се граница између катастарских општина Кнежица и Петровац на Млави, општина Петровац на Млави, тако да се катастарској општини Петровац на Млави припаја катастарска парцела број 4073 из катастарске општине Кнежица у површини од 55 а 32 m².
II
Скица промене границе катастарских општина Кнежица и Петровац на Млави одштампана је уз ову одлуку и чини њен саставни део.
III
На основу ове одлуке Републички геодетски завод – Служба за катастар непокретности Петровац на Млави, извршиће обележавање и опис промењене границе катастарских општина и настале промене спровести на плановима и у катастарском операту.
IV
Ова одлука ступа на снагу осмог дана од дана објављивања у „Службеном гласнику Републике Србије”.
05 број 950-4217/2016
У Београду, 27. априла 2016. године
Влада
Председник, 
Александар Вучић, с.р.