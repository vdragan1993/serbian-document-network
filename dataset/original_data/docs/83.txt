На основу члана 8. став 1. Закона о Народној скупштини („Службени гласник РС”, број 9/10) и члана 238. став 5. Пословника Народне скупштине („Службени гласник РС”, број 20/12 – пречишћен текст),
Народнa скупштинa Републике Србије, на Четвртој посебној седници у 2014. години, одржаној 5. јуна 2014. године, донела је
 
ЗАКЉУЧАК
поводом разматрања Извештаја о раду Агенције за борбу против корупције за 2013. годину, са Извештајем о спровођењу Националне стратегије за борбу против корупције у Републици Србији за период од 2013. до 2018. године и Акционог плана за њено спровођење

	"Службени гласник РС", број 60 од 6. јуна 2014.
 
1. Народна скупштина констатује да је Извештај о раду Агенције за борбу против корупције за 2013. годину, са Извештајем о спровођењу Националне стратегије за борбу против корупције у Републици Србији за период од 2013. до 2018. године и Акционог плана за њено спровођење, целовито представио рад Агенције у 2013. години на примени Закона о Агенцији за борбу против корупције, како конкретне активности и резултате рада Агенције у извршавању контролне и превентивне функције, тако и активности Агенције у вези са спровођењем Националне стратегије за борбу против корупције у Републици Србији за период од 2013. до 2018. године и Акционог плана за њено спровођење.
Народна скупштина подржава активности Агенције за борбу против корупције за јачање интегритета и одговорности институција, функционера и запослених у државној управи, у циљу сузбијања корупције у управи и друштву у целини.
2. Овај закључак објавиће се у „Службеном гласнику Републике Србије”.
 
РС број 35
У Београду, 5. јуна 2014. године
Народна скупштина Републике Србије
Председник,
Маја Гојковић, 
	с.р.