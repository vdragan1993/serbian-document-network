На основу члана 26. став 2. Закона о Влади Републике Србије
(„Службени гласник РС”, бр. 5/91 и 45/93),
Влада Републике Србије доноси
 
 
ОДЛУКУ


о образовању Комисије за спровођење поступка 
уништавања заплењених носача звука, слика и рачунарских програма
„Службени гласник РС“,
број 8 од 28. јануара 2005.
 
 
1.
Образује се Комисија за спровођење поступка уништавања заплењених носача звука,
слика и рачунарских програма (у даљем тексту: Комисија).
 
2.
Задатак Комисије је да спроведе поступак уништавања носача звука, слика и рачунарских
програма одузетих у поступку контроле надлежних државних органа који су извршили
заплену ове врсте робе и да о томе достави извештај Влади Републике Србије.
 
3.
Заплењени носачи звука, слика и рачунарских програма уништавају се по правноснажном
окончању управног, односно одговарајућег судског поступка о изрицању мера одузимања,
на одговарајући еколошко допуштен начин и неопходне мере контроле.
 
4.
У Комисију се именују:
–
за председника
Влајко
Сенић, заменик министра трговине, туризма и услуга;
–
за заменика председника
Снежана
Станојевић, виши саветник, шеф одсека у Сектору тржишне инспекције – Министарство
трговине, туризма и услуга;
–
за чланове:
1)
Александра Којић, секретар Министарства културе;
2)
Владимир Радан, начелник Одељења за заштиту интелектуалне својине у Управи царина
– Министарство финансија;
3)
Саша Живановић, мајор у Управи криминалистичке полиције – Министарство унутрашњих
послова;
4)
Јелица Цвејић, саватник у Управи за извршење заводских санкција – Министарство правде.
 
5.
Стручне и административно-техничке послове за потребе Комисије обављаће Министарство
трговине, туризма и услуга.
 
6.
Ова одлука ступа на снагу наредног дана од дана објављивања у „Службеном гласнику
Републике Србије”.
  
05 број 119-321/2005
У Београду, 27. јануара
2005. године

Влада Републике Србије
Потпредседник,

Мирољуб Лабус, с.р.