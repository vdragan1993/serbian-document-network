На
основу члана 62. став 2. Закона о странцима („Службени гласник РС", број
97/08),
Министар
унутрашњих послова доноси
 
 
ПРАВИЛНИК
о изгледу обрасца и садржини
путног листа за странца
„Службeни гласник РС“,
број 59 од 28. јула 2009.
 
 
Члан 1.
Овим
правилником се прописује изглед обрасца и садржина путног листа за странца. 
 
Члан 2.
Образац
путног листа за странца је правоугаоног облика, димензија 325 х 125 mm, израђен
на заштићеном папиру, савијен на три дела и садржи четири странице. На обрасцу доминирају
плави и жути тонови. Натписи су одштампани тамно плавом бојом, изузев нумерације
која је одштампана црвеном бојом.
Заштитни
елементи на обрасцу путног листа за странца су анти-цопy елементи, ознака страна
– визуелно невидљива, флуоресцира под УВ светлом.
Натписи
на обрасцу су поред српског језика, одштампани и на енглеском и француском језику.
На другој
страници је простор за лепљење фотографије димензија 35 x 45 

mm.
Образац
путног листа за странца је одштампан уз овај правилник и чини његов саставни део.

 
Члан 3.
Овај
правилник ступа на снагу наредног дана од дана објављивања у „Службеном гласнику
Републике Србије”.
  
Министар,
Ивица Дачић, с.р.