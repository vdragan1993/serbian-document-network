Редакцијски пречишћен текст
  
На основу члана 26. став 1. Закона о финансијској подршци породици са децом („Службени гласник Републике Србије”, број 16/2002), 
	


Министар за социјална питања доноси

 


 



ПРАВИЛНИК 


о ближим условима и начину остваривања права на финансијску подршку породици са децом 


"Службени гласник РС", бр. 29 од 1. јуна 2002, 80 од 16. јула 2004, 123 од 16. новембра 2004, 17 од 3. марта 2006, 107 од 28. новембра 2006, 51 од 27. јула 2010, 73 од 12. октобра 2010, 
	27 од 20. априла 2011 - УС

 


 


I. УВОДНЕ ОДРЕДБЕ 


 


Члан 1.



Овим правилником утврђују се ближи услови и начин остваривања права од општег интереса утврђених Законом о финансијској подршци породици са децом („Службени гласник Републике Србије”, бр. 16/02 и 115/05*) (у даљем тексту: Закон), и то права на: 



1) накнаду зараде за време породиљског одсуства, одсуства са рада ради неге детета и одсуства са рада ради посебне неге детета; 
	


2) родитељски додатак; 


3) дечији додатак; 


4) накнаду трошкова боравка у предшколској установи за децу без родитељског старања; и 
	



5) накнаду трошкова боравка у предшколској установи 
за децу са сметњама у развоју**. 



 


*Службени гласник РС, број 17/2006


**Службени гласник РС, број 51/2010


 


II. НАКНАДА ЗАРАДЕ ЗА ВРЕМЕ ПОРОДИЉСКОГ ОДСУСТВА, ОДСУСТВА СА РАДА РАДИ НЕГЕ ДЕТЕТА И ОДСУСТВА СА РАДА РАДИ ПОСЕБНЕ НЕГЕ ДЕТЕТА 
	


 


Члан 2.


Остваривање права на накнаду зараде као и обрачун накнаде зараде врши се на основу доказа које достављају: подносилац захтева, послодавац, односно лице које самостално обавља делатност.*


Подносилац захтева доставља:*


1) извештај о привременој спречености за рад у време породиљског одсуства, одсуства са рада ради неге детета и одсуства са рада ради посебне неге детета – дознака;*


2) извод из матичне књиге рођених за децу;*


У случају из члана 95. Закона о раду („Службени гласник РС”, бр. 24/05, 61/05 и 54/09) подносилац захтева доставља и:*


1) извештај надлежне здравствене установе да је дете мртворођено, односно да је умрло пре уписа у матичну књигу рођених;*


2) извод из матичне књиге умрлих за дете које је умрло после уписа у матичну књигу рођених.*


Послодавац, односно лице које самостално обавља делатност доставља:*


1) решење о праву на породиљско одсуство, праву на одсуство са рада ради неге детета и праву на одсуство са рада ради посебне неге детета;*


2) уговор о раду;*


3) потврду о висини основне зараде запосленог и увећане зараде, по основу времена проведеног на раду за сваку пуну годину рада остварену у радном односу у проценту утврђеном у члану 108. став 1. тачка 4) Закона о раду („Службени гласник РС”, бр. 24/05, 61/05 и 54/09), за 12 месеци који претходе месецу у коме отпочиње коришћење одсуства, за сваки месец појединачно;*


4) обрачун зараде, односно накнаде зараде који је дужан да достави запосленом, у складу са законом, за последњих 12 месеци који претходе месецу у коме отпочиње одсуство, за сваки месец појединачно;*


5) извештај (извод) банке о исплаћеној заради и уплаћеним порезима и доприносима за последњих 12 месеци који претходе месецу у коме отпочиње одсуство, за сваки месец појединачно;*


6) потврду надлежног органа о месечној основици на коју се плаћају доприноси за обавезно пензијско и инвалидско осигурање, за последњих 12 месеци која претходе месецу у коме је започето коришћење одсуства, и по истеку године решење о коначној основици, само за лице које самостално обавља делатност;*


7) решење надлежног органа о привременом затварању радње, односно о привременом поверавању обављања те делатности другом лицу, односно личну изјаву да у време трајања одсуства неће обављати исту или другу делатност, само за лице које самостално обавља делатност коју због њене природе није могуће пренети на друго лице;*


Надлежни орган управе који води поступак обезбеђује доказ о просечној месечној заради у Републици Србији.*


 



*Службени гласник РС, број 51/2010 


Члан 3.



Када отац детета уместо мајке, у складу са законом, поднесе захтев за признавање права на накнаду зараде за време породиљског одсуства, уз доказе из члана 2. овог правилника подноси и доказе о постојању разлога предвиђених чланом 94. став 5* Закона о раду, и то један од следећих доказа: 



1) уверење органа старатељства да је мајка напустила дете; 
	


2) извод из матичне књиге умрлих за мајку; 


3) потврду установе о почетку и трајању издржавања казне затвора; 
	



4) извештај комисије* надлежног здравственог органа о тежој болести или решење којим је мајка лишена пословне способности; 



5) решење којим је мајка лишена родитељског права. 
	


Право из става 1. овог члана траје од дана испуњења услова до престанка разлога који су онемогућили или спречили мајку да се стара о детету односно до истека породиљског одсуства. 
	


 


*Службени гласник РС, број 17/2006


 


Члан 4.



По истеку права на накнаду зараде за време породиљског одсуства, право на накнаду зараде за време одсуства са рада ради неге детета, до истека 365 дана за прво и друго дете, односно две године за треће и свако наредно новорођено дете* од дана отпочињања породиљског одсуства, остварује један од родитеља, на основу међусобног договора. 



Када мајка по истеку права на накнаду зараде за време породиљског одсуства наставља одсуство са рада ради неге детета, није потребно да подноси нови захтев нити се доноси ново решење, већ се право у континуитету признаје на основу раније поднетих доказа. 
	


Када на основу међусобног договора родитеља, отац преузима коришћење права на накнаду зараде за време одсуства са рада ради неге детета, подноси захтев, све доказе у складу са овим правилником и међусобни договор родитеља у писменој форми, на основу којих се доноси ново решење. 
	


Постигнути договор из става 1. овог члана може се мењати у току коришћења права. 
	


 


*Службени гласник РС, број 17/2006


 


Члан 5.


Када, у складу са законом, један од усвојитеља*, хранитељ, односно старатељ поднесе захтев за накнаду зараде за време одсуства са рада ради неге детета, уз доказе из члана 2. овог правилника прилаже и уверење надлежног органа старатељства о чињеници смештаја детета у породицу односно о постојању статуса 
	усвојитеља*, хранитеља односно старатеља. 
	


 


*Службени гласник РС, број 17/2006


 


Члан 6.


Општинска, односно градска управа доноси решење о праву на накнаду зараде, које обавезно садржи дужину коришћења права на накнаду, њену висину и обавезе корисника права и послодавца. 
	


Решење из претходног става доставља се кориснику права и послодавцу. 
	


 


Члан 7.


Обрачун и исплату накнаде зараде за запослене код послодавца, врши послодавац истовремено са обрачуном и исплатом зарада осталим запосленима и доставља га општинској, односно градској управи. 
	


Када лице остварује зараду код два или више послодаваца, обрачун накнада зараде врши сваки послодовац сразмерно времену за које је заснован радни однос, а накнада зараде утврђује се највише до пуног радног времена. 
	


Када је заснован радни однос за краће радно време од пуног, износ обрачунате накнаде зараде сразмеран је том времену. 
	


Брисан је ранији став 4. (види члан 1. Правилника - 
	73/2010-136)

 

Члан 8.


Када је лице које има право на накнаду зараде упућено на рад у иностранство од стране послодавца или по основу мећународно-техничке, просветно-културне сарадње и у дипломатско-конзуларна и друга представништва, обрачун накнаде зараде врши послодавац као за радника који ради на истим или сличним пословима на којима је подносилац захтева радио пре одласка у иностранство, под условом да не остварује ово право по прописима земље у којој је привремено на раду. 
	


 


Члан 9.


Обрачун и исплату накнаде зараде лицима која самостално обављају делатност која имају и друге запослене врши лице које самостално обавља делатност истовремено кад и обрачун и исплату зараде осталим запосленима. 
	


Обрачун и исплату накнаде зараде лицима која самостално обављају делатност, под условом да немају друге запослене, врши општинска, односно градска управа. 
	


Обрачун и исплата накнаде зараде за лица из ст. 1. и 2. овог члана у току године врши се аконтационо, а на крају године коначно, на основу годишње утврђене основице за плаћање доприноса за обавезно пензијско и инвалидско осигурање. 
	


Основица доприноса за социјално осигурање за лица која самостално обављају делатност је опорезива добит, односно паушално утврђен приход на који се плаћа порез по закону којим се уређује порез на доходак грађана.*


 



*Службени гласник РС, број 51/2010 


 


Члан 9а*


Уколико је лице у претходних 12 месеци пре месеца отпочињања одсуства било запослено код више послодаваца, приликом утврђивања просечне зараде запосленог, узеће се у обзир месечна зарада остварена код сваког послодавца.*


Изузетно, уколико је лице у претходних 12 месеци пре месеца отпочињања одсуства било запослено код више послодаваца, а за неког од њих је утврђено: да више не постоји, или да је над њим покренут стечајни поступак или да није исплаћивао зараду, по пружању доказа о некој од ових чињеница за недостајући период – месец, као зарада узеће се 50% просечне зараде у Републици, према подацима које објави републички орган надлежан за послове статистике, у месецу који претходи месецу отпочињања одсуства.*


Доказ о чињеници да послодавац више не постоји, или да је над њим покренут стечајни поступак или да није исплаћивао зараду обезбеђује орган управе који води поступак.*


 



*Службени гласник РС, број 51/2010 


 


Члан 10.


Обрачун накнада зарада за кориснике из чл. 7–9. овог правилника врши се на обрасцу НЗ-1 – Списак обрачунатих накнада зараде и исплата накнада, који је одштампан уз овај правилник и чини његов саставни део. 
	


 


Члан 11.



Послодавац из чл. 7, 8. и 9. став 1. овог правилника доставља општинској, односно градској управи два примерка обрасца НЗ-1 на оверу сваки пут кад исплаћује зараду осталим запосленима и од Пореске управе оверен образац ПП ОД-1*. 




Општинска односно градска управа оверава обрасце из става 1. овог члана, у року од два радна дана и један примерак враћа послодавцу*.


Брисан је ранији став 3. (види члан 1. Правилника - 80/2004-23).



Општинска односно градска управа врши пренос средстава послодавцу из става 2. овог члана на основу овереног обрасца НЗ-1 
* и доказа о исплаћеној накнади зараде запосленом.** 



Као доказ о исплаћеној накнади зараде запосленом послодавац општинској, односно градској управи доставља извод банке из кога се може утврдити исплаћена накнада зараде запосленом и уплата пореза и доприноса за социјално осигурање, односно уколико послодавац врши исплату преко благајне уз извештај банке доставља и потписан списак од стране запосленог о примљеној накнади зараде.***


Општинска односно градска управа обрачунава и врши непосредно исплату накнада зарада корисницима из члана 10. став 1. тачка 2) Закона који немају запослене. 
	


Пренос средстава послодавцу односно лицу које самостално обавља делатност врши се на жиро рачун, односно текући рачун, а пореза и доприноса на одговарајуће уплатне рачуне. 
	


 


*Службени гласник РС, број 80/2004


**Службени гласник РС, број 17/2006



***Службени гласник РС, број 51/2010 


 


Члан 12.


На основу података о пренетим средствима послодавцима и лицима која самостално обављају делатност општинска односно градска управа води евиденцију за сваког корисника права на накнаду зараде, на обрасцу НЗ-3 – Евиденциони лист о исплаћеним накнадама зарада, који је одштампан уз овај правилник и чини његов саставни део. 
	


 


Члан 13.


Општинска, односно градска управа, на основу евиденционих листова о исплаћеним накнадама зарада, исказује утрошена средства за накнаде зарада на обрасцу НЗ-4 – Извештај о утрошеним средствима за исплату права предвиђених Законом, који је одштампан уз овај правилник и чини његов саставни део. 
	


У обрасцу НЗ-4 – исказује се укупан број корисника и износ исплаћених накнада зарада као и број корисника других права и износ исплаћених средстава, у периоду од првог до последњег дана у месецу, за који се извештај доставља. 
	


Извештај у складу са ст. 1. и 2. овог члана доставља се министарству надлежном за социјална питања најкасније до 10-ог у текућем за претходни месец. 
	


 


Члан 14.


Послодавац који исплату накнада зараде врши по преносу средстава из буџета Републике, доставља општинској односно градској управи два примерка обрасца НЗ-1 сваки пут кад исплаћује зараду осталим запосленим. 
	


Општинска односно градска управа оверава обрасце из става 1. овог члана у року од два радна дана, од којих један примерак враћа послодавцу. 
	


 


Члан 15.


Општинска, односно градска управа обрасце и документацију о обрачуну и исплати накнада зарада чува на начин и у роковима који важе за чување документације о зарадама запослених код послодавца. 
	


 


III. РОДИТЕЉСКИ ДОДАТАК 


 


Члан 16.


Право на родитељски додатак остварује се на основу поднетог захтева мајке и следећих доказа:*


1) извода из матичне књиге рођених за сву децу, издатог у складу са Законом о матичним књигама („Службени гласник РС”, број 20/09);*


2) уверења о држављанству Републике Србије мајке, које не може бити старије од шест месеци;*


3) фотокопије личне карте мајке;*


4) фотокопије оверене здравствене књижице мајке;*


5) пријаве пребивалишта за децу о којој непосредно брине;*


6) уверења надлежног органа старатељства да мајка непосредно брине о детету за које је поднела захтев, да њена деца претходног реда рођења нису смештена у установу социјалне заштите, хранитељску породицу или дата на усвојење, и да није лишена родитељског права у односу на децу претходног реда рођења.*


У случају из члана 14. став 5. Закона о испуњености услова доставља се и извештај надлежног органа старатељства са оценом оправданости смештаја детета, у складу са Законом, и пратећа медицинска документација.*


 



*Службени гласник РС, број 51/2010 


 


Члан 16а*



Захтев за остваривање права на родитељски додатак мајке подноси 
	се* на обрасцу РД-1.**


 


*Службени гласник РС, број 107/2006



**Службени гласник РС, број 51/2010 


 


 


 


Члан 17.


Када отац детета, у складу са Законом, остварује право на родитељски додатак, уз захтев за признавање права, поред доказа из члана 16. овог правилника за мајку детета, подноси исте доказе за себе, и један од следећих доказа: 
	


1) извод из матичне књиге умрлих за мајку; 


2) уверење органа старатељства о чињеници да је мајка напустила детете; 
	



3) одлуку надлежног суда* да је мајка лишена родитељског права; 




4) извештај комисије* надлежног здравственог органа о тежој болести мајке или решење којим је мајка лишена пословне способности; 



5) потврду надлежне установе о почетку и трајању издржавања казне затвора за мајку. 
	


Редослед рођења детета за које отац подноси захтев за признавање права на родитељски додатак, утврђује се према мајци.


 


*Службени гласник РС, број 17/2006


 


Члан 17а*



Захтев за остваривање права на родитељски додатак оца подноси се* на обрасцу РД-2.**


 


*Службени гласник РС, број 107/2006



**Службени гласник РС, број 51/2010 


 


 


Члан 18.


Приликом одлучивања о праву на родитељски додатак, орган управе који води поступак, може у циљу утврђивања материјалне истине, затражити и друге доказе које оцени неопходним. 
	


 


Члан 18а*


Уколико је току исплате права на родитељски додатак која се врши у 24 месечне рате корисник права напустио дете, обуставиће се даља исплата права до прибављања доказа од надлежног органа старатељства о томе ко ће наставити старање о детету.*


Првостепени орган ће прикупљену документацију доставити министарству надлежном за социјална питања које ће донети одлуку о даљој исплати родитељског додатка.*


 



*Службени гласник РС, број 51/2010 


 


IV. ДЕЧИЈИ ДОДАТАК 


 


Члан 19.


Уз захтев за признавање права на дечији додатак подносилац захтева подноси: 
	


1) изводе из матичне књиге рођених за сву децу у породици, 
	



2) уверење да је држављанин Републике Србије*; 



3) доказе о пребивалишту за све чланове заједничког домаћинства; 
	


4) фотокопију своје оверене здравствене књижице; 


5) доказе о поседовању односно непоседовању непокретности, као и одговарајућег стамбеног простора у смислу члана 6. ст. 1. и 2. Закона; 
	


6) потврду о приходима у три месеца која претходе месецу подношења захтева за све чланове заједничког домаћинства; 
	


7) потврду о катастарским приходима у претходној години за све чланове заједничког домаћинства; 
	


8) брисана је (види члан 4. Правилника - 107/2006-7)
9) брисана је (види члан 4. Правилника - 107/2006-7)



10) потврду о својству редовног ученика за децу школског узраста.*


11) брисана је (види члан 4. Правилника - 
	107/2006-7)
12) брисана је (види члан 4. Правилника - 
	107/2006-7)


 


*Службени гласник РС, број 107/2006


 


Члан 19а*


Захтев за остваривање права на дечији додатак подноси се на обрасцу* ДД-1**.


Уз захтев се достављају и подаци о другим члановима породице – на обрасцу* ДД-1а** и подаци о деци на хранитељству или старатељству – на обрасцу* 
	ДД-1б**. 


 


*Службени гласник РС, број 107/2006




	**Службени гласник РС, број 51/2010 


 


 


Члан 20.


Чињеницу да он и чланови његовог домаћинства поседују односно не поседују непокретност подносилац захтева доказује 
	једним од следећих доказа*: 
	


1) изводом из земљишних књига – власнички лист; 


2) уговором о куповини непокретности; 


3) решењем Републичке управе јавних прихода; 


4) уверењем Републичког геодетског завода; 


5) уговором о коришћењу стана. 


 
*Службени гласник РС, број 107/2006
 


Члан 21.


Брисан је (види члан 7. Правилника - 107/2006-7).


 


Члан 22.


Под одговарајућим стамбеним простором, у смислу Закона и овог правилника, подразумева се стамбени простор у коме породица живи а који не може бити већи од стамбеног простора који подразумева собу по члану породице, и још једну собу.*


Подносилац захтева и чланови његове породице могу, у смислу Закона и овог правилника, поседовати поред одговарајућег стамбеног простора, гаражу и изнајмљени пословни простор (закуп) не већи од 20 квадратних метара.*


Под нужним економским зградама у пољопривредном домаћинству, у смислу Закона и овог правилника, подразумевају се мањи обори, штале, амбари, настрешнице.*


 


*Службени гласник РС, број 51/2010 
 


	НАПОМЕНА ИЗДАВАЧА: Одлуком Уставног суда IУ број 
	49/2006 ("Службени гласник РС", број 27/2011) престале су да важе одредбе члана 10. ст. 2. и 3. Правилника о 
	изменама и допунама Правилника о ближим условима и начину остваривања права 
	на финансијску подршку породици са децом („Службени гласник РС”, број 17/2006) 
	којима је мењан ранији члан 22. (види
	
	Одлуку УС - 27/2011-58).
 

 



Члан 23.


У приходе из члана 4. Закона не урачунавају се накнаде трошкова за долазак и одлазак са рада, накнаде трошкова за време проведено на службеним путовањима у земљи и иностранству, отпремнине при одласку у пензију, солидарна помоћ, јубиларне награде, износи исплаћених издржавања за дете* и помоћи у случају смрти корисника или чланова његове породице. 

 


*Службени гласник РС, број 107/2006


 


Члан 24.


Цензус за остваривање права на дечији додатак утврђен у члану 19. став 1. тачка 2) Закона примењује се на приходе породице остварене од пољопривредне делатности у породици у којој су подносилац захтева и чланови његовог домаћинства осигурани по основу пољопривредне делатности.*


У приходе породице рачунају се и приходи од пољопривредне делатности са имовине коју је подносилац захтева или члан његове породице стекао или користи на основу уговора или усменог договора, без обзира да ли је извршена укњижба или неки други одговарајући правни посао. 
	


 


*Службени гласник РС, број 51/2010


 


Члан 25.


 


Приходи из члана 4. Закона исказују се умањени за порезе и доприносе који се на њих обрачунавају и плаћају. 
	



Када подносилац захтева не прихвати накнаде из члана 4. став 1. тачка 2) подтач. (4) и (5)* Закона сматраће се да је остварило приходе у висини месечног износа који би остварило код организације надлежне за тржиште рада.


 


*Службени гласник РС, број 107/2006


 


Члан 26.


За остваривање права на дечији додатак узимају се приходи свих чланова породице који живе у заједничком домаћинству подносиоца захтева, остварени у три месеца који претходе месецу у којем је поднет захтев и упоређују се са важећим цензусима на дан подношења захтева. 
	


Укупан месечни приход по члану породице утврђује се тако што се укупан приход породице подели на три месеца и број чланова заједничког домаћинства, на дан подношења захтева. 
	


 


Члан 27.


Приходи по члану домаћинства породице утврђују се на основу следећих доказа, поднетих уз захтев и то за: 
	


1) Приходе који подлежу опорезивању према закону који се уређује порез на доходак грађана 
	


(1) зараде – потврда послодавца; 


(2) од пољопривреде и шумарства – уверење организације надлежне за геодетске послове; 
	


(3) од самосталне делатности – уверење организације надлежне за јавне приходе за регистровану делатност; 
	


(4) од ауторских права – уверење организације надлежне за јавне приходе односно потврда одговарајућег удружења; 
	


(5) од капитала – потврда финансијских и других организација односно потврда послодавца о исплаћеној добити, дивиденди и сл; 
	


(6) од издавања у закуп непокретности – уверење организације надлежне за јавне приходе, односно потврда исплатиоца; 
	


(7) од капиталних добитака – уверење организације надлежне за јавне приходе о оствареном добитку; 
	


(8) остали приходи – уверење организације надлежне за јавне приходе односно потврда исплатиоца. 
	


2) Приходе остварене од:*


(1) пензија и инвалиднина – потврда организације надлежне за пензијско и инвалидско осигурање;*


(2) примања по прописима о правима ратних инвалида – потврда надлежног органа о исплаћеној инвалиднини;*


(3) сродника који имају законску обавезу издржавања – судска пресуда или потврда послодавца;*


(4) отпремнина у случају престанка потребе за радом запослених услед технолошких, економских или организационих промена остварених у години пре подношења захтева – потврда послодавца;*


(5) накнада по основу социјалних програма – потврда послодавца, односно исплатиоца;*


(6) накнада за време незапослености – потврда организације надлежне за запошљавање;*


(7) реализованих новчаних и других ликвидних средстава у години дана пре подношења захтева – потврда послодавца, односно исплатиоца;*


(8) нерегистроване делатности – изјава корисника.*


 


*Службени гласник РС, број 17/2006


 


Члан 28.


Заједничко домаћинство, у смислу Закона и овог правилника, подносилац захтева доказује, и то: 
	


1) заједницу живљења – пријавом места пребивалишта; 
	


2) заједницу привређивања и трошења средстава – личном изјавом; 
	


3) другим релевантним доказима по оцени органа управе који води поступак. 
	


 


Члан 29.


Непосредна брига о детету, у смислу Закона и овог правилника, подразумева непосредно старање о животу, здрављу, васпитавању и образовању детета које живи у заједничком домаћинству подносиоца захтева. *


Сматра се да родитељ непосредно брине о детету ако дете живи и школује се у месту пребивалишта.*


Изузетно од става 2. овог члана сматра се да родитељ непосредно брине о детету и ако дете похађа:*


а) основну или средњу школу ван места пребивалишта јер у месту пребивалишта не постоји основна или средња школа;*


б) основну школу која му је ближа месту становања, односно доступнија; *


в) жељену средњу школу која не постоји у месту пребивалишта, или коју није могло да упише због недовољног броја бодова.*


Чињеницу да непосредно брине о детету родитељ – подносилац захтева доказује личном изјавом и школском потврдом.*


Старатељ, односно хранитељ, чињеницу да непосредно брине о детету доказује решењем надлежног органа старатељства. *


Непосредном бригом не сматра се збрињавање детета у установи социјалне заштите или хранитељској породици.*


 


*Службени гласник РС, број 51/2010


 


	НАПОМЕНА ИЗДАВАЧА: Одлуком Уставног суда IУ број 
	49/2006 ("Службени гласник РС", број 27/2011) престале су да важе одредбе члана 12. ст. 1. и 2. Правилника о 
	изменама и допунама Правилника о ближим условима и начину остваривања права 
	на финансијску подршку породици са децом („Службени гласник РС”, број 17/06) 
	којима је мењан ранији члан 29. (види
	
	Одлуку УС - 27/2011-58).
 
 

Члан 30.


Својство редовног ученика доказује се школском потврдом основне или средње школе која се подноси: 
	


1) приликом подношења захтева; 


2) за кориснике права, почетком нове школске године до 31. октобра текуће године. 
	


За дете које из оправданих разлога не започне школовање, односно које започне школовање касније или прекине школовање у својству редовног ученика прилаже се потврда надлежне здравствене установе. 
	


За дете које у смислу члана 18. став 2. Закона стиче средње образовање или образовање за рад у својству ванредног ученика, прилаже се потврда или решење надлежне школе.*


 


*Службени гласник РС, број 51/2010


 


Члан 31.


Приликом одлучивања о праву на дечији додатак, орган управе који води поступак, може у циљу утврђивања материјалне истине, затражити и друге доказе које оцени неопходним. 
	


 


Члан 32.


Престали да важе 
ранији
ст. 1. и 2. (види

Одлуку УС - 27/2011-58)

Не сматра се самохраним родитељем у смислу Закона и овог правилника родитељ који је по престанку раније брачне, односно ванбрачне заједнице, засновао нову брачну, односно ванбрачну заједницу.*


 


*Службени гласник РС, број 51/2010


 


НАПОМЕНА ИЗДАВАЧА: 
	 

	Одлуком Уставног суда IУ број 49/2006 ("Службени 
	гласник РС", број 27/2011) престале су да 
	важе одредбе члана 13. Правилника о изменама и допунама Правилника о ближим 
	условима и начину остваривања права на финансијску подршку породици са децом 
	(„Службени гласник РС”, број 17/06) којима је мењан ранији члан 32. (види
	
	Одлуку УС - 27/2011-58).



(види 
	

члан 32. пре објављивања Одлуке Уставног суда - 27/2011-58)


 

Члан 33.


Статус самохраног родитеља може се доказати:*


1) изводом из матичне књиге умрлих или решењем надлежног органа о проглашењу несталог лица умрлим;*


2) одлуком надлежног органа о вршењу родитељског права;*


3) изводом из матичне књиге рођених детета;*


4) решењем инвалидске комисије и потврдом фонда за пензијско и инвалидско осигурање да није остварио право на пензију;*


5) потврдом надлежног војног органа;*


6) потврдом надлежног казнено-поправног завода.* 


 


*Службени гласник РС, број 17/2006


 


Члан 34.



Право на дечији додатак остварено у складу са Законом и овим правилником, признаје се у трајању од шест месеци од дана поднетог захтева а од 1. децембра 2004. године у трајању од годину дана од дана поднетог захтева*. 



Изузетно, за дете које у току трајања права пуни 19 година живота право се признаје до дана када дете навршава 19 година живота. 
	



Ако у току коришћења права наступе промене које су од утицаја на остваривање права, 
** доноси се ново решење којим се замењује претходно до истека рока претходног решења почев од дана настале промене. 



У месецу пре истека рока из става 1. овог члана, корисник обнавља захтев и прилаже доказе о приходима по члану домаћинства, а од других доказа само за промене које су од утицаја на остваривање права. 
	



На основу благовремено обновљеног захтева доноси се ново решење којим се право признаје за наредних шест месеци у континуитету, а од 1. децембра 2004. године у трајању од годину дана од дана поднетог захтева.**


Ако корисник обнови захтев по истеку важности решења о праву на дечији додатак право на дечији додатак признаје се од дана поднетог захтева на основу доказа приложених у складу са ставом 4. овог члана.


 


*Службени гласник РС, број 80/2004


**Службени гласник РС, број 123/2004


 


Члан 35.


Уколико право на дечији додатак није остварено за цео месец износ дечијег додатка утврђује се сразмерно броју календарских дана у том месецу за који је остварено право. 
	


 


V. НАКНАДА ТРОШКОВА БОРАВКА У ПРЕДШКОЛСКОЈ УСТАНОВИ ЗА ДЕЦУ БЕЗ РОДИТЕљСКОГ СТАРАЊА 
	


 


Члан 36.


Захтев за признавање права на накнаду трошкова боравка у предшколској установи за децу без родитељског старања подноси установа социјалне заштите, хранитељ, односно старатељ општинској, односно градској управи. 
	


 


Члан 37.


Уз захтев из члана 36. овог правилника, подносилац захтева прилаже: 
	


1) акт установе социјалне заштите о смештају у установу, односно решење надлежног органа старатељства о смештају у хранитељску, односно старатељску породицу; 
	


2) решење о оствареном праву на дечији додатак – за дете смештено у хранитељску, односно старатељску породицу; 
	


3) потврду предшколске установе о упису детета. 


 


Члан 38.


Право на накнаду трошкова у предшколској установи за дете без родитељског старања остварено, у складу са Законом и овим правилником, признаје се од дана поднетог захтева до истека текуће радне године. 
	


 


Члан 39.


Предшколска установа доставља општинској, односно градској управи, месечни извештај о боравку деце без родитељског старања, за коју су донета решења о признавању права на накнаду трошкова, најкасније до трећег у месецу за претходни месец. 
	


Општинска, односно градска управа, по извршеној контроли, извештај из става 1. овог члана, доставља министарству надлежном за социјална питања, до шестог у месецу за претходни месец. 
	


Обрачун накнаде трошкова боравка из става 1. овог члана врши министарство надлежно за социјална питања на основу цене услуга коју плаћа корисник, броја деце у предшколској установи са признатим правом и броја дана боравка детета у установи. 
	


За дане одсуства детета установи се надокнађују трошкови у висини 50% цене коју плаћа корисник. 
	


Извештај у смислу ст. 1. и 2. овога члана, предшколска установа исказује на обрасцу ДБС – Извештај о боравку деце без родитељског старања у предшколској установи, који је одштампан уз овај правилник и чини његов саставни део. 
	


 


Члан 40.


Средства за накнаду трошкова боравка обезбеђују се предшколској установи у висини учешћа корисника у цени услуге по детету. 
	


Средства за накнаду трошкова боравка из става 1. овог члана, преносе се предшколској установи, по добијању извештаја од општинске, односно градске управе. 
	


 



VI. НАКНАДА ТРОШКОВА БОРАВКА У ПРЕДШКОЛСКОЈ УСТАНОВИ ЗА ДЕЦУ 
СА СМЕТЊАМА У РАЗВОЈУ*


 


*Службени гласник РС, број 51/2010


 


Члан 41.



Захтев за признавање права на накнаду трошкова боравка у предшколској установи за 
децу са сметњама у развоју* 
подноси родитељ, установа социјалне заштите, хранитељ, односно старатељ општинској, односно градској управи. 



 


*Службени гласник РС, број 51/2010


 


Члан 42.


Уз захтев из члана 41. овог правилника, подносилац захтева прилаже: 
	



1) акт о разврставању детета 
са сметњама у развоју*; 



2) решење о оствареном праву на дечији додатак – за дете које борави у редовној васпитној групи; 
	


3) потврду предшколске установе о упису детета у посебну, односно редовну васпитну групу, са подацима у погледу дужине дневног боравка детета. 
	


 


*Службени гласник РС, број 51/2010


 


Члан 43.



Право на накнаду трошкова у предшколској установи за дете 
са сметњама у развоју* 
остварено, у складу са Законом и овим правилником, признаје се од дана поднетог захтева до истека текуће радне године. 



 


*Службени гласник РС, број 51/2010


 


Члан 44.



Предшколска установа доставља општинској, односно градској управи, месечни извештај о боравку 
деце са сметњама у развоју*, за коју су донета решења о признавању права на накнаду трошкова, најкасније до трећег у месецу за претходни месец. 



Општинска, односно градска управа, по извршеној контроли, извештај из става 1. овог члана, доставља министарству надлежном за социјална питања, до шестог у месецу за претходни месец. 
	


Обрачун накнаде трошкова боравка из става 1. овог члана врши министарство надлежно за социјална питања у зависности од цене услуга коју плаћа корисник, броја деце у предшколској установи са признатим правом и броја дана боравка детета у установи. 
	


За дане одсуства детета установи се надокнађују трошкови у висини 50% цене коју плаћа корисник. 
	



Извештај у смислу ст. 1. и 2. овога члана, предшколска установа исказује 
на обрасцу ДСР-извештај о боравку деце са сметњама у развоју у предшколској установи*, који је одштампан уз овај правилник и чини његов саставни део. 



 


*Службени гласник РС, број 51/2010


 


Члан 45.



Средства за накнаду трошкова боравка за 
децу са сметњама у развоју* 
обезбеђују се предшколској установи у висини учешћа корисника у цени услуге по детету. 



Средства за накнаду трошкова боравка из става 1. овог члана преносе се предшколској установи, по добијању извештаја од општинске, односно градске управе. 
	


 


*Службени гласник РС, број 51/2010


 


VII. ПРЕЛАЗНЕ И ЗАВРШНЕ ОДРЕДБЕ 


 


Члан 46.


Даном ступања на снагу овог правилника престају да важе: члан 1. тач. 1), 2), 2а), 3), 4) и 5) у делу који се односи на предшколско васпитање за децу без родитељског старања и децу са сметњама у развоју; чл. 2. до 44; члан 45. ст.1. и 2; члан 47; члан 49. у делу који се односи на васпитно образовни рад са децом без родитељског старања и децом са сметњама у развоју; члан 50. и члан 52. у делу који се односи на децу без родитељског старања и децу са сметњама у развоју Правилника о ближим условима и начину остваривања права од општег интереса у области друштвене бриге о деци („Службени гласник Републике Србије”, бр. 66/92, 69/92, 1/93, 107/93, 67/94, 12/96, 30/96, 13/98, 38/01, 67/01 и 12/02). 
	


 


Члан 47.


Овај правилник ступа на снагу 1. јуна 2002. године.


 


 


Број 011-00-00112/2002/10


У Београду, 1. јуна 2002. године


Министар,


др Гордана Матковић, с.р.


 
 


ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ 
	ПРАВИЛНИКА


 



Правилник о изменама и допунама Правилника о ближим условима и начину остваривања права на финансијску подршку породици са децом: 
“Службени гласник РС”, број 107/2006-7

 Члан 13.

Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара

 

 
 
НАПОМЕНА ИЗДАВАЧА: 


Правилникoм о изменама и допунама Правилника о ближим условима и начину остваривања права на финансијску подршку породици са децом 
(“Службени гласник РС”, број 80/2004) 
Обрасци НЗ-1 - 
Списак обрачунатих накнада зарада и исплата зарада, ДБС - Извештај о боравку 
деце без родитељског старања у предшколској установи  и ДОР - Извештај о 
боравку деце ометене у развоју у предшколској установи, замењени су новим 
обрасцима НЗ-1 - Списак обрачунатих накнада зарада и исплата зарада, ДБС - 
Извештај о боравку деце без родитељског старања у предшколској установи  и 
ДОР - Извештај о боравку деце ометене у развоју у предшколској установи (види 
члан 3. Правилника - 80/2004-23).

Правилникoм о изменама и допунама Правилника о ближим условима и начину остваривања права на финансијску подршку породици са децом 
(“Службени гласник РС”, број 123/2004) Образац НЗ-1 - Списак обрачунатих накнада 
зарада и исплата зарада, замењен је новим 
Обрасцем НЗ-1 
- Списак обрачунатих накнада зарада и исплата зарада (види члан 2. Правилника - 
123/2004-4).

Правилникoм о изменама и допунама Правилника о ближим условима и начину остваривања права на финансијску подршку породици са децом 
(“Службени гласник РС”, број 107/2006) додати су обрасци 
РД-1-06 - Захтев за остваривање права на родитељски 
додатак мајке, РД-2-06 - Захтев за остваривање права на родитељски додатак оца, 
ДД-1-06 - Захтев за остваривање права на дечији додатак, ДД-1а-06 - Подаци о 
другим члановима породице и ДД-1б-06 - Подаци о деци на хранитељсктву или 
старатељству (види члан 12. Правилника - 107/2006-7).

Правилникoм о изменама и допунама Правилника о ближим условима и начину остваривања права на финансијску подршку породици са децом 
(“Службени гласник РС”, број 51/2010) обрасци 
РД-1-06,
РД-2-06,
ДД-1-06,
ДД-1а-06,
ДД-1б-06
и
ДOР
замењени
су
новим
обрасцима
РД-1,
РД-2,
ДД-1,
ДД-1а,
ДД-1б
и
ДСР (види 
члан 19. Правилника - 51/2010-62).
 
Листа образаца:

Образац 
НЗ-1 - Списак обрачунатих накнада зарада и исплата накнада


Образац 
НЗ-3 - Евиденциони лист о исплаћеним накнадама зарада за време породиљког 
одсуства, одсуства ради неге детета и одсуства са рада ради посебне неге детета

Образац 
НЗ-4 – Извештај о утрошеним средствима за исплату права предвиђених Законом


Образац ДБС 
- Извештај о боравку деце без родитељског старања у предшколским установама

Образац 
РД-1 - Захтев за остваривање права на родитељски додатак мајке

Образац 
РД-2 - Захтев за остваривање права на родитељски додатак оца

Образац 
ДД-1 - Захтев за остваривање права на дечији додатак

Образац 
ДД-1а - Подаци о члановима породице

Образац 
ДД-1б - Подаци о деци на хранитељсктву или старатељству

Образац ДСР 
- Извештај о боравку деце са сметњама у развоју у предшколским установама