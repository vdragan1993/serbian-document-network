Редакцијски пречишћен текст
 
 
 
На основу члана 86. став 3. Закона о матикњигама („Службени гласник РС”, број 20/09), 
Министар за људска и мањинска права, државну управу и локалну самоуправу и министар здравља споразумно доносе 

	 
ПРАВИЛНИК
о поступку издавања пријаве рођења детета и обрасцу пријаве рођења детета у здравственој установи

				"Службени гласник РС", бр. 25 од 12. априла 2011, 9 од 5. 
				фебруара 2016, 16 од 26. фебруара 2016, 36 од 8. априла 2016.

	 
Члан 1.
Овим правилником прописује се поступак издавања пријаве рођења детета у здравственој установи (у даљем тексту: пријава рођења) и образац пријаве рођења детета у здравственој установи (у даљем тексту: образац пријаве рођења). 

				 
Члан 2.
Пријава рођења је јавна исправа на основу које се врши упис у матичну књигу рођених чињенице рођења детета у здравственој установи.

				 
Члан 3.
Пријаву рођења издаје здравствена установа у којој је дете рођено. 


Образац пријаве из става 1. овог члана је беле боје, 
				формата А4 и као Прилог 1. одштампан је уз овај правилник и чини 
				његов саставни део.*
Ако су рођењу детета ван здравствене установе присуствовали лекар, односно бабица, пријаву рођења на обрасцу из става 2. овог члана издаје лекар, односно бабица који су присуствовали порођају.

Пријава рођења издаје се и у форми електронског 
				документа.*

Пријава из става 4. овог члана мора бити потписана од 
				стране овлашћеног лица здравствене установе, квалификованим 
				електронским потписом.*
*Службени 
				гласник РС, број 9/2016

				 
Члан 4.
Здравствена установа, односно лице из члана 3. став 3. овог правилника доставља пријаву рођења матичару матичног подручја општине, односно града, односно града Београда у чијем саставу је насељено место рођења детета, најкасније у року од 15 дана од дана рођења детета.
Изузетно, пријаву рођења детета које је умрло пре истека рока из става 1. овог члана, здравствена установа, односно лице из члана 3. став 3. овог правилника доставља одмах, а најкасније истовремено с потврдом о смрти. 
Здравствена установа, односно лице из члана 3. став 3. овог правилника пријаву рођења мртворођеног детета мора доставити матичару матичног подручја општине, односно града, односно града Београда у чијем саставу је насељено место рођења детета у року од 24 часа од његовог рођења.


Пријава из члана 3. став 4. овог правилника доставља се 
				надлежном матичару истовремено са пријавом рођења издатом на 
				обрасцу из члана 3. став 2. овог правилника, из информационог 
				система здравства у Централни систем за електронску обраду и 
				складиштење података и чување другог примерка матичних књига у 
				министарству надлежном за послове државне управе (у даљем 
				тексту: Централни систем).*
*Службени 
				гласник РС, број 9/2016

				 
Члан 5.
У пријави рођења подаци о родитељима уписују се 
				
на основу података из личне карте издате од надлежног 
				органа Републике Србије и података уписаних у матичну књигу 
				рођених, односно матичну књигу венчаних или личних исправа које 
				се сматрају доказом о тим подацима, а за странце на основу 
				података из иностране путне исправе/личне карте или 
				идентификационог документа издатог од надлежног органа Републике 
				Србије*. 


Овлашћено лице здравствене установе дужно је да у 
				поступку уписа података у пријаву рођења идентитет мајке детета, 
				односно оца детета за држављане Републике Србије утврди на 
				основу личне карте или путне исправе, издатих од надлежног 
				органа Републике Србије, за странце на основу иностране путне 
				исправе/личне карте или идентификационог документа издатог од 
				надлежног органа Републике Србије.*
*Службени 
				гласник РС, број 9/2016

				 
Члан 6.
Подаци који се уписују у образац пријаве морају бити идентични подацима уписаним у 
				
здравственој документацији и евиденцијама које* води здравствена установа и јавним исправама из члана 5. овог правилника. 


Пријава рођења издата на обрасцу из члана 3. став 2. 
				овог правилника саставља се у два истоветна примерка, која 
				истовремено потписују лекар, односно овлашћено лице здравствене 
				установе и мајка, односно отац детета.*
Један примерак састављене пријаве рођења
				
издате на обрасцу из члана 3. став 2. овог правилника* чува се у здравственој установи, а 
				
други примерак се доставља* матичару.

Матичар примерак пријаве издате на обрасцу из члана 3. 
				став 2. овог правилника по извршеном основном упису чињенице 
				рођења чува у списима предмета на основу којих је извршен тај 
				упис.*

Пријава из члана 3. став 4. овог правилника чува се у 
				архиви информационог система здравства и архиви Централног 
				система.*
*Службени 
				гласник РС, број 9/2016
 

Члан 6а*

Здравствене установе које су технички опремљене за 
				примену система електронске пријаве издаваће пријаве рођења 
				детета на обрасцу и на начин прописан Правилником о изменама и 
				допунама Правилника о поступку издавања пријаве рођења детета и 
				обрасцу пријаве рођења детета у здравственој установи („Службени 
				гласник РС”, број 9/16) од 11. априла 2016. године.*

Здравствене установе у којима не буду обезбеђени 
				технички услови за подношење пријаве рођења детета у 
				електронском облику до рока утврђеног у ставу 1. овог члана, 
				пријаву могу подносити на обрасцу и на начин прописан 
				Правилником о поступку издавања пријаве рођења детета и обрасцу 
				пријаве рођења детета у здравственој установи („Службени гласник 
				РС”, број 25/11) најкасније до 31. маја 2016. године.*

Систем електронске пријаве рођења детета у здравственој 
				установи примењиваће све здравствене установе од 1. јуна 2016. 
				године.*
*Службени 
				гласник РС, број 36/2016
 

				 
Члан 7.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-33/2011-04
У Београду, 31. марта 2011. године
Министар, 
Милан Марковић, с.р.
Министар,
Зоран Станковић, с.р.
 
 
ОДРЕДБЕ КОЈЕ НИСУ УНЕТЕ У 
				"ПРЕЧИШЋЕН ТЕКСТ" ПРАВИЛНИКА
 
Правилник о изменама и допунама 

Правилника о поступку издавања пријаве рођења детета и 
				обрасцу пријаве 
				рођења детета у здравственој установи: "Службени гласник РС", 
				број 9/2016-56
 

Члан 6.

Овај правилник ступа на снагу осмог дана од дана 
				објављивања у „Службеном гласнику Републике Србије”, а почеће да 
				се примењује 11. априла 2016. године*.

				*Службени гласник РС, број 16/2016
 
 
Прилози
 
НАПОМЕНА ИЗДАВАЧА: Правилником о 
				изменама и допунама 

Правилника о поступку издавања пријаве рођења детета и 
				обрасцу пријаве 
				рођења детета у здравственој установи ("Службени гласник РС", 
				број 9/2016),
				
				Образац пријаве рођења детета у здравственој установи 
				замењен је новим обрасцем (види члан 5. Правилника - 9/2016-56).