На основу члана 23. став 3. Закона о адвокатури („Службени гласник РС”, бр. 31/11 и 24/12 – УС), члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС),
Министар правде и државне управе доноси
 
ПРАВИЛНИК
о висини награде за рад адвоката за одбране по службеној дужности
"Службени гласник РС", број 23 од 26. 
	фебруара 
				2014.
 
Члан 1.
Адвокат који је постављен за браниоца по службеној дужности у кривичном поступку има право на новчану награду у износу од 50% од награде предвиђене Тарифом о наградама и накнадама трошкова за рад адвоката коју доноси Адвокатска комора Србије.
Члан 2.
Даном ступања на снагу овог правилника престаје да важи Правилник о висини награде за рад адвоката за одбране по службеној дужности („Службени гласник РС”, бр. 2/04, 32/04, 8/05, 10/06, 53/06 и 104/06). 
	
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-31/2014-05
У Београду, 21. фебруара 2014. године
Министар,
Никола Селаковић, с.р.