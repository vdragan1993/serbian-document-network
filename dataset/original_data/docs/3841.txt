На
основу члана 2. тачка 2. Закона о Влади Републике Србије („Службени гласник
РС“, број 5/91), а у вези са чланом 7. Закона о фонду за развој Републике
Србије („Службени гласник РС“, број 20/92,

Влада
Републике Србије доноси

 

 

УРЕДБУ

о методологији и начину праћења 
пословања предузећа у којима је Фонд за развој Републике Србије деоничар

„Службени
гласник РС”, број 47 од 11. 
јула 1992.

 

 

Члан
1.

Фонд за развој
Републике Србије (у даљем тексту: Фонд)месечно прати пословање предузећа у
којима је деоничар поређењем остварених параметара пословања, а нарочито
производње, продаје, ликвидности и рентабилности са планираним величинама и
оним садржаним у програмима својинске трансформације и финансијске
консолидације.

 

Члан
2.

Предузеће у коме је
Фонд деоничар доставља Фонду податке из члана 1. ове уредбе на обрасцима Л1, Л2
и Р1 који су одштампани уз ову уредбу и чине њен саставни део.

Обрасци из става 1.
овог члана достављају се Фонду до 10. у месецу за претходни месец.

У року из става 2.
овог члана предузеће доставља и посебне податке о производњи, пласману и
инвестицијама које за свако предузеће утврђује Фонд.

 

Члан
3.

На основу података
из члана 2. ове уредбе и података из периодичног и годишњег обрачуна предузећа,
Фонд доставља Влади у року од 30 дана од истека рока за подношење периодичног,
односно годишњег обрачуна извештај о финансијском пословању предузећа у којима
је деоничар.

Извештај из става 1.
овог члана садржи нарочито анализу биланса успеха, биланса стања и
коефицијената ликвидности, солвентности, активности и рентабилности и
компаративну анализу пословања одговарајућих привредних грана и укупне
привреде.

Извештај из става 2.
овог члана израђује се на основу коефицијената рачуноводствених односа који су
прописани овом уредбом и чине њен саставни део, као и других показатеља
динамике и структуре биланса стања и биланса успеха предузећа.

 

Члан
4.

Стручне послове у
обради података и припреми извештаја прописаних овом уредбом обавља Републички
завод за развој.

 

Члан
5.

Ова уредба ступа на
снагу осмог дана од дана објављивања у „Службеном гласнику Републике Србије”.

  

05

број
06-4749/51-7

У
Београду, 3. јула 1992. године

Влада
Републике Србије

Потпредседник,


Славољуб
Васовић, с.р.

 

 

КОЕФИЦИЈЕНТИ
РАЧУНОВОДСТВЕНИХ ОДНОСА

 

1.
Коефицијенти краткорочне ликвидности

Текући коефицијент =
текућа средства/текуће обавезе

АЦИД тест (брзи
коефицијент) = (текућа средства) – залихе/текуће обавезе

Учешће нето текућих
средстава у активи = (текућа средства – текуће обавезе)/актива

Краткорочне
финансијске позајмице/текућа средства

Краткорочне
финансијске позајмице/нето текућа средства

 

2.
Коефицијенти дугорочне солвентности

Деонички
капитал/дугорочни кредити

Покриће камата
профитом = (профит+камата+порези)/камате

Проценат спољног
финансирања = укупан дуг/пословна средства

Проценат сопственог
финансирања фиксних средстава = сопствена средства/фиксна средства

 

3.
Коефицијенти активности

Просечан обрт залиха
= пословни приходи/залихе

Период наплаћивања =
купца* 365/пословни приходи

Период плаћања =
добављачи* 365/пословни расходи

Обрт активе = укупан
приход/актива

Обрт фиксних
средстава = укупан приход/фиксна средства

Обрт нето текућих
средстава = укупан приход/нето текућа средства

 

4.
Коефицијенти рентабилности

Бруто профит (%) =
(пословни приход – пословни расход) / посл. приход

Профит пре пореза
(%) = профит пре пореза/пословни приход

Нето профит (%) =
нето профит/пословни приход

Принос на ангажовани
капитал = нето профит/ангажовани капитал

Принос на нето
средства = нето профит/(актива – текућа обавеза)

Принос на деонички
капитал = нето профит/деонички капитал