На основу члана 4. став 2. тачка 4. Уредбе о условима које мора да испуњава здравствена установа за пружање угоститељских услуга трећим лицима („Службени гласник РС”, бр. 18/12 и 54/13) и члана 48. став 1. тачка 3. подтачка 1) Статута Привредне коморе Србије („Службени гласник РС”, број 39/16), 
Управни одбор Привредне коморе Србије, на седници одржаној 25. августа 2016. године, доноси 
 
УПУТСТВО
о начину и поступку издавања сагласности здравственим установама за пружање угоститељских услуга трећим лицима
"Службени гласник РС", број 73 од 31. августа 
				2016.
  
УВОДНЕ ОДРЕДБЕ
Члан 1.
Овим упутством уређују се начин и поступак издавања сагласности здравственим установама у којима се организује боравак и пружање услуга превенције, лечења и рехабилитације корисницима по основу упута надлежне лекарске комисије и комисије Републичког фонда за пензијско и инвалидско осигурање (у даљем тексту: здравствена установа) за пружање услуга смештаја, припремања и услуживања хране, пића и напитака трећим лицима (у даљем тексту: угоститељске услуге), у складу са Уредбом о условима које мора да испуњава здравствена установа за пружање угоститељских услуга трећим лицима (у даљем тексту: Уредба). 
Члан 2.
Сагласност из члана 1. (у даљем тексту: Сагласност) издаје се подносиоцу захтева – здравственој установи која обавља регистровану делатност на територији Републике Србије, ради добијања одобрења министра надлежног за послове туризма за пружање угоститељских услуга трећим лицима. 
НАЧИН ИЗДАВАЊА САГЛАСНОСТИ
Члан 3.
Сагласност Привредне коморе Србије (у даљем тексту: Комора) се издаје на основу захтева здравствене установе. 
Захтев се подноси Комори на један од следећих начина: 
– писаним путем у папирном облику, својеручно потписан од стране овлашћеног лица подносиоца захтева, уз прописану оригиналну документацију; 
– елeктрoнским путeм у oблику дигитaлнo пoтписaнoг дoкумeнтa, у склaду са закoнoм којим се уређују услови и начин поступања са eлeктрoнским дoкумeнтом. Пoднoсилaц унoси пoдaткe у прoписaнe oбрaсцe кoje пoтписуje квaлификoвaним eлeктрoнскoм потписом нa Интeрнeт пoртaлу Кoмoрe, oднoснo дoстaвљa oбaвeзну дoкумeнтaциjу у oблику eлeктрoнских дoкумeнaтa, кojи мoрajу бити потписани квaлификoвaним eлeктрoнским пoтписoм oвлaшћeнoг лицa пoднoсиoцa зaхтeвa. Прoспeктни и други мaтeриjaл сe нe потписује квaлификoвaним eлeктрoнским пoтписoм. 
Члан 4.
Подносилац захтева дужан је да у захтеву наведе следеће податке: 
– назив, седиште и матични број подносиоца захтева; 
– шифру претежне делатности и порески идентификациони број (ПИБ) подносиоца захтева; 
– изјаву да се сагласност тражи ради добијања одобрења министра надлежног за послове туризма, а у складу са Уредбом. 
Члан 5.
Подносилац захтева дужан је да уз захтев из члана 3. приложи и следећу документацију: 
– извод из регистра надлежног органа – доказ да је подносилац захтева регистрован за обављање одговарајуће делатности; 
– акт здравствене установе којим је одређена врста угоститељског објекта и врста услуге која се у њему пружа, као и број и структура смештајних јединица у угоститељском објекту за смештај;
– одговарајући проспектни материјал; 
– доказ о уплати накнаде за издавање Сагласности.
Члан 6.
Кoмoра врши претходну проверу комплетности захтева и прилога који се достављају уз захтев. 
Уколико захтев није комплетан или се на основу приложене документације не може утврдити тачност датих података, подносилац захтева се позива да захтев допуни у примереном року, који не може бити дужи од седам дана. 
Као датум пријема захтева, сматраће се дан када је захтев комплетиран и уплата извршена. 
Уколико подносилац захтева не достави допуну у року из става 2. овог члана, захтев ће се сматрати непотпуним и као такав ће бити одбачен. 
Члан 7.
Комора може да проверава тачност података у приложеним документима. 
Уколико Комора на основу анализе података садржаних у приложеним документима утврди да здравствена установа не испуњава услове за пружање угоститељских услуга трећим лицима, тражена Сагласност неће бити издата, о чему ће подносилац захтева бити обавештен писаним путем (у даљем тексту: Обавештење), уз навођење разлога због којих Сагласност није дата. 
Члан 8.
Лице које обрађује захтев има обавезу очувања тајности података из достављене документације који се сматрају пословном тајном. 
Члан 9.
На основу приложене документације и утврђеног чињеничног стања Комора издаје Сагласност здравственој установи за пружање угоститељских услуга трећим лицима. 
Члан 10.
Накнада за издавање Сагласности, односно обавештења, наплаћује се према Ценовнику који утврђује надлежни орган Коморе.
САДРЖИНА САГЛАСНОСТИ, ОДНОСНО ОБАВЕШТЕЊА 
Члан 11.
Сагласност, односно Обавештење издаје се на меморандуму Коморе и садржи: 
– основ за издавање, као и број и датум издавања Сагласности, односно Обавештења; 
– назив, седиште матични број, шифру делатности и порески идентификациони број (ПИБ) подносиоца захтева; 
– констатацију да се здравственој установи издаје, односно не издаје Сагласност за пружање угоститељских услуга трећим лицима. 
Члан 12.
Сагласност, односно Обавештење издаје се у року до 15 дана од дана пријема захтева. 
Члан 13.
Сагласност, односно Обавештење издаје се на основу података и образложења које је доставио подносилац захтева, који сноси пуну материјалну и кривичну одговорност за дате податке. 
ПОДНОШЕЊЕ ПРИГОВОРА
Члан 14.
На Обавештење се може поднети приговор Комисији за решавање приговора у року од 15 дана од дана пријема Обавештења. 
Комисију из става 1. овог члана образује и њен рад уређује Управни одбор Коморе. 
ЗАВРШНЕ ОДРЕДБЕ
Члан 15.
Ово упутство ступа на снагу осмог дана од дана објављивања у „Службеном гласнику Републике Србије”. 
Члан 16.
Ступaњeм нa снaгу oвoг упутствa прeстaje дa вaжи Упутство о условима, начину и поступку издавања сагласности здравственим установама за пружање угоститељских услуга трећим лицима („Службeни глaсник РС”, брoj 15/13). 
02.01 број 11/30
У Београду, 25. августа 2016. године 
Привредна комора Србије
Председник,
Марко Чадеж, с.р.