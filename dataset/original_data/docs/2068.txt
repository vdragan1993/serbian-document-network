Редакцијски пречишћен текст
 
 
 
На основу члана 123. тачка 3. Устава Републике Србије, а у вези са Законом о буџетском систему („Службени гласник РС”, број 54/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),

Влада доноси


 


 


УРЕДБУ


о репрограмирању и ослобађању плаћања затезне камате по одобреним дугорочним кредитима датим за финансирање регистрованих пољопривредних газдинстава физичким и правним лицимa у циљу подстицања развоја пољопривредне производње


„Службени гласник РС“, бр. 44 од 30. јуна 2010, 101 од 29. децембра 2010, 
	56 од 29. јула 2011, 100 од 29. 
	децембра 2011.


 


 


Члан 1.


Овом уредбом уређују се услови и начин репрограмирања и ослобађања плаћања затезне камате по одобреним дугорочним кредитима датим за финансирање регистрованих пољопривредних газдинстава физичким и правним лицима, у циљу подстицања развоја пољопривредне производње, по 
	* Уредби о утврђивању Програма мера за подстицање развоја пољопривредне производње за 2005. годину („Службени гласник РС”, бр. 139/04, 10/05, 51/05 и 60/05), Уредби о утврђивању Програма мера за подстицање развоја пољопривредне производње за 2006. годину („Службени гласник РС”, број 3/06), Уредби о утврђивању Програма мера за подстицање развоја пољопривредне производње за 2007. годину („Службени гласник РС”, бр. 73/07 и 113/07), осим средстава утврђених чланом 1. Уредбе о допуни Уредбе о утврђивању Програма мера за подстицање развоја пољопривредне производње за 2004. годину („Службени гласник РС”, број 70/04).
 

*Службени гласник РС, број 
	

	100/2011

Члан 2.


Основицу за репрограмирање кредита из члана 1. ове уредбе представља књиговодствено стање дуга – главница, који је одобрен из средстава 

	Министарства пољопривреде, трговине, шумарства и водопривреде* (у даљем тексту: Министарство), а пласиран преко пословних банака.


Да би корисник кредита стекао право на репрограмирање кредита потребно је да је измирио доспелу редовну камату.

 
*Службени гласник РС, број 

	56/2011

 



Члан 3. 




Репрограмирање кредита из члана 1. ове уредбе уређује се на предлог банке која је одобрила кредит и не може бити дуже од три године од датума последњег доспећа*.


Отплата кредита врши се у месечним, тромесечним, шестомесечним, деветомесечним или годишњим ануитетима/ратама, израженим у еврима према плану отплате који се прилаже уз анекс уговора о кредиту и чини његов саставни део.*


 


*Службени гласник РС, број 101/2010


 


Члан 4.


Камата на основицу из члана 2. ове уредбе до отплате кредита иста је као приликом одобравања кредита, на годишњем нивоу. 



 


Члан 5.


Захтев за репрограмирање дугорочног кредита и ослобађање плаћања затезне камате корисник кредита подноси пословној банци која је одобрила кредит.


 


Члан 6.


Одредбе уговора о кредиту које нису предмет ове уредбе и нису у супротности са овом уредбом, остају непромењене.


 


Члан 7.*


На предлог банке, ако корисник дугорочног кредита измири рате и редовну камату или кредит у целости до*
	30. јуна 2012. године***, 
	као и у случају репрограмирања кредита, ослобађа се плаћања затезне камате 
	на средства одобрена од* Министарства**.


 


*Службени гласник РС, број 101/2010


**Службени гласник РС, број 56/2011
***Службени 
	гласник РС, број 100/2011

 


Члан 8.


Одлуку по сваком појединачном образложеном предлогу банка доставља Министарству најкасније до 30. 
	јуна 2012. године*.


 


*Службени гласник РС, број 

	100/2011
 

Члан 9.

Ова уредба ступа на снагу осмог дана од дана објављивања у „Службеном гласнику Републике Србије”.
 
 
05 број 110-4608/2010
У Београду, 24. јуна 2010. године
Влада
Први потпредседник Владе –
заменик председника Владе,
Ивица Дачић, с.р.