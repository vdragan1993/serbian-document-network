На
основу члана 81. став 3. Закона о правима и дужностима савезних органа у
погледу средстава у друштвеној својини која они корист („Службени лист СФРЈ“,
бр. 56/80 и 64/86), Савезно извршно веће доноси

 

 

УРЕДБУ

о условима и начину прибављања, 
коришћења, одржавања, чувања и заштите предмета уметничке и културне вредности 
које користе савезни органи

„Службени
лист СФРЈ”, број 62 од 20. 
децембра 1981.

 

 

Члан
1.

Овом уредбом уређују
се услови и начин прибављања, коришћења, одржавања, чувања и заштите предмета
уметничке и културне вредности које користе савезни органи из члана 7. Закона о
правима и дужностима савезних органа у погледу средстава у друштвеној својини
која они користе (у даљем тексту: Закон).

 

Члан
2.

Предмети уметничке и
културне вредности прибављају се правним послом, уз накнаду или без накнаде, по
основу поклона, легата или на други начин.

Предмети уметничке и
културне вредности прибављени за потребе савезних органа чине збирку предмета
уметничке и културне вредности савезних органа.

 

Члан
3.

Предмете уметничке и
културне вредности прибављају органи из члана 14. Закона на основу предлога
комисије коју образују тиоргани. Комисије се састоје од председника и најмање
шест чланова и именују се из реда истакнутих уметника и културних радника.

Органи из става 1.
овог члана могу образовати заједничку комисију.

При давању предлога
за набавку предмета уметничке и културне вредности, комисије из става 1. овог
члана дужне су да воде рачуна о заступљености уметничких и културних достигнућа
народа и народности Југославије, као и о заступљености аутора у збирци предмета
уметничке и културне вредности савезних органа.

 

Члан
4.

О коришћењу,
одржавању, чувањуи заштити предмета уметничке и културне вредности стара се
Управа пословних зграда савезних органа, односно стручне службе којима то
повере органи из члана 14. Закона (у даљем тексту: стручна служба).

О коришћењу и
заштити библиографских предмета и ретких књига стара се Савезни секретаријат за
правосуђе и организацију савезне управе.

 

Члан
5.

Стручна служба стара
се о правилном коришћењу предмета уметничке и културне вредности, у складу са
наменом службених просторија и потребама њиховог естетичног уређења.

Предмети уметничке и
културне вредности постављају се, односно излажу, првенствено у просторијама
доступним већем броју људи (сале за састанке и холови, веће радне просторије).

Предмети уметничке
икултурне вредности постављају се у службенм просторијама на основу пројекта
ентеријера или на основу мишљења стурчњака за ентеријер.

 

Члан
6.

На захтев музеја,
галерија или аутора уметничког дела, предмети уметничке и културне вредности
могу се давати за потребе организовања јавних изложби и других манифестација
већег културног значаја, о чему одлучују органи из члана 14. Закона.

Стручна служба дужна
је да закључи уговор са лицем коме се позајмљује предмет уметничке и културне
вредности за сврхе из става 1. овог члана и да тим уговором обезбеди потпуну
заштиту и уредно враћање позајмљеног предмета.

 

Члан
7.

Стручна служба дужна
је да обезбеди одговарајуће услове чувања и смештаја предмета уметничке и
културне вредности.

Просторије за
смештај и чување предмета уметничке и културне вредности морају имати потребне
микроклиматске услове.

Коришћење и одлагање
предмета уметничке и културне вредности у депо, врши се на начин који
обезбеђује њихову заштиту од механичког оштећења.

Стручна служба
организује рестаурацију и конзервацију предмета уметничке и културне вредности.

 

Члан
8.

Стручна служба поред
евиденције која се води по општим прописима о евиденцији о друштвеним
средствима која користе савезни органи, води и посебну евиденцију о предметима
уметничке и културне вредности.

Посебна евиденција
састоји се из регистра предмета културне и уметничке вредности и картотеке са
картоном за сваки поједини предмет.

Картон из става 2.
овог члана садржи: фотографију уметничког дела; име аутора дела; назив дела;
податке о материјалу и техници израде и димензијама дела и времену његовог
настанка; процену уметничке вредности дела; опште податке о делу; податке о
рестаурацији и конзервацији дела; податке о излагању дела; податке о смештају и
набавну вредност дела.

 

Члан
9.

Стручна служба дужна
је да устроји евиденцију о предметима уметничке и културне вредности у року од
шест месеци од дана ступања на снагу ове уредбе.

 

Члан
10.

Ова уредба ступа на
снагу осмог дана од дана објављивања у „Службеном листу СФРЈ”.

 

Е. п. бр. 492

12. новембра 1981. године 


Београд

Савезно извршно веће

Потпредседник,

др 
Иво Марган, с.р.