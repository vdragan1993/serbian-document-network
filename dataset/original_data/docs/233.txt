На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о образовању Комисије за управљање серверском инфраструктуром за пружање електронских услуга органа државне управе
"Службени гласник РС", број 94 од 30. октобра 
				2013.
 
1. Образује се Комисија за управљање серверском инфраструктуром за пружање електронских услуга органа државне управе (у даљем тексту: Комисија) у коју се именују:
– за председника:
Душан Стојановић, директор Управе за дигиталну агенду, Министарство спољне и унутрашње трговине и телекомуникација;
– за заменика председника:
Игор Тодороски, помоћник министра, Сектор за електронску управу, Министарство правде и државне управе;
– за чланове:
1) Александар Марковић, начелник Одељења за оперативне и организационе послове, Министарство правде и државне управе;
2) Милан Добријевић, начелник Одељења за информационо друштво, Министарство спољне и унутрашње трговине и телекомуникација;
3) Вјекослав Бобар, помоћник директора, Управа за заједничке послове републичких органа;
4) Петар Јањић, помоћник Генералног секретара, Сектор за информационо-комуникациону инфраструктуру, Генерални секретаријат Владе;
5) Слободан Недељковић, помоћник министра унутрашњих послова;
– за заменике чланова:
1) Ивана Радуловић, саветник у Одељењу за оперативне и организационе послове, Министарство правде и државне управе;
2) Златко Јелисавчић, руководилац Групе за развој информационог друштва, Министарство спољне и унутрашње трговине и телекомуникација;
3) Бранислав Божић, начелник Одељења за координацију и подршку развоју електронске управе, системску и техничку подршку, Управа за заједничке послове републичких органа;
4) Часлав Максић, саветник у Сектору за информационо-комуникациону инфраструктуру, Генерални секретаријат Владе;
5) Предраг Ђикановић, начелник Управе за информационе технологије у Министарству унутрашњих послова;
– за секретара Комисије:
Јелена Поповић, Министарство правде и државне управе.
2. Комисија разматра предлог министарстава, посебних организација и служби Владе (у даљем тексту: органа државне управе) за набавку ИКТ опреме и даје мишљење о могућности коришћења капацитета серверске инфраструктуре за пружање електронских услуга органа државне управе (у даљем тексту: инфраструктура за е-управу), односно о потреби набавке додатне ИКТ опреме.
Комисија разматра предлог и даје мишљење о захтевима за коришћење инфраструктуре за е-управу за већ постојеће електронске услуге органа државне управе, као и за коришћење инфраструктуре за е-управу за одређену електронску услугу органа државне управе и одређује начин њеног коришћења.
3. Комисија доноси пословник о раду у року од 15 дана од дана објављивања ове одлуке у „Службеном гласнику Републике Србије”.
4. Комисија једном годишње подноси Влади извештај о раду инфраструктуре за е-управу.
5. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-8805/2013-2
У Београду, 25. октобра 2013. године
Влада
Председник,
Ивица Дачић, с.р.