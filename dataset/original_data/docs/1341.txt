На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14) и члана 10. тачка 6) и члана 33. став 1. тачка 1) Закона о ванредним ситуацијама („Службени гласник РС”, бр. 111/09, 92/11 и 93/12), а у вези са чланом 2. Уредбе о саставу и начину рада штабова за ванредне ситуације („Службени гласник РС”, број 98/10),
Влада доноси
ОДЛУКУ
о образовању Републичког штаба за ванредне ситуације
"Службени гласник РС", број 102 од 20. 
				децембра 2016.
 
1. Образује се Републички штаб за ванредне ситуације (у даљем тексту: Републички штаб).
2. У Републички штаб именују се:
1) за команданта:
– др Небојша Стефановић, потпредседник Владе и министар унутрашњих послова;
2) за начелника:
– Предраг Марић, помоћник министра унутрашњих послова – начелник Сектора за ванредне ситуације;
3) за чланове:
– Ивица Дачић, први потпредседник Владе и министар спољних послова,
– проф. др Зорана Михајловић, потпредседник Владе и министар грађевинарства, саобраћаја и инфраструктуре,
– др Расим Љајић потпредседник Владе и министар трговине, туризма и телекомуникација,
– Ана Брнабић, министар државне управе и локалне самоуправе,
– др Душан Вујовић, министар финансија,
– Горан Кнежевић, министар привреде,
– Бранислав Недимовић, министар пољопривреде и заштите животне средине,
– Александар Антић, министар рударства и енергетике,
– Нела Кубуровић, министар правде,
– Зоран Ђорђевић, министар одбране,
– др Златибор Лончар, министар здравља,
– Александар Вулин, министар за рад, запошљавање, борачка и социјална питања,
– Владан Вукосављевић, министар културе и информисања,
– мр Милосав Миличковић, државни секретар у Министарству унутрашњих послова,
– Иван Ристић, помоћник директора полиције,
– Богољуб Живковић, помоћник директора полиције, 
– генерал мајор Славољуб Јанићијевић, заменик команданта Здружене оперативне команде, Војска Србије,
– Марко Ђурић, в.д. директора Канцеларије за Косово и Метохију,
– Весна Миленовић, генерални секретар Црвеног крста Србије,
– Марко Чалија, начелник Горске службе спасавања Србије, 
– проф. др Југослав Николић, директор Републичког хидрометеоролошког завода,
– Бранко Драгичевић, заменик директора Републичког сеизмолошког завода,
– др Предраг Алексић, в.д. директора Јавног предузећа „Србијашуме”,
– Горан Пузовић, директор Јавног предузећа „Србијаводе”,
– Предраг Ћулибрк, генерални директор Јавног предузећа „Телеком Србија”,
– Драган Бујошевић, генерални директор Јавне медијске установе „Радио-телевизија Србије”,
– Слађан Велинов, директор Агенције за заштиту од јонизујућих зрачења и нуклеарну сигурност Србије,
– Наташа Милић, в.д. директора Републичке дирекције за воде.
3. Даном ступања на снагу ове одлуке, престаје да важи Одлука о образовању Републичког штаба за ванредне ситуације („Службени гласник РС”, број 26/16).
4. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 02-12146/2016
У Београду, 19. децембра 2016. године
Влада
Председник,
Александар Вучић, с.р.