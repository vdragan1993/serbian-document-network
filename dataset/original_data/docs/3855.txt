Редакцијски пречишћен текст
 
 
 
На основу члана 31. став 1. Закона о регионалном развоју („Службени гласник РС”, бр. 51/09 и 30/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08 и 16/11), 
	
Влада доноси
 
ОДЛУКУ
о оснивању Регионалног развојног савета за регион Шумадије и Западне Србије


„Службени гласник РС“, 
	бр. 51 од 13. јула 2011, 
	67 од 13. септембра 2011, 

74 од 5. 
	октобра 2011, 50 од 18. маја 2012, 52 од 14. јуна 2013, 

91 од 18. октобра 2013, 

8 од 29. 
	јануара 2014, 27
	од 18. марта 2015.
 
 
1. Оснива се Регионални развојни савет за регион Шумадије и Западне Србије (у даљем тексту: Регионални савет). 
	
 
2. Регионални савет има председника и 15* чланова. Мандат председнику и члановима Регионалног савета траје пет година.
 

*Службени гласник РС, број 27/2015
 
3. У Регионални савет именује се:*

	– за председника

	Драги Несторовић, градоначелник Крушевца,***
– за чланове:* 
(1) Оливера Антић, руководилац Групе за 
	хармонизацију и програмирање у Министарству регионалног развоја и локалне 
	самоуправе, представник Владе;**


	(2) Тихомир Петковић, градоначелник Ужица, представник локалне самоуправе на 
	предлог Градског већа Ужица;***
(3) Видоје Петровић, градоначелник Лознице, 
	представник локалне самоуправе на предлог Општинског већа Коцељева;*
(4) Милош Милошевић, градоначелник Шапца, 
	представник локалне самоуправе на предлог Градског већа Шапца;*
(5) Миломир Зорић, председник општине Ивањица, 
	представник локалне самоуправе на предлог Општинског већа Ивањице;*
(6) мр Војислав Илић, градоначелник Чачка, 
	представник локалне самоуправе на предлог Градског већа Чачка;*
(7) Мирослав Алексић, председник општине 
	Трстеник, представник локалне самоуправе на предлог Општинског већа 
	Трстеник;*


	(8) Томислав Илић, градоначелник Краљева, представник локалне самоуправе на 
	предлог Градског већа Краљева;***
(9) др Мехо Махмутовић, градоначелник Новог 
	Пазара, представник локалне самоуправе на предлог Градског већа Новог 
	Пазара;*
(10) Драгана Живановић, председник општине Рача, 
	представник локалне самоуправе на предлог Општинског већа Раче;*


	(11) Драган Живановић, председник општине Топола, представник локалне 
	самоуправе на предлог Општинског већа Тополе;***
(12) Драган Кузмановић, власник и директор 
	привредног друштва* ГТПД Домис д.о.о. Чачак, представник цивилног сектора на 
	предлог Градског већа Чачка**;*
(13) Драган Лукић, директор Јавног предузећа у 
	Јагодини, представник јавног сектора на предлог града Јагодине;*

	(14) Брисана је (види тачку 2. Одлуке - 27/2015-3)
(15) Александра Ивић, директор Фонда за локалне 
	и некатегорисане путеве и Фонда за уређење грађевинског земљишта, 
	водопривреду, шумарство, заштиту животне средине и комуналне делатности, 
	представник јавног сектора на предлог председника општине Баточина;*
(16) Славко Лукић, директор Регионалне развојне 
	агенције Златибор д.о.о., Ужице, представник цивилног сектора на предлог 
	председника Скупштине Регионалне развојне агенције Златибор д.о.о., Ужице.*
 
*Службени гласник РС, 
	број 52/2013

	**Службени гласник РС, број 91/2013

***Службени гласник РС, 
	број 27/2015
 
4. Регионални савет обавља следеће послове:
1) јавно промовише циљеве регионалног развоја и подстиче њихову реализацију на територији региона;
2) даје мишљење на регионалну стратегију која се доноси за регион за који је основан регионални развојни савет;
3) даје мишљење на програм финансирања развоја региона, за који је основан, који се финансира из средстава буџета Републике Србије;
4) даје мишљења и предлоге на остале развојне документе на регионалном нивоу;
5) формира радне групе на нивоу региона за одређена питања од значаја за регион;
6) доноси Пословник о свом раду;
7) подноси Влади и Националном савету једном годишње извештај о свом раду;
8) обавља и друге послове, у складу са законом којим се уређује регионални развој.
 
5. Регионални савет у свом раду може користити стручну помоћ која му се пружа у виду међународних пројеката, а ради проучавања појединих сложених питања из свог делокруга рада, може ангажовати стручне образовне институције и истакнуте стручњаке као чланове радних група.
 
6. Регионални савет ради и одлучује на седницама. Седницама на којима се разматрају питања од посебног значаја за регион за који је основан Регионални савет присуствује председник Националног савета за регионални развој.
Седнице регионалног савета одржавају се по потреби, а најмање једном у три месеца.
Начин рада и одлучивања Регионалног савета и акти које доноси Регионални савет детаљније се уређују Пословником о раду.
 
7. Административне и стручно-техничке послове за потребе Регионалног савета обавља акредитована регионална развојна агенција која има седиште у региону за који је основан Регионални савет, на основу овлашћења Регионалног савета.
Послови из става 1. ове тачке односе се на: 
1) послове у вези са сазивањем и припремом и одржавањем седница Регионалног савета;
2) стручне послове у вези са припремањем мишљења, препорука, закључака и других аката Регионалног савета;
3) чување и стављање на увид члановима Регионалног савета и стручне групе Регионалног савета мишљења, препорука, записника, закључака, извештаја и других аката регионалног савета;
4) вођење и чување архиве Регионалног савета;
5) обављање и других послова по овлашћењу Регионалног савета.
До избора акредитоване регионалне развојне агенције, послове из става 1. ове тачке обавља Национална агенција за регионални развој. 
	
 
8. Председник и чланови Регионалног савета не примају накнаду за свој рад.
 
9. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-4099/2011
У Београду, 30. јуна 2011. године
Влада
Председник,
др Мирко Цветковић, с.р.