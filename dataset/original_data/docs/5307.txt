Редакцијски пречишћен текст
На основу члана 44. став 3. Закона о метеоролошкој и хидролошкој делатности („Службени гласник РС”, број 88/10), 
	
Директор Републичког хидрометеоролошког завода, доноси 
 
ПРАВИЛНИК
о обрасцу и садржини службене легитимације инспектора за метеоролошку и хидролошку делатност

"Службени гласник РС", број 117 од 12. 
	децембра 2012, 81 од 24. септембра 2015 - 
др. правилник
 
Члан 1.
Овим правилником прописује се образац и садржина легитимације инспектора за метеоролошку и хидролошку делатност 
	(у даљем тексту: службена легитимација).
Члан 2.
Службена легитимација је правоугаоног облика, величине 60 х 90 mm.
Службена легитимација издаје се на обрасцу службене легитимације. 
Образац службене легитимације штампа се на 200-грамској хартији на светлоплавој подлози. 
	
Службена легитимација је обложена провидним пластифицираним заштитним материјалом.
Члан 3.
Предња страна Обрасца службене легитимације садржи:
1) у горњем левом делу утиснут Мали грб Републике Србије, а у горњем десном делу утиснут знак Републичког хидрометеоролошког завода, и испод тога, на средини, налази се натпис: „РЕПУБЛИКА СРБИЈА, РЕПУБЛИЧКИ ХИДРОМЕТЕОРОЛОШКИ ЗАВОД”; 
	
2) испод текста: „РЕПУБЛИЧКИ ХИДРОМЕТЕОРОЛОШКИ ЗАВОД”, на средини, налази се натпис: „ЛЕГИТИМАЦИЈА ИНСПЕКТОРА ЗА МЕТЕОРОЛОШКУ И ХИДРОЛОШКУ ДЕЛАТНОСТ”. 
	
Члан 4.
На полеђини службене легитимације налази се место за фотографију имаоца службене легитимације, димензија 25 x 35 mm, регистарски број, овлашћење, име и презиме, матични број и својеручни потпис инспектора за метеоролошку и хидролошку делатност, као и датум издавања, место за печат и потпис овлашћеног лица. 
	
Члан 5.
Образац службене легитимације инспектора за метеоролошку и хидролошку делатност одштампан је уз овај правилник и чини његов саставни део.
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 011-49/12-3
У Београду, 10. децембра 2012. године 
	
Директор,

Милан Дацић, с.р.