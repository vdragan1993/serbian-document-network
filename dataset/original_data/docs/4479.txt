Редакцијски пречишћен текст
 
 
На основу члана 35. Статута Привредне коморе Србије („Службени гласник РС”, бр. 45/02, 107/03, 44/05, 29/09, 35/11, 46/11, 103/11, 3/13 и 32/13),
Скупштина Привредне коморе Србије, на ХI седници одржаној 30. децембра 2013. године, доноси
 
АРБИТРАЖНА ПРАВИЛА
Комисије Уједињених нација за међународно трговинско право (UNCITRAL) 
	пред Сталном арбитражом1 при Привредној комори Србије


	"Службени гласник РС", бр. 2 од 10. јануара 2014, 58 од 22. јуна 
	2016, 101 од 16. децембра 2016.
1Службени гласник 
	РС, број 58/2016
 
Део I
Уводна правила
Област примене*
Члан 1.
1. Ако су се странке споразумеле да међусобне спорове који проистекну из одређеног правног односа
	међународног карактера1, било уговорног било вануговорног, повере на решавање арбитражи према Арбитражним правилима Комисије Уједињених нација за међународно трговинско право (UNCITRAL) пред 
	Сталном арбитражом1 при Привредној комори Србије (у даљем тексту: Правила), ти спорови се решавају у складу са овим правилима уз евентуалне измене о којима се странке буду споразумеле.
2. На спор се примењују Правила која су на снази на дан покретања арбитражног поступка, осим ако се странке нису другачије споразумеле.
3. Ова правила се примењују на арбитражу осим ако је нека од одредаба ових правила у супротности са одредбом права меродавног за арбитражу од које странке не могу одступити, у ком случају превагу односи та одредба меродавног права.
––––––––––––––
* У Анексу I Правила налази се модел арбитражне клаузуле за уговоре.
1Службени гласник 
	РС, број 58/2016
 
Обавештавање, рачунање рокова и тражени број примерака писаних поднесака и прилога
Члан 2.
1. Сва обавештења, укључујући саопштења и предлоге, могу бити пренета путем било ког средства комуникације које обезбеђује потврду о преносу или допушта да се потврди да је пренос извршен.
2. Ако је посебно у том циљу једна од странака одредила неку адресу или ако ју је одобрио арбитражни суд, свако обавештење се тој странци доставља на ту адресу и уколико је достављено на ту адресу сматра се да је и примљено. Достављање путем средстава електронске комуникације као што је телефакс или е-пошта може се вршити само на адресу која је за то одређена или одобрена.
3. У недостатку овако одређене или одобрене адресе:
(a) обавештење је примљено ако је физички достављено примаоцу; или
(b) сматра се да је обавештење примљено ако је достављено у месту пословања, редовном боравишту или на поштанску адресу примаоца.
4. Ако се, после разумних напора, достављање није могло извршити у складу са ставовима 2. или 3. сматра се да је обавештење примљено ако је послато на примаочево последње познато место пословања, редовно боравиште или поштанску адресу препорученим писмом или на неки други начин који обезбеђује потврду да је достављање извршено или покушано.
5. Сматра се да је обавештење примљено онога дана када је достављено у складу са ставовима 2, 3. или 4, или када је покушано да се оно достави у складу са ставом 4. Сматра се да је обавештење, пренето путем средстава електронске комуникације, примљено истог дана када је послато, осим ако је на такав начин пренето обавештење о арбитражи, за које се сматра да је примљено оног дана када је приспело на електронску адресу примаоца.
6. Сваки рок предвиђен овим правилима почиње да тече наредног дана од дана када је обавештење примљено. Ако последњи дан рока пада на службени празник или на нерадан дан у месту боравишта или у месту пословања примаоца, рок се продужава до првог следећег радног дана. Службени празници или нерадни дани који падају унутар рока рачунају се у рок.
7. Уколико се обавештења достављају Секретаријату 
Сталне 
	арбитраже1 при Привредној комори Србије (у даљем тексту: Секретаријат Арбитраже), таква обавештења и прилози се подносе у броју примерака који је довољан за доставу по једног примерка за сваког арбитра, за сваку страну и за Секретаријат Арбитраже.
1Службени гласник 
	РС, број 101/2016
Обавештење о арбитражи
Члан 3.
1. Странка или странке које покрећу арбитражу (у даљем тексту: тужилац) упућују Секретаријату Арбитраже обавештење о арбитражи.
2. Сматра се да је арбитражни поступак покренут оног дана када је Секретаријат Арбитраже примио обавештење о арбитражи.
3. Oбавештење о арбитражи мора да садржи: 
(а) захтев да се спор изнесе на арбитражу;
(b) имена странака и податке за контактирање;
(c) означење арбитражног споразума на који се странка позива;
(d) означење уговора или другог правног акта из кога је или у вези са којим је спор настао или у недостатку таквог уговора или правног акта, кратак опис односа у питању;
(e) кратак опис предмета спора и у случају потребе, назначење вредности спора;
(f) предмет захтева који се истиче;
(g) предлог у погледу броја арбитара, језика и места арбитраже, ако се странке нису претходно о томе споразумеле;
4. Обавештење о арбитражи може такође да садржи:
(a) предлог за именовање арбитра појединца сходно члану 8. став 1.
(b) обавештење о именовању арбитра сходно члану 9. или члану 10.
5. Неспоразум о томе да ли је обавештење о арбитражи довољно или не, не спречава конституисање арбитражног суда. О овом неспоразуму коначно одлучује арбитражни суд.
6. По достављању обавештења о арбитражи, тужилац је дужан да у целости уплати Арбитражи износ арбитражних трошкова, у складу са чланом 41. ст. 1, 5 и 6. и Тарифом арбитражних трошкова која је на снази на дан када је Секретаријат Арбитраже примио обавештење о арбитражи. Ако странка у року од два месеца од дана када је позвана не уплати трошкове, сматраће се да је њен захтев повучен, а арбитражни поступак окончан, али се тиме не дира у право тужиоца да поново поднесе исти захтев.
7. Секретаријат Арбитраже доставља без одлагања обавештење о арбитражи другој странки или странкама (у даљем тексту: тужени). Секретаријат Арбитраже може достављање обавештења о арбитражи условити пријемом траженог броја примерака обавештења о арбитражи у складу са чланом 2. став 7. Правила, као и траженом уплатом сходно ставу 6. овог члана.
Одговор на обавештење о арбитражи
Члан 4.
1. У року од 30 дана од пријема обавештења о арбитражи, тужени упућује Секретаријату Арбитраже одговор на обавештење о арбитражи, који мора да садржи:
(a) име сваког туженог и податке за контактирање;
(b) одговор на наводе изнете у обавештењу о арбитражи сагласно члану 3. став 3, тачкама од (c) до (g).
2. Одговор на обавештење о арбитражи такође може да садржи:
(a) приговор ненадлежности арбитражног суда који треба да се конституише према овим правилима;
(b) предлог за одређивање арбитра појединца сходно члану 8. став 1;
(c) обавештење о именовању арбитра сходно члану 9. или члану 10;
(d) кратак опис противтужбе или захтева за пребијање, ако су поднети, укључујући у том случају и назначење новчаног износа на који се односе и захтеве који се истичу;
(e) обавештење о арбитражи у складу са чланом 3. у случају да тужени истиче тужбени захтев према некој од страна у арбитражном споразуму која није тужилац.
3. Неспоразум у односу на пропуштање туженог да одговори на обавештење о арбитражи или на некомплетан или закаснели одговор на обавештење о арбитражи не спречава конституисање арбитражног суда. О овом неспоразуму коначно одлучује арбитражни суд.
4. Секретаријат Арбитраже доставља тужиоцу без одлагања одговор на обавештење о арбитражи.
5. У случају да поднесе противтужбу, тужени је дужан да уплати Арбитражи износ арбитражних трошкова, у складу са чланом 41. ст. 1, 5. и 6. и Тарифом арбитражних трошкова која је на снази на дан када је Секретаријат Арбитраже примио обавештење о арбитражи. Ако тужени у року од два месеца од дана када је позван не уплати трошкове, сматраће се да његова противтужба није била поднесена.
6. Секретаријат Арбитраже доставља без одлагања противтужбу тужиоцу. Секретаријат Арбитраже може достављање противтужбе условити пријемом траженог броја примерака противтужбе и прилога у складу са чланом 2. став 7. Правила, као и траженом уплатом сходно ставу 5. овог члана.
Заступање и саветовање
Члан 5.
Свака странка може имати заступнике или саветнике по свом избору. Имена и адресе таквих лица морају се упутити Секретаријату Арбитраже, свим странкама као и арбитражном суду. У овом допису мора бити наведено да ли се именовање врши ради заступања или саветовања. Секретаријат Арбитраже и Арбитражни суд у свако доба, на сопствену иницијативу или на захтев странке, могу да затраже доказ, у форми коју сами одреде, о томе да заступник има пуномоћје за заступање.
Органи одређивања и именовања
Члан 6.
1. Одредбе које се односе на овлашћења органа одређивања на основу Арбитражних правила UNCITRAL-а не примењују се на поступак према овим правилима.
2. Овлашћења која, на основу Арбитражних правила UNCITRAL-а припадају органу именовања, врши 
	Председник Сталне арбитраже1 при Привредној комори Србије, које чине председник и два потпредседника (у даљем тексту: Председништво).
1Службени гласник 
	РС, број 58/2016
 
Део II
Састав арбитражног суда 
Број арбитара
Члан 7.
1. Ако се странке нису претходно споразумеле о броју арбитара и ако се у року од 30 дана пошто је тужени примио обавештење о арбитражи странке нису споразумеле да се именује само један арбитар, именују се три арбитра.
2. Без обзира на одредбу из става 1, ако ниједна друга странка није одговорила на предлог странке да се именује арбитар појединац у року предвиђеном у ставу 1, а странка или странке у питању су пропустиле да именују другог арбитра у складу са чланом 9. или чланом 10, 
	Председник1 може, на захтев странке, именовати арбитра појединца према поступку предвиђеном у члану 8. став 2, ако оцени да би то било целисходније с обзиром на околности случаја.
1Службени гласник 
	РС, број 58/2016
 
Именовање арбитара 
Члан 8.
1. Ако су се странке споразумеле да се именује арбитар појединац и ако у року од 30 дана пошто су све странке примиле предлог за именовање арбитра појединца о томе није постигнут споразум, арбитра појединца на захтев странке именује 
	Председник1.
2. Председник1 именује арбитра појединца што је пре могуће.
1Службени гласник 
	РС, број 58/2016
 
Члан 9.
1. Ако се именују три арбитра, свака странка именује по једног арбитра и о томе обавештава Секретаријат Арбитраже. Тако именована два арбитра бирају трећег, који врши дужност председавајућег арбитра арбитражног суда, о чему обавештавају Секретаријат Арбитраже.
2. Ако у року од 30 дана пошто је Секретаријат Арбитраже примио од странке обавештење о именовању арбитра, друга странка не обавести Секретаријат Арбитраже о имену арбитра кога је она именовала, прва странка може захтевати од 
	Председник1 да именује другог арбитра.
3. Ако се у року од 30 дана по именовању другог арбитра, два арбитра не сагласе око избора председавајућег арбитра, именује га 
	Председник1 на начин који је у члану 8. предвиђен за именовање арбитра појединца.
1Службени гласник 
	РС, број 58/2016
 
Члан 10.
1. За потребе члана 9. став 1. ако се именују три арбитра а постоји више странака на страни тужиоца или туженог и странке се нису споразумеле о неком другом начину избора арбитара, тужиоци заједно или тужени заједно именују по једног арбитра.
2. Ако су се странке споразумеле да се арбитражни суд састоји од броја арбитара који није ни један ни три, арбитри се именују по методу који странке споразумно одреде, под условом да број арбитара буде непаран.
3. Ако се арбитражни суд не конституише према овим правилима, 
Председник1 конституише арбитражни суд на захтев странке, при чему може да опозове сваког арбитра који је већ именован и да именује или поново именује сваког од арбитара као и да одреди једног од њих као председавајућег арбитра.
1Службени гласник 
	РС, број 58/2016
 
Изјаве арбитра и изузеће**
Члан 11.
Лице које би могло бити именовано за арбитра, када му се у вези с тим обрате, саопштава Секретаријату Арбитраже сваку околност која би могла изазвати оправдану сумњу у његову непристрасност или независност. Арбитар, почев од момента именовања и у току целог арбитражног поступка, без одлагања саопштава сваку такву околност Секретаријату Арбитраже, осим ако га је већ раније о томе обавестио. Секретаријат Арбитраже о томе обавештава странке и даје им могућност да се о томе у примереном року изјасне.
––––––––––––––
** У Анексу II Правила налазе се модели изјава о независности из члана 11.
 
Члан 12.
1. Сваки арбитар може бити изузет ако постоје околности које доводе у оправдану сумњу његову непристрасност или независност.
2. Странка може тражити изузеће арбитра кога је сама именовала само из разлога за које је дознала пошто га је именовала.
3. У случају када арбитар не обавља своју дужност или када је 
	de iure или de facto у немогућности да обавља дужности арбитра, примењује се поступак за изузеће арбитра предвиђен чланом 13.
Члан 13.
1. Странка која намерава да тражи изузеће арбитра упућује захтев за изузеће у року од 15 дана пошто је обавештена о његовом именовању или у року од 15 дана пошто је сазнала за околности наведене у члановима 11. и 12.
2. Захтев за изузеће упућује се Секретаријату Арбитраже. Захтев садржи разлоге за изузеће. Секретаријат Арбитраже даје могућност свим странкама, арбитру чије се изузеће тражи и осталим арбитрима, да се у примереном року о томе изјасне.
3. Када једна странка затражи изузеће арбитра, све странке могу прихватити изузеће. Арбитар се такође може сам повући са дужности пошто је затражено његово изузеће. То ни у једном ни у другом случају не подразумева да се признаје основаност разлога за изузеће.
4. Ако у року од 15 дана од дана пријема захтева за изузеће, све странке не прихвате изузеће или се арбитар чије се изузеће тражи сам не повуче, странка која захтева изузеће може одлучити да остане при захтеву за изузеће. У том случају, у року од 30 дана од дана када је примила поменути захтев, она може да тражи од Председништва да донесе одлуку о изузећу.
Замена арбитра
Члан 14.
1. Ако у ставу 2. није другачије предвиђено, у случају када је потребно да се током арбитражног поступка замени арбитар, нови арбитар се именује или бира по поступку предвиђеном у чл. 8–11, који је примењен приликом именовања или избора арбитра који се замењује. Овај поступак се примењује чак и када је странка пропустила да користи своје право да именује арбитра или да учествује у именовању арбитра који треба да буде замењен.
2. Ако на захтев странке оцени да би с обзиром на изузетне околности случаја било оправдано да се странци ускрати право да именује заменика арбитра, 
	Председник1 може, пошто пружи могућност странкама и преосталим арбитрима да изнесу своје ставове, да именује заменика арбитра.
1Службени гласник 
	РС, број 58/2016
 
Понављање расправе у случају замене арбитра
Члан 15.
Ако је један арбитар замењен, поступак се наставља од оног стадијума у коме је арбитар који је замењен престао да обавља своју дужност, осим ако арбитражни суд не одлучи другачије. 
	
Искључење одговорности
Члан 16.
Осим у случају намерно предузетих недозвољених радњи, странке се одричу, у мери у којој је то допуштено меродавним правом, свих захтева против арбитара, Секретаријата Арбитраже, његових службеника и запослених, 
	Председник и1 Председништва као и било ког лица које је именовао арбитражни суд, заснованих на чињењу или пропуштању у вези са арбитражом.
1Службени гласник 
	РС, број 58/2016
 
Део III
Арбитражни поступак
Опште одредбе
Члан 17.
1. Ако овим правилима није другачије предвиђено, арбитражни суд може да спроведе поступак на начин који сматра целисходним, под условом да се са странкама поступа једнако и да је у одговарајућем стадијуму поступка свакој странци дата одговарајућа могућност да искористи своја права и да изнесе своје предлоге. Арбитражни суд, у вршењу свог дискреционог права, спроводи поступак на начин на који се избегавају непотребна одуговлачења и трошкови и обезбеђује правичан и ефикасан поступак решавања спора између странака.
2. У најкраћем року пошто је конституисан и пошто позове странке да изложе своје ставове, арбитражни суд установљава оквирни распоред одвијања арбитраже. Арбитражни суд може у свако доба, пошто је позвао странке да изложе своје ставове, да продужи или скрати сваки рок предвиђен овим правилима или рок о коме су се странке споразумеле.
3. Ако то затражи једна од странака у одговарајућој фази поступка, арбитражни суд одржава расправу ради саслушања сведока, укључујући и саслушање вештака као сведока, или ради тога да странке усмено изнесу своје ставове. Ако таквог захтева нема, арбитражни суд одлучује да ли ће одржати расправу или ће поступак водити на темељу исправа и друге процесне грађе.
4. Све дописе које упућује арбитражном суду, странка упућује и свим другим странкама. Она их упућује истовремено, осим ако је арбитражни суд дозволио нешто друго, уколико му то допушта меродавно право.
5. Арбитражни суд може, на захтев странке, дозволити да се једно или више трећих лица придружи арбитражи у својству странке, под условом да су та лица уговорне стране у арбитражном споразуму, осим ако арбитражни суд не нађе, пошто омогући свакој странци, укључујући и треће лице или лица која треба да се придруже да се о томе изјасне, да придруживање не треба да буде допуштено због штете коју би нанело једној од странака.
Арбитражни суд може донети једну јединствену одлуку или више одлука у односу на све странке које су тако биле укључене у арбитражу.
Место арбитраже
Члан 18.
1. Уколико странке нису претходно споразумно одредиле место арбитраже, одредиће га арбитражни суд, водећи рачуна о околностима случаја. Сматра се да је арбитражна одлука донета у месту арбитраже.
2. Арбитражни суд може да се састане ради већања у сваком месту које сматра одговарајућим. Ако се странке нису другачије споразумеле, арбитражни суд може такође да се састане у сваком месту које сматра одговарајућим и у другом циљу, укључујући и одржавање усмене расправе.
Језик
Члан 19.
1. Ако се странке нису другачије споразумеле, арбитражни суд одмах пошто је именован утврђује језик или језике на којима ће се водити поступак. Такво утврђивање се односи на тужбу, одговор на тужбу и на све остале поднеске, а ако се одржава усмена расправа, такође и на језик или језике на којима ће се та расправа водити.
2. Арбитражни суд може да одреди да све исправе приложене уз тужбу или одговор на тужбу и све остале исправе поднете у току поступка које су предате на изворном језику морају да буду пропраћене преводом на језик или језике које су странке уговориле или које је одредио арбитражни суд.
Тужба
Члан 20.
1. Тужилац, у року који одреди арбитражни суд, упућује тужбу у писаном облику туженом и сваком од арбитара. Тужилац може да одлучи да се његово обавештење о арбитражи предвиђено у члану 3. сматра за тужбу, уколико оно испуњава и услове предвиђене ставовима од 2. до 4. овог члана.
2. Тужба садржи следеће податке:
(a) имена и податке за контактирање странака;
(b) чињенице на којима се заснива тужбени захтев;
(c) спорна питања;
(d) тужбени захтев;
(e) правни основ или аргументе у прилог тужбе.
3. Уз тужбу се прилаже примерак уговора или другог правног акта из кога или у вези са којим је спор настао, као и арбитражног споразума.
4. Уз тужбу се, уколико је то могуће, прилажу све исправе и други докази на које се тужилац ослања или се на њих позива.
Одговор на тужбу
Члан 21.
1. Унутар рока који одреди арбитражни суд, тужени упућује тужиоцу и сваком од арбитара писмени одговор на тужбу. Тужени може да одлучи да се његов одговор на обавештење о арбитражи предвиђен у члану 4. сматра за одговор на тужбу, уколико он испуњава услове предвиђене у ставу 2. овог члана.
2. Одговор на тужбу одговара на наводе тужбе из тачака од (b) до (е) (члан 20. став 2). Уз одговор на тужбу се, уколико је то могуће, прилажу све исправе и други докази на које се тужени ослања или се на њих позива.
3. У одговору на тужбу или у каснијем стадијуму арбитражног поступка, ако арбитражни суд одлучи да околности оправдавају такво одлагање, тужени може да поднесе противтужбу или захтев за пребијање под условом да је арбитражни суд за њих надлежан.
4. Одредбе члана 20. ст. 2–4 примењују се такође на противтужбу, тужбени захтев из члана 4. став 2, тачке (е) и на захтев за пребијање.
Измене тужбе или одговора на тужбу
Члан 22.
У току арбитражног поступка странка може изменити или допунити тужбу или одговор на тужбу, укључујући и противтужбу или захтев за пребијање, осим у случају кад арбитражни суд сматра да није целисходно да допусти такве измене и допуне због тога што су поднете са закашњењем или би могле проузроковати штету осталим странкама или због других околности. Ипак, тужба или одговор на тужбу, укључујући противтужбу или захтев за пребијање, не могу да се измене нити допуне на такав начин да те измене и допуне прекораче границе надлежности арбитражног суда.
Приговори ненадлежности арбитражног суда
Члан 23
1. Арбитражни суд је овлашћен да одлучује о сопственој надлежности укључујући и одлучивање о сваком приговору у погледу постојања или пуноважности арбитражног споразума. У том циљу арбитражна клаузула која је саставни део неког уговора сматра се споразумом који је независан од осталих одредаба тог уговора. Одлука арбитражног суда којом се утврђује ништавост таквог уговора не повлачи аутоматски и ништавост арбитражне клаузуле.
2. Приговор ненадлежности арбитражног суда подноси се најкасније у одговору на тужбу или, ако је реч о противтужби или захтеву за пребијање, у одговору на противтужбу или на захтев за пребијање. Чињеница да је странка именовала арбитра или учествовала у његовом именовању не лишава је права да поднесе такав приговор. Приговор да је арбитражни суд прекорачио границе својих овлашћења подноси се чим предмет за који се тврди да прелази границе његових овлашћења буде изнет током арбитражног поступка. Арбитражни суд може у оба случаја да дозволи и закаснели приговор ако сматра да је до закашњења дошло из оправданих разлога.
3. Арбитражни суд може да решава о приговору предвиђеном у ставу 2. било као о претходном питању, било у одлуци о суштини спора. Арбитражни суд може да настави арбитражни поступак и да донесе арбитражну одлуку без обзира на то што се пред судом води поступак којим се оспорава његова надлежност.
Даљи писани поднесци
Члан 24.
Арбитражни суд одлучује које даље писане поднеске, осим тужбе и одговора на тужбу, странке треба или могу да му поднесу и утврђује рок за њихово упућивање.
Рокови
Члан 25.
Рокови које одреди арбитражни суд за упућивање писаних поднесака (укључујући тужбу и одговор на тужбу) не би требало да буду дужи од 45 дана. Међутим, арбитражни суд може да продужи рокове ако нађе да је такво продужење оправдано. 
	
Привремене мере
Члан 26.
1. Арбитражни суд може, на захтев странке, да одреди привремене мере.
2. Привремена мера је било која временски ограничена мера којом арбитражни суд, у свако доба пре доношења арбитражне одлуке којом се коначно решава спор, наређује странци, на пример, али не искључиво у наведеним случајевима:
(a) да одржи или поново успостави status quo док се спор коначно не реши;
(b) да предузме радњу која би спречила наступање (i) непосредне или неизбежне штете или (ii) штете самом арбитражном поступку, или да се уздржи од радње која би могла проузроковати такву штету;
(c) да обезбеди начин за очување средстава из којих би се каснија арбитражна одлука могла извршити;
(d) да сачува доказ који може бити значајан и битан за решавање спора.
3. Странка која захтева привремену меру на основу става 2, тач. од (а) до (c) треба да пред арбитражним судом докаже:
(a) да постоји вероватноћа да ће, ако се мера не одреди, наступити штета која се не може надокнадити на одговарајући начин арбитражном одлуком о накнади штете и да таква штета знатно премашује штету коју ће вероватно претрпети странка против које је уперена привремена мера ако се мера одреди; и
(b) да постоји основана могућност да ће успети у свом захтеву који се односи на суштину спора. Одлука у том погледу не утиче на слободу оцене арбитражног суда приликом доношења било које касније одлуке.
4. У погледу захтева за привремену меру из тачке (d) става 2, услови предвиђени тачкама (а) и (b) става 3. примењују се само у мери у којој арбитражни суд то сматра целисходним.
5. Арбитражни суд може на захтев било које странке или у изузетним околностима, на сопствену иницијативу под условом да претходно обавести странке, променити, обуставити или укинути привремену меру коју је одредио.
6. Арбитражни суд може захтевати да странка која захтева привремену меру положи одговарајуће обезбеђење у вези са том мером.
7. Арбитражни суд може од сваке странке захтевати да га одмах обавести о свим битним променама околности на основу којих је поднет захтев за одређивање привремене мере или на основу којих је она одређена.
8. Странка која захтева привремену меру може бити одговорна за све трошкове и штету коју је мера проузроковала било којој странци ако арбитражни суд касније одлучи да у датим околностима мера није требало да буде одређена. Арбитражни суд може досудити накнаду таквих трошкова и штете у свако доба у току поступка.
9. Захтев за привремену меру који странка поднесе редовном суду не сматра се неспојивим са арбитражним споразумом нити се сматра одрицањем од тог споразума.
Докази
Члан 27.
1. Свака странка сноси терет доказивања чињеница на којима заснива своју тужбу или одговор на тужбу.
2. Странке могу предложити било које лице да као сведок, укључујући и вештака у својству сведока, пред арбитражним судом да исказ о било ком фактичком или стручном питању без обзира да ли је то лице странка у арбитражном поступку или је на било који начин повезано са странком. Ако арбитражни суд није наложио нешто друго, искази сведока, укључујући и вештаке у својству сведока, могу се дати у облику писмена које су та лица потписала.
3. У свако доба током арбитражног поступка арбитражни суд може захтевати да странке поднесу додатне доказе у року који сам одреди.
4. Арбитражни суд одлучује о допуштености, значају и доказној снази поднетих доказа.
Усмена расправа 
Члан 28.
1. У случају одржавања усмене расправе арбитражни суд благовремено обавештава странке о датуму, времену и месту одржавања расправе.
2. Сведоци, укључујући и вештаке у својству сведока, могу се саслушавати под условима и на начин који утврди арбитражни суд.
3. Ако се странке нису другачије споразумеле, расправа је нејавна. Арбитражни суд може да захтева да се сведок или сведоци, укључујући вештаке у својству сведока, удаље за време давања исказа других сведока, осим ако је сведок, укључујући и вештака у својству сведока, странка у арбитражном поступку, од које се у начелу не би могло захтевати да се удаљи.
4. Арбитражни суд може наложити да се сведоци, укључујући и вештака у својству сведока, испитују путем средстава телекомуникација која не захтевају њихово физичко присуство на расправи (као што је видеоконференција).
Вештаци које именује арбитражни суд
Члан 29.
1. Арбитражни суд, после консултације са странкама, може да именује једног или више независних вештака да му поднесу писмени извештај о појединим питањима која буде одредио. Примерак налога вештаку установљен од стране арбитражног суда упућује се странкама.
2. Вештак подноси арбитражном суду и странкама, у начелу пре него што прихвати именовање, опис својих квалификација и изјаву о непристрасности и независности. Странке обавештавају арбитражни суд у року који им он одреди да ли имају било какав приговор који се односи на вештакове квалификације, његову непристрасност или независност. Арбитражни суд одлучује у најкраћем року да ли прихвата те приговоре. Пошто је вештак именован, странка може приговорити његовим квалификацијама, непристрасности или независности, само на основу разлога за које је дознала по извршеном именовању. Арбитражни суд одлучује у најкраћем року, које мере евентуално треба предузети.
3. Странке пружају вештаку све релевантне информације или му стављају на увид важне исправе и робу које он од њих затражи. Арбитражни суд одлучује о свакој несагласности између странке и вештака у погледу основаности таквих захтева.
4. По пријему извештаја вештака арбитражни суд упућује примерак извештаја странкама и даје им могућност да се о њему писмено изјасне. Странке имају право да прегледају сваку исправу на коју се позвао вештак у свом извештају.
5. Пошто је поднео извештај, вештак се на захтев странке може саслушати на расправи, којој странке могу да присуствују и на којој могу да постављају питања вештаку. Свака странка може да доведе на ту расправу вештаке у својству сведока у циљу сведочења о спорним питањима. На тај се поступак примењују одредбе члана 28.
Пропуштање странака
Члан 30.
1. Ако у року који је одређен овим правилима или од стране арбитражног суда, без навођења оправданих разлога:
(a) тужилац пропусти да поднесе тужбу, арбитражни суд налаже окончање арбитражног поступка, осим ако има преосталих питања о којима би требало да се одлучи, а арбитражни суд сматра за целисходно да о њима одлучи;
(b) тужени пропусти да поднесе одговор на обавештење о арбитражи или одговор на тужбу, арбитражни суд налаже да се поступак настави и неће сматрати само на основу тог пропуштања да тужени признаје наводе тужиоца; одредбе ове тачке такође се примењују на тужиочево пропуштање да поднесе одговор на противтужбу или на захтев за пребијање.
2. Ако једна од странака, премда ваљано обавештена према овим правилима, не дође на расправу без навођења оправданих разлога, арбитражни суд може да настави арбитражни поступак.
3. Ако једна од странака, пошто ју је арбитражни суд ваљано позвао да поднесе додатне доказе, то не учини у утврђеном року без навођења оправданих разлога, арбитражни суд може да донесе одлуку на темељу доказа којима располаже.
Закључење усмене расправе
Члан 31.
1. Арбитражни суд може да затражи од странака да се изјасне да ли имају још предлога у погледу извођења неког доказа, саслушања сведока или давања изјава, а ако немају, може да закључи усмену расправу.
2. Арбитражни суд може, ако то сматра неопходним због изузетних околности, да одлучи на сопствену иницијативу или на захтев странке, да поново отвори усмену расправу у свако доба пре доношења арбитражне одлуке.
Одрицање од права на приговор
Члaн 32.
Пропуштање странке да одмах приговори да није удовољено некој одредби ових правила или неком услову из арбитражног споразума сматра се одрицањем од права те странке на такав приговор осим ако странка докаже да је, с обзиром на околности, пропуштање да се приговори било оправдано.
Део IV
Арбитражна одлука
Одлуке
Члан 33.
1. У случају када постоји више арбитара, арбитражни суд доноси арбитражну одлуку и друге одлуке већином гласова.
2. Што се тиче процесних питања, ако се не постигне већина или када арбитражни суд на то овласти председавајућег арбитра, он може сам да одлучи, с тим да арбитражни суд може да преиспита ту одлуку.
Форма и дејство арбитражне одлуке
Члан 34.
1. Арбитражни суд може донети одвојене арбитражне одлуке о различитим питањима у различито време.
2. Све арбитражне одлуке се доносе у писаном облику и коначне су и обавезујуће за странке. Странке без одлагања извршавају сваку арбитражну одлуку.
3. Арбитражни суд образлаже арбитражну одлуку осим ако су се странке споразумеле да образложење није потребно.
4. Арбитражна одлука мора да буде потписана од стране арбитара и да садржи датум када је донета, са назначењем места арбитраже. У случајевима у којима је било више арбитара, а неки од њих не потпише одлуку, у арбитражној одлуци се наводи разлог за изостанак потписа.
5. Арбитражна одлука може да се објави уз пристанак свих странака или када се њено откривање захтева од странке због неке њене законске обавезе, ради заштите или вршења неког права или у вези са поступком пред државним судом или неким другим надлежним органом.
6. Арбитражни суд упућује Секретаријату Арбитраже довољан број примерака арбитражне одлуке коју су арбитри потписали.
7. Секретаријат Арбитраже доставља свакој странци по један примерак арбитражне одлуке. Упућивање арбитражне одлуке странкама може бити задржано до потпуне уплате арбитражних трошкова арбитражном суду и Арбитражи.
Меродавно право, аmiable compoositeur
Члан 35.
1. Арбитражни суд примењује правна правила која су странке одредиле као меродавна за суштину спора. Ако странке нису одредиле меродавна правила, арбитражни суд примењује право које сматра одговарајућим.
2. Арбитражни суд одлучује као посредник (amiable compositeur) или по правичности (ex aequo et bono) само ако су га странке на то изричито овластиле.
3. У сваком случају, арбитражни суд одлучује у складу са одредбама уговора, ако их има и узима у обзир све трговинске обичаје меродавне за тај посао.
Поравнање и други разлози за окончање поступка
Члан 36.
1. Ако су се странке пре доношења арбитражне одлуке сагласиле да се поравнају о предмету спора, арбитражни суд доноси решење о окончању поступка или, ако то странке захтевају, а арбитражни суд прихвати, констатује поравнање у облику арбитражне одлуке донете на основу поравнања. Арбитражни суд није обавезан да овакву одлуку образложи.
2. Ако пре доношења арбитражне одлуке, наставак арбитражног поступка постане непотребан или немогућ из било ког разлога, осим разлога наведеног у ставу 1, арбитражни суд обавештава странке о својој намери да донесе решење о окончању поступка. Арбитражни суд је овлашћен да донесе такво решење осим ако има преосталих питања о којима би требало да одлучи и ако сматра целисходним да о њима одлучи.
3. Арбитражни суд упућује Секретаријату Арбитраже примерке решења о окончању арбитражног поступка или примерке арбитражне одлуке донете на основу поравнања које су арбитри потписали. Одредбе члана 34. ст. 2, 4, 5, 6. и 7, примењују се и на арбитражне одлуке донете на основу поравнања.
4. Пре него што је арбитражни суд конституисан, Председништво може одлучити да се арбитражни поступак оконча:
(a) када тужилац повуче тужбу, осим ако се тужени томе не успротиви, а Председништво оцени да тужени има оправдан интерес да се донесе коначна арбитражна одлука у спору ; или
(b) када се странке споразумеју о обустави поступка; или
(c) када је наставак поступка постао непотребан или немогућ из било ког другог разлога.
Тумачење арбитражне одлуке
Члан 37.
1. У року од 30 дана од пријема арбитражне одлуке странка може, обавестивши о томе све друге странке и Секретаријат Арбитраже, захтевати од арбитражног суда да да тумачење арбитражне одлуке.
2. Тумачење се даје у писаном облику у року од 45 дана од пријема захтева. Тумачење је саставни део арбитражне одлуке и на њега се примењују одредбе члана 34. ст. 2–7.
Исправка арбитражне одлуке
Члан 38.
1. У року од 30 дана од пријема арбитражне одлуке странка може, обавестивши о томе све друге странке и Секретаријат Арбитраже, захтевати од арбитражног суда да исправи сваку грешку у рачунању, писању или штампању или било коју другу грешку или пропуст сличне природе у тексту арбитражне одлуке. Ако оцени да је такав захтев оправдан, арбитражни суд исправља одлуку у року од 45 дана од пријема захтева.
2. Арбитражни суд може на сопствену иницијативу да изврши такве исправке у року од 30 дана од достављања одлуке.
3. Исправке се врше у писаном облику и чине саставни део арбитражне одлуке. На исправке се примењује члан 34. ст. 2–7.
Допунска одлука
Члан 39.
1. У року од 30 дана од пријема решења о окончању поступка или арбитражне одлуке, странка може, обавештавајући о томе друге странке и Секретаријат Арбитраже, да затражи од арбитражног суда да донесе арбитражну одлуку или допунску арбитражну одлуку о захтевима који су изнети у току арбитражног поступка али о којима арбитражни суд није одлучио.
2. Ако арбитражни суд сматра да је захтев за доношење арбитражне одлуке или допунске арбитражне одлуке оправдан, он доноси арбитражну одлуку или допуњава своју арбитражну одлуку у року од 60 дана од пријема захтева. Арбитражни суд може продужити, уколико је то потребно, рок у оквиру кога треба да донесе арбитражну одлуку.
3. Одредбе из члана 34. ст. 2–7. примењују се и на такву арбитражну одлуку или допунску арбитражну одлуку.
Дефиниција трошкова
Члaн 40.
1. Арбитражни суд одлучује о трошковима арбитраже у коначној арбитражној одлуци и ако то сматра целисходним, у свакој другој одлуци.
2. Израз „трошкови” обухвата само:
(a) накнаде за рад чланова арбитражног суда, посебно наведене за сваког арбитра од стране самог арбитражног суда у складу са чланом 41, у границама утврђеним тарифом;
(b) разумне путне и остале трошкове арбитара;
(c) разумне трошкове вештачења и других помоћних радњи које је наложио арбитражни суд;
(d) разумне путне и друге трошкове сведока, у обиму до кога су одобрени од стране арбитражног суда;
(e) трошкове заступања и друге трошкове странака начињене у вези са арбитражом, у мери у којој арбитражни суд процени да је њихов износ разуман;
(f) административне трошкове Арбитраже;
(g) сваки порез на додату вредност, наметнут на трошкове назначене под (а)–(ф).
3. Када је у питању тумачење, исправка или допуна одлуке према чл. 37–39, арбитражни суд може да наплатити трошкове који су предвиђени у ставу 2, у тачкама од (b) до (g), али не и додатне накнаде за рад арбитара.
Накнаде за рад и трошкови арбитара и административни трошкови Арбитраже
Члан 41.
1. Арбитри имају право на накнаду за рад и накнаду трошкова у складу са чланом 40. став 2 (а) и (b) а Арбитража има право на накнаду административних трошкова у складу са чланом 40. став 2 (f). Сви ови износи су утврђени у зависности од висине вредности спора. Вредност спора коначно утврђује арбитражни суд на основу свог дискреционог овлашћења. Износ накнаде за рад арбитражног суда и износ накнада административних трошкова обрачунава се у складу са Тарифом арбитражних трошкова коју утврђује Комисија за финансијска питања Скупштине Привредне коморе Србије. Уколико у поступку учествује више од две странке, за сваку додатну странку обрачунава се увећање административних трошкова Арбитраже за 10% и увећање износа накнаде за рад арбитара за 10%.
2. Бруто износ накнаде за сваког арбитра обрачунава се тако што председнику припада 40%, а сваком коарбитру припада 30% од укупног износа накнаде утврђеног у границама Тарифе накнада за рад арбитара.
3. Ако је арбитражни поступак превремено окончан, арбитражни суд на основу својих дискреционих овлашћења може умањити трошкове у складу са достигнутим стадијумом поступка.
4. Ако вредност спора није назначена у тужби или противтужби, Арбитража или арбитражни суд, зависно од случаја, може одредити предујам арбитражних трошкова на основу свог дискреционог права.
5. Странке су солидарно одговорне арбитражном суду за плаћање трошкова арбитражног поступка, независно од било каквог захтева за рефундирање који једна странка има према другој.
6. Приликом подношења обавештења о арбитражи или тужбе, противтужбе или захтева за пребијање, странка у питању дужна је да положи Секретаријату Арбитраже 200 EUR на име регистрационих трошкова.
Расподела трошкова
Члан 42.
1. Трошкове арбитраже сноси у начелу странка или странке које су изгубиле спор. Ипак, арбитражни суд може да расподели те трошкове између странака ако утврди да је таква расподела целисходна с обзиром на околности случаја.
2. Арбитражни суд у коначној арбитражној одлуци или, уколико сматра целисходним, у свакој другој одлуци, одређује износ који једна странка треба да плати другој као резултат одлуке о расподели трошкова. 
	
Полагање накнадног предујма трошкова
Члан 43.
1. Уз предујам арбитражних трошкова који је тужилац уплатио Арбитражи у складу са чланом 3. став 6. и предујам арбитражних трошкова који је тужени уплатио Арбитражи у складу са чланом 4. став 5. ових правила, арбитражни суд током поступка може захтевати да странке положе додатне износе предујма арбитражних трошкова, нарочито у случају повећања вредности спора услед увећања износа захтева из тужбе или противтужбе, ради покривања трошкова сведока, вештака, превођења и сл.
2. Ако предујмови чије се полагање накнадно захтева нису у целини уплаћени у року од 30 дана од пријема захтева, арбитражни суд обавештава странке о томе, како би једна или више њих могле да изврше захтевану уплату. Ако уплате не буду извршене ни у накнадном року, који не може бити дужи од 30 дана од истека претходног рока, арбитражни суд ће сматрати да је вредност спора непромењена и тражена процесна радња неизводљива, а уколико сматра оправданим, може наложити обустављање или окончање арбитражног поступка.
3. После доношења решења о окончању поступка или коначне арбитражне одлуке, арбитражни суд полаже рачун странкама о коришћењу примљених предујмова. Странке имају право на повраћај неутрошеног остатка.
Ступање на снагу
Члан 44.
Ова правила ступају на снагу осмог дана од дана објављивања у „Службеном гласнику Републике Србије”.
 
02. 01. број 12/90
У Београду, 30. децембра 2013. године
Привредна комора Србије
Председник Скупштине,
др Марко Ћулибрк, 
	с.р.
 
АНЕКС I
МОДЕЛ АРБИТРАЖНЕ КЛАУЗУЛЕ ЗА УГОВОРЕ
„Сваки спор, неспоразум или захтев који проистекне из овог уговора или је у вези са овим уговором, или са његовим кршењем, раскидом или ништавошћу решиће се путем арбитраже у складу са Арбитражним правилима Комисије Уједињених нација за међународно трговинско право (UNCITRAL) пред 
	Сталном арбитражом1 при Привредној комори Србије”.
Напомена : Странке би требало да размотре додавање следећих одредаба:
(a) Број арбитара биће... (један или три)
(b) Место арбитраже биће...
(c) Језик арбитражног поступка биће.... 
1Службени гласник 
	РС, број 101/2016
АНЕКС II
МОДЕЛ ИЗЈАВЕ О НЕЗАВИСНОСТИ ПРЕМА ЧЛАНУ 11. ПРАВИЛА
Ако не постоје околности које би се саопштиле:
Непристрасан сам и независан у односу на сваку од странака и намеравам да то и останем. Према мом сазнању не постоје околности, прошле или садашње, које би могле да доведу у оправдану сумњу моју непристрасност и независност. Овим се обавезујем да о свакој таквој околности која ми постане позната у току ове арбитраже у најкраћем року обавестим странке и друге арбитре.
Ако постоје околности које треба саопштити:
Непристрасан сам и независан у односу на сваку од странака и намеравам да то и останем. У прилогу достављам изјаву сачињену у складу са чланом 11. Арбитражних правила UNCITRAL-а (а) о мојим прошлим и садашњим професионалним, пословним и другим односима са странкама и (b) о било којој другој релевантној околности [приложити изјаву.] Потврђујем да наведене околности не утичу на моју независност и непристрасност. Овим се обавезујем да о сваком другом односу или околности који ми постану познати у току ове арбитраже у најкраћем року обавестим странке и друге арбитре.
Напомена. Свака странка може да размотри могућност да захтева од арбитра следећу допуну изјаве о независности:
Потврђујем да, на основу информација којима сада располажем, могу да посветим неопходно време за вођење ове арбитраже савесно, ефикасно и у складу са роковима утврђеним Правилима.