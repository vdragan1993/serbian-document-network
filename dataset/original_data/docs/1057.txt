На
основу члана 34. став 1. Закона о економским и другим односима у производњи и
промету наоружања и војне опреме („Службени лист СФРЈ“, бр. 25/79), 

Савезно
извршно веће доноси
 
 
ОДЛУКУ


о пословима посредовања у спољнотрговинском 
промету наоружања и војне опреме
„Службени
лист СФРЈ”, број 25 од 24. априла 1981.
 
 
1. Под пословима
посредовања у спољнотрговинском промету наоружања и војне опреме, у смислу ове
одлуке, подразумевају се:
1) увоз наоружања и
војне опреме ради поновног извоза у непромењеном или битно непромењеном стању;
2) куповина
наоружања и војне опреме у иностранству и увоз наоружања и војне опреме из
иностранства и извоз наоружања и војне опреме у иностранство у истој количини и
врсти;
3) куповина
наоружања и војне опреме у Југославији и у иностранству, њихов смештај у домаћа
царинска складишта и продаја у иностранству у непрoмењеном стању;
4) куповина
наоружања и војне опреме у иностранству и њихова непосредна продаја у
иностранству;
5) посредовање у
пласирању страног наоружања и војне опреме на иностраном тржишту;
6) куповина
наоружања и војне опреме у иностранству ради индустријске прераде, дораде и
обраде у домаћим производним организацијама удруженог рада, плаћање услуга
дораде, прераде и обраде наоружања и војне опреме и извоз тог наоружања и те
војне опреме.
 
2. Послове
посредовања у спољнотрговинском промету наоружања и војне опреме врши Савезна
дирекција за промет и резерве производа са посебном наменом, на основу
овлашћења Савезног секретаријата за народну одбрану, односно организација
удруженог рада, на основу одобрења Савезног секретаријата за народну одбрану.
 
3. Даном ступања на
снагу ове одлуке престаје да важи одредба тачке 4. Одлуке о пословима
посредовања у спољнотрговинском промету („Службени лист СФРЈ”, бр. 56/77).
 
4. Ова одлука ступа
на снагу осмог дана од дана објављивања у „Службеном листу СФРЈ”.
 
Е. п бр. 153
9. априла 1981.
године
Београд

Савезно извршно веће
Потпредседник,
др 
Иво Марган, с. р.