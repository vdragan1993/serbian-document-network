Редакцијски пречишћен текст
 
 
На основу члана 4. став 8. Закона о промету непокретности („Службени гласник РС”, број 93/14),
Министар правде доноси
 
ПРАВИЛНИК
о вођењу посебне евиденције јавнобележничких записа о уговорима о промету непокретности  
	и оверених уговора о промету непокретности*

"Службени 
				гласник РС", бр. 95 од 5. септембра 2014, 128 од 26. 
	новембра 2014.

*Службени 
	гласник РС, број 128/2014
 

	Члан 1.*

	Овим правилником уређује се вођење посебне евиденције јавнобележничких 
	записа о уговорима о промету непокретности и оверених уговора о промету 
	непокретности.*

*Службени 
	гласник РС, број 128/2014
 

	Члан 2.*

	Посебну евиденцију јавнобележничких записа о уговорима о промету 
	непокретности и оверених уговора о промету непокретности води основни суд за 
	непокретности које се налазе на његовом подручју.*

	Посебна евиденција из става 1. овог члана води се у облику регистра 
	јавнобележничких записа о уговорима о промету непокретности и оверених 
	уговора о промету непокретности (у даљем тексту: Регистар).*

	Регистар се води у седишту основног суда.*

	У Регистар се уписују подаци из јавнобележничких записа о уговорима о 
	промету непокретности и оверених уговора о промету непокретности.*

	Регистар се води у електронском облику, на Oбрасцу РЈЗО – Регистар 
	јавнобележничких записа о уговорима о промету непокретности и оверених 
	уговора о промету непокретности, који чини саставни део овог правилника.*

*Службени 
	гласник РС, број 128/2014
 

	Члан 3.*

	Ако основни суд (у седишту суда или судској јединици) сачињава 
	јавнобележнички запис о уговору о промету непокретности, односно врши оверу 
	уговора о промету непокретности сачињеног у писменом облику, подаци из тог 
	записа, односно уговора уписују се у Регистар приликом издавања отправка 
	записа, односно овереног уговора странкама.*

	Ако јавни бележник сачињава јавнобележнички запис о уговору о промету 
	непокретности, односно врши оверу уговора о промету непокретности у писменом 
	облику, дужан је да одмах по издавању отправка записа, односно овереног 
	уговора странкама, електронским путем изврши резервацију уписа тог 
	јавнобележничког записа, односно овереног уговора у Регистар, као и да 
	пошаље основном суду скенирани примерак јавнобележничког записа, односно 
	овереног уговора и одмах достави том суду оверен препис тог јавнобележничког 
	записа, односно овереног уговора.*

	Ако се непокретности које су предмет уговора о промету непокретности налазе 
	на подручју више основних судова, јавни бележник, односно суд који је 
	сачинио јавнобележнички запис о таквом уговору, односно оверио такав уговор, 
	дужан је да изврши резервацију, односно достави скенирани примерак и оверени 
	препис јавнобележничког записа, односно овереног уговора сваком основном 
	суду надлежном према месту непокретности.*

	Суд је дужан да најкасније наредног радног дана од дана пријема овереног 
	преписа јавнобележничког записа, односно овереног уговора унесе податке из 
	тог записа, односно уговора у Регистар и избрише резервацију уписа из става 
	2. овог члана.*

	Резервација из ст. 2. и 3. овог члана садржи податке из члана 4. тач. 3)–9) 
	овог правилника.*

*Службени 
	гласник РС, број 128/2014
 

	Члан 4.*

	Регистар садржи:*

	1) редни број уписа;*

	2) датум уписа;*

	3) деловодни број из уписника јавног бележника или суда, односно судске 
	јединице, под којим се води јавнобележнички запис, односно под којим је 
	оверен уговор о промету непокретности;*

	4) име, презиме и службено седиште јавног бележника или назив суда, односно 
	судске јединице која је сачинила јавнобележнички запис, односно оверила 
	уговорила уговор;*

	5) врсту уговора о промету непокретности;*

	6) датум сачињавања јавнобележничког записа, односно датум овере уговора о 
	промету непокретности;*

	7) податке о лицу које је располагало непокретношћу;*

	8) податке о лицу које је прибавило непокретност;*

	9) податке о непокретности;*

	10) напомене.*

*Службени 
	гласник РС, број 128/2014
 
Члан 5.
Под врстом уговора о промету непокретности у Регистар се уписују подаци о томе да ли се ради о уговору о продаји, размени, поклону, уговору о доживотном издржавању, уговору о уступању и расподели имовине за живота или другој врсти уговора о промету непокретности.
Члан 6.
Ако је уговорник физичко лице, у Регистар се уписују следећи подаци: име и презиме, пребивалиште или боравиште и ЈМБГ или број личне исправе на основу које је утврђен идентитет, као и подаци о законском заступнику физичког лица, ако га има.
Ако је уговорник правно лице, у Регистар се уписују следећи подаци: назив и седиште правног лица, матични број, као и име и презиме заступника правног лица, његово пребивалиште или боравиште и ЈМБГ или број личне исправе на основу које је утврђен његов идентитет.
Члан 7.
Ако је предмет уговора о промету непокретности објекат или посебан део зграде, у Регистар се уписују следећи подаци: општина, место, улица и број, спрат, број стана или другог посебног дела зграде, катастарска општина и број катастарске парцеле.
Ако је предмет уговора о промету непокретности земљиште, у Регистар се уписују следећи подаци: општина, место, катастарска општина и број катастарске парцеле.

	Члан 8.*

	У напоменама Регистра уписују се други подаци који се односе на 
	јавнобележнички запис, односно оверени уговор о промету непокретности 
	(упозорења уговорницима приликом састављања јавнобележничког записа, односно 
	овере уговора, исправке, измене и др.).*

*Службени 
	гласник РС, број 128/2014
 
Члан 9.
Овај правилник ступа на снагу наредног дана од дана објављивања у „Службеном гласнику Републике Србије”.
 
Број 110-00-139/2014-05
У Београду, 4. септембра 2014. године
Министар, 

Никола Селаковић, с.р.
 

	Прилози
 

	НАПОМЕНА ИЗДАВАЧА: Правилником о изменама Правилника о 
	вођењу посебне евиденције јавнобележничких записа о уговорима о промету 
	непокретности ("Службени гласник РС", број 128/2014), Образац РЈЗ – 
	Регистар јавнобележничких записа о уговорима о промету непокретности замењен 
	је Обрасцем РЈЗО – Регистар јавнобележничких записа о уговорима о промету 
	непокретности и оверених уговора о промету непокретности (види члан 4. 
	Правилника - 128/2014-32).
 
Образац РЈЗО -
	Регистар 
	јавнобележничких записа о уговорима о промету непокретности и оверених 
	уговора о промету непокретности