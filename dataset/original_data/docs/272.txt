На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ
о образовању Радне групе за вођење преговора са потенцијалним стратешким партнерима за Привредно друштво за производњу и прераду челика „Железара Смедерево” д.о.о. Смедерево
"Службени гласник РС", број 56 од 26. јуна 
				2015.
 
1. Образује се Радна група за вођење преговора са потенцијалним стратешким партнерима за Привредно друштво за производњу и прераду челика „Железара Смедерево” д.о.о. Смедерево (у даљем тексту: Радна група).
2. Задатак Радне групе је да обави потребне преговоре са потенцијалним стратешким партнерима за улагање у Привредно друштво за производњу и прераду челика „Железара Смедерево” д.о.о. Смедерево (у даљем тексту: „Железара Смедерево” д.о.о.) и да по реализацији задатка достави Влади извештај о раду.
3. У Радну групу, именују се:
– за председника:
Жељко Сертић, министар привреде;
– за чланове:
1) Бојан Бојковић, члан Надзорног одбора „Железара Смедерево” д.о.о.;
2) Петер Камараш, члан Надзорног одбора „Железара Смедерево” д.о.о.;
3) Борис Милошевић, члан Надзорног одбора „Железара Смедерево” д.о.о.;
4) Ненад Мијаиловић, државни секретар у Министарству финансија.
4. Административно-техничке послове за потребе Радне групе обављаће Министарство привреде.
5. Даном ступања на снагу ове одлуке престаје да важи Одлука о образовању Радне групе за вођење разговора са потенцијалним стратешким партнерима за „Железару Смедерево” д.о.о. („Службени гласник РС”, број 50/14).
6. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 02-7010/2015
У Београду, 25. јуна 2015. године
Влада
Председник,
Александар Вучић, с.р.