На основу члана 33. ст 2. и 3. Закона о Влади (,,Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Радне групе за израду Националног акционог плана Републике Србије за примену Резолуције 1325 Савета безбедности Уједињених нација – Жене, мир и безбедност (2016–2020)
"Службени гласник РС", број 109 од 25. 
				децембра 2015.
 
1. Образује се Радна група за израду Националног акционог плана Републике Србије за примену Резолуције 1325 Савета безбедности Уједињених нација – Жене, мир и безбедност (2016–2020) (у даљем тексту: Радна група), на време до испуњења задатка.
2. Задаци Радне групе су:
– сагледавање резултата спровођења Националног акционог плана за примену Резолуције 1325 Савета безбедности Уједињених нација – Жене, мир и безбедност у Републици Србији (2010–2015), препорука и закључака Политичког савета и Мултисекторског координационог тела за спровођење Националног акционог плана, као и оцена других релевантних субјеката у друштву и међународних организација;
– утврђивање области спровођења Националног акционог плана Републике Србије за примену Резолуције 1325 Савета безбедности Уједињених нација – Жене, мир и безбедност (2016–2020) (у даљем тексту: Национални акциони план), у периоду од 2016. до 2020. године, полазећи од декларисаних области примене Резолуције 1325 Савета безбедности Уједињених нација и дефинисање формалног оквира документа;
– формулисање циљева, дефинисање: активности, носилаца активности, потребних људских, материјалних и финансијских ресурса, рокова за реализацију и индикатора за праћење спровођења Националног акционог плана;
– утврђивање јединствене листе индикатора;
– предлагање модела прикупљања и анализе података у периоду спровођења Националног акционог плана од 2016. до 2020. године;
– предлагање модела извештавања у периоду спровођења Националног акционог плана;
– предлагање институционалних тела и механизама за спровођење Националног акционог плана и њихове хијерархијске и функционалне повезаности;
– дефинисање односа сарадње носилаца спровођења Националног акционог плана, тела и механизама за спровођење Националног акционог плана са институцијама које сe баве родном равноправношћу у друштву и међународним субјектима који се ангажују у примени Резолуције 1325 Савета безбедности Уједињених нација;
– израда Предлога Националног акционог плана Републике Србије за примену Резолуције 1325 Савета безбедности Уједињених нација – Жене, мир и безбедност (2016–2020).
3. У Радну групу именују се:
1) за председника:
– Предраг Перуничић, државни секретар у Министарству омладине и спорта;
2) за заменика председника:
– Јасмина Танасић, Стална конференцијa градова и општина – Савез градова и општина Србије;
3) за координатора израде Националног акционог плана:
– др Биљана Стојковић, Министарство одбране;
4) за чланове:
– Стана Божовић, државни секретар у Министарству пољопривреде и заштите животне средине,
– Милана Ракић, државни секретар у Министарству грађевинарства, саобраћаја и инфраструктуре,
– Радмила Селаковић, Безбедносно-информативна агенција,
– Снежана Пантић Аксентијевић, Министарство здравља,
– Снежана Вуковић, Министарство просвете, науке и технолошког развоја,
– др Јованка Шарановић, Министарство одбране,
– Драгана Прокић, Управа царина Министарства финансија,
– Тања Васић, Министарство унутрашњих послова,
– потпуковник мр Светлана Јанковић, Министарство одбране, 
– Љиљана Савовић, Управа за извршење кривичних санкција Министарства правде,
– Горица Латинкић, Министарство унутрашњих послова, 
– Ирена Посин, Министарство државне управе и локалне самоуправе,
– Сузана Пауновић, Канцеларија за људска и мањинска права,
– Милена Бановић, Канцеларија за сарадњу са цивилним друштвом,
– Јелена Милић, Канцеларија за Косово и Метохију,
– Татјана Танасијевић, Републички секретаријат за јавне политике,
– Стојанка Лекић, Скупштина Аутономне покрајине Војводине,
– Анита Беретић, Покрајински секретаријат за привреду, запошљавање и равноправност полова Аутономне покрајине Војводине,
– Тамара Савовић, Комисија за родну равноправност Скупштине Града Сомбора,
– проф. др Марија Бабовић, Филозофски факултет у Београду,
– проф. др Зорица Мршевић, Институт друштвених наука у Београду,
– проф. др Божидар Форца, Факултет за пословне студије и право Универзитета ,,УНИОН – Никола Тесла” у Београду,
– проф. др Tања Кесић, Криминалистичко-полицијска академија,
– доц. др Ксенија Ђурић Атанасиевски, Војна академија Универзитета одбране,
– др Соња Стојановић Гајић, Београдски центар за безбедносну политику,
– др Светлана Лукић Ђурђевић, Центар за истраживање јавних политика, 
– мр Снежана Нововић, независна експерткиња за родну равноправност,
– Драгана Петровић, независна експерткиња за родну равноправност.
4. У раду Радне групе, ради пружања стручне помоћи, могу учествовати и представници других државних органа, факултета, научних института и других организација и институција.
5. Радна група подноси извештај о свом раду надлежном одбору Владе најмање сваких 60 дана, а Влади најмање сваких 90 дана.
6. Стручну и административно-техничку подршку Радној групи пружа Министарство одбране.
7. Ступањем на снагу ове одлуке престаје да важи Одлука о образовању Радне групе за израду Националног акционог плана Републике Србије за примену Резолуције 1325 Савета безбедности Уједињених нација – Жене, мир и безбедност (,,Службени гласник РС”, број 44/10).
8. Ова одлука ступа на снагу осмог дана од дана објављивања у ,,Службеном гласнику Републике Србије”.
 
05 број 02-13886/2015
У Београду, 25. децембра 2015. године
Влада
Председник,
Александар Вучић, с.р.