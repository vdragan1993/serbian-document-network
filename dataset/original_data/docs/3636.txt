На основу члана 30. став 1. тачка 4) и став 2. Закона о посредовању у промету и закупу непокретности („Службени гласник РС”, број 95/13),
Министар трговине, туризма и телекомуникација, уз претходну сагласност министра финансија, доноси 
 
ПРАВИЛНИК 
о стручном испиту за посреднике у промету и закупу непокретности
"Службени гласник РС", број 75 од 21. јула 
				2014.
  
I. УВОДНА ОДРЕДБА
Предмет
Члан 1.
Овим правилником прописује се програм и начин спровођења полагања стручног испита за посреднике у промету и закупу непокретности (у даљем тексту: стручни испит), висина таксе за полагање стручног испита, износ накнаде за рад чланова комисије, садржина и облик уверења о положеном стручном испиту и садржина, облик и начин вођења евиденције о издатим уверењима о положеном стручном испиту.
II. ПРОГРАМ И НАЧИН СПРОВОЂЕЊА ПОЛАГАЊА СТРУЧНОГ ИСПИТА
1. Програм стручног испита
Члан 2.
Стручни испит обухвата проверу знања из следећих предмета, односно испитних области:
1) правни оквир у вези са посредовањем у промету и закупу непокретности;
2) финансијски и порески аспекти посредовања у промету и закупу непокретности;
3) менаџмент у посредовању у промету и закупу непокретности;
4) основе просторног планирања и изградње.
Детаљан садржај стручног испита утврђен је Програмом полагања стручног испита за обављање послова посредовања у промету и закупу непокретности (у даљем тексту: Програм стручног испита), који је одштампан уз овај правилник и чини његов саставни део.
2. Начин спровођења полагања стручног испита
Обавештење о испитном року за полагање стручног испита
Члан 3.
Испитне рокове за полагање стручног испита утврђује министар надлежан за послове трговине (у даљем тексту: министар).
Обавештење о испитном року за полагање стручног испита, начину и року за подношење пријаве и доказима који се подносе уз пријаву, износу таксе за полагање стручног испита и подацима за уплату, као и другим подацима у вези са полагањем стручног испита, министарство надлежно за послове трговине (у даљем тексту: Министарство) објављује на својој званичној Интернет страници. 
Датум, време и место полагања писменог и усменог дела стручног испита одређује председник комисије из члана 6. став 1. овог правилника.
Обавештење о датуму, времену и месту полагања стручног испита из става 3. овог члана, објављује се на званичној Интернет страници Министарства, најкасније десет дана пре термина полагања писменог дела испита, односно усменог дела испита.
Пријава за стручни испит
Члан 4.
Кандидат за полагање стручног испита подноси пријаву, која садржи:
1) личне податке (име, очево/мајчино име и презиме кандидата, јединствени матични број грађана, датум и место рођења, адресу становања и контакт телефон/електронску адресу);
2) степен стручне спреме.
Уз пријаву кандидат прилаже:
1) доказ о пребивалишту на територији Републике Србије (копију личне карте и извод електронског читача биометријске личне карте, ако је то технички могуће, а у супротном – копију личне карте); 
2) доказ о томе да има најмање IV степен стручне спреме (оверену копију дипломе);
3) доказ о извршеној уплати таксе за полагање испита (за готовинска плаћања примерак уплатнице, а за безготовинска плаћања копију извода банке и копију налога за пренос средстава).
Доказе из става 2. овог члана задржава Министарство и не враћају се кандидату.
Списак кандидата и административни послови
Члан 5.
По истеку рока за подношење пријава, приступа се разматрању пристиглих пријава и сачињавању списка кандидата за полагање стручног испита по терминима. 
Списак из става 1. овог члана објављује се на званичној Интернет страници Министарства најкасније десет дана пре термина полагања.
Министарство обавља административне послове у вези са полагањем стручног испита и обезбеђује да све информације које се односе на полагање стручног испита буду благовремено доступне кандидатима.
Састав комисије
Члан 6.
Стручни испит спроводи комисија (у даљем тексту: Испитна комисија), коју чине председник, четири члана и секретар. 
Листу испитивача, која се састоји од највише 16 чланова, утврђује министар на мандат од четири године. 
Чланове Испитне комисије и по потреби њихове заменике по испитним роковима са листе испитивача именује министар. 
Услови за чланове Испитне комисије
Члан 7.
За чланове Испитне комисије именују се лица са стеченим високим образовањем на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године и то из реда стручњака за области из члана 2. став 1. овог правилника. 
Председник и секретар Испитне комисије, поред услова из става 1. овог члана, испуњавају додатни услов: да су државни службеници са најмање десет година радног искуства у државној управи.
Почетак стручног испита
Члан 8.
Пре почетка полагања стручног испита председник или секретар Испитне комисије утврђује идентитет кандидата који су изашли на стручни испит. 
Председник или секретар Испитне комисије кандидатима објашњава начин полагања стручног испита и одговора на евентуална питања кандидата која се односе на полагање стручног испита, оцењивање кандидата и технику давања одговора на испитна питања.
Делови стручног испита
Члан 9.
Стручни испит састоји се од писменог и усменог дела.
Писмени део стручног испита (у даљем тексту: тест) полаже се у трајању од највише три сата.
На тесту кандидат даје одговоре на писмено постављена питања из четири испитне области из члана 2. став 1. овог правилника.
Тест се обавља под надзором најмање два члана Испитне комисије.
Тест се може организовати и у електронској форми уз аутоматско утврђивање тачности одговора кандидата, односно аутоматско утврђивање резултата теста. 
По утврђивању резултата теста, секретар Испитне комисије сачињава листу са резултатима теста, која садржи проценат тачних одговора по испитним областима. Ову листу потписују председник и секретар комисије.
Сматра се да је кандидат положио тест уколико је тачно одговорио на најмање 60% од укупног броја питања из сваког предмета из члана 2. став 1. овог правилника. 
Усменом делу стручног испита могу приступити само кандидати који су положили тест.
На усменом делу стручног испита, чланови Испитне комисије постављају кандидату питања из четири испитне области из члана 2. став 1. овог правилника и на основу његових одговора оцењују његову оспособљеност за обављање послова посредовања у промету и закупу непокретности, у складу са прописима и пажњом доброг привредника. 
Усмени део стручног испита траје највише 30 минута по кандидату. Када кандидат одговори на последње постављено питање, по завршеном оцењивању, кандидату се саопштава резултат усменог дела стручног испита који може бити „положио” или „није положио”. 
На основу резултата усменог дела стручног испита, укупни резултат кандидата на стручном испиту Испитна комисија одређује оценом „положио” или „није положио”.
Начин рада Испитне комисије
Члан 10.
Испитна комисија утврђује и поставља испитна питања, спроводи тест и усмени део стручног испита и врши оцењивање кандидата у складу са одредбама овог правилника.
Испитна комисија врши оцењивање гласањем.
Ако је број гласова чланова Испитне комисије за оцену „положио” и за оцену „није положио” једнак, одлучујући је глас председника.
Накнада за рад Испитне комисије
Члан 11.
Председник, чланови и секретар Испитне комисије имају право на накнаду за рад у Испитној комисији, у износу од 900 РСД по кандидату који полаже усмени део стручног испита. 
Одлагање полагања стручног испита
Члан 12.
Кандидат може једанпут по испитном року одустати од полагања стручног испита, о чему писменим путем обавештава Министарство, најкасније пет радних дана пре термина одређеног за полагање.
У случају из става 1. овог члана, кандидату се одређује накнадни термин за полагање стручног испита.
Неизлазак на стручни испит
Члан 13.
У случају болести и других оправданих разлога (смртни случај блиског члана породице, важне службене обавезе и сл.) кандидат може једанпут по испитном року оправдати неизлазак на стручни испит, о чему писменим путем обавештава Министарство, уз подношење доказа, најкасније два радна дана након дана одређеног за полагање. 
Након процене оправданости разлога из става 1. овог члана, кандидат се обавештава:
1) о накнадном термину за полагање стручног испита; или
2) о томе да разлози нису уважени; или
3) о томе да су поднети докази оцењени као неодговарајући.
У случајевима из става 3. тач. 2) и 3) овог члана, кандидат поново подноси пријаву за полагање стручног испита у складу са чланом 4. овог правилника.
Кандидат који не изађе на стручни испит на дан одређен за полагање, а не одустане од полагања стручног испита на начин одређен у члану 12. овог правилника, нити оправда неизлазак на начин одређен у ставу 1. овог члана, оцениће се оценом „није положио”.
Одустајање и удаљавања са стручног испита
Члан 14.
Кандидат који у току полагања стручног испита одустане од даљег полагања, оцениће се оценом „није положио”.
Ако кандидат нарушава ред или се установи да је покушао да изврши или је извршио превару у току полагања стручног испита, биће удаљен са стручног испита и оцениће се оценом „није положио”.
Поновно полагање стручног испита
Члан 15.
Кандидат који је на стручном испиту оцењен оценом „није положио”, може се пријавити за полагање у наредном испитном року.
Записник
Члан 16.
О полагању стручног испита води се записник у који се уносе подаци о саставу Испитне комисије, месту и времену полагања стручног испита, кандидатима и резултату сваког кандидата на стручном испиту. 
Записник из става 1. овог члана потписују председник, чланови и секретар Испитне комисије.
Министарство објављује списак кандидата који су положили стручни испит на својој званичној Интернет страници у року од осам дана од дана завршетка стручног испита.
III. ТАКСА ЗА ПОЛАГАЊЕ СТРУЧНОГ ИСПИТА
Члан 17.
Такса за полагање стручног испита износи 14.000 динара по кандидату и испитном року. 
Кандидату коме је одређен накнадни термин за полагање стручног испита у складу са чл. 12. или 13. овог правилника, уплаћена такса ће се признати у том накнадном испитном року.
Подаци о броју рачуна, примаоцу и сврси уплате објављују се на званичној Интернет страници Mинистарства.
IV. УВЕРЕЊЕ О ПОЛОЖЕНОМ СТРУЧНОМ ИСПИТУ
Члан 18.
Министарство кандидату који је положио стручни испит издаје уверење о положеном стручном испиту, у писменом облику, у року од 30 дана од дана објављивања списка из члана 16. став 3. овог правилника.
Уверење из става 1. овог члана садржи:
1) назив Министарства;
2) правни основ;
3) личне податке лица које је положило стручни испит;
4) датум положеног стручног испита;
5) датум, место издавања и број уверења;
6) потпис овлашћеног лица и службени печат.
V. ЕВИДЕНЦИЈА О ИЗДАТИМ УВЕРЕЊИМА О ПОЛОЖЕНОМ СТРУЧНОМ ИСПИТУ
Члан 19.
Министарство води евиденцију о издатим уверењима о положеном стручном испиту (у даљем тексту: евиденција), у писменом односно електронском облику, у складу са прописима којима се уређује канцеларијско пословање органа државне управе.  
Евиденција садржи следеће податке: редни број, име и презиме и јединствени матични број грађана кандидата коме је издато уверење о положеном стручном испиту, датум полагања теста и датум полагања усменог дела стручног испита, датум издавања и број уверења.
Уз евиденцију чувају се:
1) записник из члана 16. став 1. овог правилника;
2) листа резултата теста из члана 9. став 6. овог правилника; 
3) копија уверења из члана 18. став 1. овог правилника.
Министарство податке из става 2. овог члана чува трајно.
VI. ЗАВРШНА ОДРЕДБА
Члан 20.
Овај правилник ступа на снагу осмог дана од дана објављивања у „Службеном гласнику Републике Србије”.
Број 011-00-20/2014-04
У Београду, 17. јула 2014. године
Министар,
Расим Љајић, с.р.
 
 
ПРИЛОГ
ПРОГРАМ ПОЛАГАЊА СТРУЧНОГ ИСПИТА ЗА ОБАВЉАЊЕ ПОСЛОВА ПОСРЕДОВАЊА У ПРОМЕТУ И ЗАКУПУ НЕПОКРЕТНОСТИ
1) ПРАВНИ ОКВИР У ВЕЗИ СА ПОСРЕДОВАЊЕМ У ПРОМЕТУ И ЗАКУПУ НЕПОКРЕТНОСТИ
Модул 1 – Закон о посредовању у промету и закупу непокретности
1.1 Закон који уређује посредовање у промету и закупу непокретности
1.2 Ко се може бавити посредовањем у промету и закупу непокретности 
1.3 Које услове треба испунити за обављање послова посредовања 
1.4 Садржај уговора о посредовању 
1.5 Обавезе посредника 
1.6 Обавезе налогодавца 
1.7 Посредничка надокнада 
1.8 Престанак уговора о посредовању 
1.9 Осигурање од одговорности за штету 
1.10 Регистар посредника 
Правни извори: 
1. Закон о посредовању у промету и закупу непокретности („Службени гласник РС”, број 95/13)
Модул 2 – Закон о промету непокретности и Закон о облигационим односима 
2.1 Појам уговора, садржина и битни елементи, врсте уговора 
2.2 Уговор о промету непокретности, форма, правно дејство 
2.3 Овера потписа 
2.4 Право прече куповине 
2.5 Капара и одустаница 
2.6 Пуномоћје 
2.7 Уговор о закупу 
2.8 Уговор о поклону 
2.9 Предуговор 
2.10 Замена непокретности 
2.11 Исплата купопродајне цене 
2.12 Уговор о заједничкој градњи – општа уговорна правила 
2.13 Уговор о суинвестирању – општа уговорна правила 
Правни извори: 
1. Закон о облигационим односима („Службени лист СФРЈ”, бр. 29/78, 39/85, 45/89 – УСЈ и 57/89 и „Службени лист СРЈ”, број 31/93)
2. Закон о промету непокретности („Службени гласник РС”, бр. 42/98 и 111/09)
3. Закон о посредовању у промету и закупу непокретности („Службени гласник РС”, број 95/13)
4. Закон о становању („Службени гласник РС”, бр. 50/92, 76/92, 84/92 – исправка, 33/93, 53/93 – др. закон, 67/93 – др. закон, 46/94, 47/94 – исправка, 48/94 – др. закон, 44/95 – др. закон, 49/95, 16/97, 46/98, 26/01, 101/05 – др. закон и 99/11) 
5. Српски грађански законик 
6. Закон о девизном пословању („Службени гласник РС”, бр. 62/06, 31/11 и 119/12)
7. Закон о спречавању прања новца и финансирања тероризма („Службени гласник РС”, бр. 20/09, 72/09 и 91/10)
Модул 3 – Стварно право
3.1 Стицање својине 
3.2 Сусвојина 
3.3 Заједничка својина 
3.4 Предаја поседа 
3.5 Грађење 
3.6 Стицање својине од стране странаца 
3.7 Заложно право 
3.8 Имовина правних лица, стицање 
3.9 Претварање таванског у стамбени простор, претварање заједничких просторија у стамбени простор, припајање заједничких просторија стамбеном простору 
Правни извори:
1. Закон о основама својинскоправних односа („Службени лист СФРЈ”, бр. 6/80 и 36/90, „Службени лист СРЈ”, број 29/96 и „Службени гласник РС”, број 115/05 – др. закон) 
2. Закон о државном премеру и катастру („Службени гласник РС”, бр. 72/09, 18/10 и 65/13)
3. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС) 
4. Закон о привредним друштвима („Службени гласник РС”, бр. 36/11 и 99/11)
5. Закон о одржавању стамбених зграда („Службени гласник РС”, бр. 44/95, 46/98, 1/01 – УСРС, 101/05 – др. закон, 27/11 – УС и 88/11) 
Модул 4 – Наследно и породично право
4.1 Уговор о доживотном издржавању 
4.2 Уговор о расподели имовине за живота 
4.3 Оставински поступак и решење 
4.4 Пословна способност 
4.5 Малолетна лица и располагање имовином 
4.6 Заједничка имовина супружника 
4.7 Старатељство 
4.8 Сагласности за продају 
4.9 Имовина стечена пре брака 
4.10 Лица без пословне способности 
Правни извори:
1. Закон о наслеђивању („Службени гласник РС”, бр. 46/95 и 101/03 – УСРС)
2. Закон о ванпарничном поступку („Службени гласник СРС”, бр. 25/82 и 48/88 и „Службени гласник РС”, бр. 46/95 – др. закон, 18/05 – др. закон, 85/12, 45/13 – др. закон и 55/14)
3. Породични закон („Службени гласник РС”, бр. 18/05 и 72/11 – др. закон)
Модул 5 – Катастар непокретности 
5.1 Јавност књига 
5.2 Врсте јавних регистара 
5.3 Упис права својине 
5.4 Упис хипотеке 
5.5 Коначност и правоснажност решења 
5.6 Терети 
5.7 Забележбе 
5.8 Извод из листа непокретности 
5.9 Захтев за упис (потребна документација) 
5.10 Брисање терета 
5.11 Услови за упис права својине 
5.12 Збирка исправа 
Правни извори:
1. Закон о државном премеру и катастру („Службени гласник РС”, бр. 72/09, 18/10 и 65/13)
2. Закон о хипотеци („Службени гласник РС”, број 115/05)
3. Правилник о изради и одржавању катастра непокретности („Службени гласник РС”, број 46/99)
2) ФИНАНСИЈСКИ И ПОРЕСКИ АСПЕКТИ ПОСРЕДОВАЊА У ПРОМЕТУ И ЗАКУПУ НЕПОКРЕТНОСТИ 
Модул 1 – Финансијске институције учесници на тржишту непокретности
1.1 Банке као учесници на тржишту непокретности 
1.2 Појам и врсте хипотекарних кредита 
1.3 Услови одобравања и средства обезбеђења хипотекарних кредита 
1.4 Врсте каматних стопа 
1.5 Национална корпорација за осигурање стамбених кредита – НКОСК 
1.6 Осигуравајуће компаније – осигурање непокретности 
1.7 Осигурање посредника у промету и закупу непокретности 
Правни извори и литература:
1. Закон о банкама („Службени гласник РС”, бр. 107/05 и 91/10)
2. Закон о Националној корпорацији за осигурање стамбених кредита („Службени гласник РС”, број 55/04)
3. Одлука о облику, садржини и начину коришћења јединствених инструмената платног промета („Службени гласник РС”, бр. 57/04, 82/04 и 98/13)
4. Закон о осигурању(„Службени гласник РС”, бр. 55/04, 70/04 – исправка, 61/05, 61/05 – др. закон, 85/05 – др. закон, 101/07, 63/09 – УС, 107/09, 99/11, 119/12 и 116/13)
5. Закон о посредовању у промету и закупу непокретности („Службени гласник РС”, број 95/13) 
6. Ђукић, Ђ. Управљање ризицима и капиталом у банкама, Економски факултет Београд, Београд, 2011.
7. Ђоковић, М. Основи промета непокретности, приватно издање аутора, Београд 2009.
8. Хаџић, М. Банкарство, Универзитет Сингидунум, Београд, 2009.
Модул 2 – Платни промет  и девизно пословање
2.1 Основни појмови везани за платни промет 
2.2 Рачуни за обављање платног промета 
2.3 Трансакције плаћања и налози за плаћање 
2.4 Инструменти платног промета 
2.5 Основни појмови везани за девизно пословање 
2.6 Отварање и начин вођења девизних рачуна резидената 
2.7 Кредитирање у девизама између резидената у Републици Србији 
2.8 Плаћање, наплаћивање и пренос између резидената и између резидената и нерезидената 
2.9 Девизно тржиште у Републици Србији 
Правни извори:
1. Закон о платном промету („Службени лист СРЈ”, бр. 3/02 и 5/03 и „Службени гласник РС”, бр. 43/04, 62/06, 111/09 – др. закон и 31/11) 
2. Одлука о облику, садржини и начину коришћења јединствених инструмената платног промета („Службени гласник РС”, бр. 57/04, 82/04 и 98/13)
3. Закон о девизном пословању („Службени гласник РС”, бр. 62/06, 31/11 и 119/12)
4. Одлука о условима отварања и начину вођења девизних рачуна резидената („Службени гласник РС”, број 67/06)
Модул 3 – Спречавање прања новца и финансирања тероризма 
3.1 Основни појмови из области прања новца и финансирања тероризма 
3.2 Радње и мере које предузимају посредници у промету и закупу непокретности 
3.3 Анализа ризика 
3.4 Радње и мере препознавања и праћења странке и начин њиховог спровођења 
3.5 Одређивање овлашћеног лица и његовог заменика
3.6 Обавеза састављања и примене листе индикатора
3.7 Вођење евиденција података о странкама, пословним односима и трансакцијама 
3.8 Садржина евиденција података о странкама, пословним односима и трансакцијама 
Правни извори:
1. Закон о спречавању прања новца и финансирања тероризма („Службени гласник РС”, бр. 20/09, 72/09 и 91/10)
Модул 4 – Порески аспекти посредовања у промету и закупу непокретности
4.1 Порез на имовину – предмет опорезивања, обвезници, основица, обавезе, стопе, ослобођења 
4.2 Порез на наслеђе и поклон – предмет опорезивања, обвезници, основица, обавезе, стопе, ослобођења 
4.3 Порез на пренос апсолутних права – предмет опорезивања, обвезници, основица, обавезе, стопе, ослобођења 
4.4 Утврђивање и наплата пореза на имовину 
4.5 Порези на приходе од капитала и капитални добитак – појам, одређивање, основица, стопе, ослобођења, начин утврђивања и плаћања 
4.6 Порез на додату вредност – предмет опорезивања, порески обвезник, порески дужник, место и време промета, настанак обавезе, основица, стопе и пореска ослобођења, обавезе обвезника 
4.7 Евидентирање и брисање из евиденције обвезника пореза на додату вредност, издавање рачуна, повраћај пореза 
4.8 Рефундација ПДВ купцу првог стана 
Правни извори:
1. Закон о порезима на имовину („Службени гласник РС”, број 26/01, „Службени лист СРЈ”, број 42/02 – СУС и „Службени гласник РС”, бр. 80/02, 80/02 – др. закон, 135/04, 61/07, 5/09, 101/10, 24/11, 78/11, 57/12 – УС и 47/13) 
2. Закон о порезу на доходак грађана („Службени гласник РС”, бр. 24/01, 80/02 – др. закон, 80/02, 135/04, 62/06, 65/06 – исправка, 10/07, 7/08, 7/09, 31/09, 44/09, 3/10, 18/10, 4/11, 50/11, 91/11 – УС, 7/12, 93/12, 114/12 – УС, 8/13, 47/13, 48/13 – исправка, 108/13, 6/14 и 57/14)
3. Закон о порезу на додату вредност („Службени гласник РС”, бр. 84/04, 86/04 – исправка, 61/05, 61/07, 93/12, 108/13 и 6/14)
3) МЕНАЏМЕНТ У ПОСРЕДОВАЊУ У ПРОМЕТУ И ЗАКУПУ НЕПОКРЕТНОСТИ 
Модул 1 – Маркетинг непокретности 
1.1 Основе маркетинга непокретности 
1.2 Израда маркетинг плана продаје
1.3 Оглашавање непокретности
1.4 Презентација непокретности
1.5 Промоција и комерцијализација непокретности
Правни извори:
1. Закон о трговини („Службени гласник РС”, бр. 53/10 и 10/13) 
2. Закон о заштити потрошача („Службени гласник РС”, број 62/14) 
3. Закон о заштити конкуренције („Службени гласник РС”, бр. 51/09 и 95/13) 
4. Закон о оглашавању („Службени гласник РС”, број 79/05)
5. Закон о облигационим односима („Службени лист СФРЈ”, бр. 29/78, 39/85, 45/89 – УС и 57/89 и „Службени лист СРЈ”, број 31/93)
6. Котлер, Ф. Управљање маркетингом, Информатор, Загреб, 1994.
7. Марковић, М. Пословна комуникација, Клио, Београд, 2003.
8. Ђоковић, M. Основи промета непокретности, Олд ројал систем, Београд, 2009.
9. Филиповић, В. Организација маркетинга, ФОН, Београд, 1995.
Модул 2 – Менаџмент непокретности 
2.1 Оглашавање непокретности
2.2 Менаџмент развоја непокретности
2.3 Планирање и решавање предмета
2.4 Анализа тржишта непокретности
2.5 Процена вредности непокретности (основе)
Правни извори и литература:
1. Закон о посредовању у промету и закупу непокретности („Службени гласник РС”, број 95/13)
2. Закон о промету непокретности („Службени гласник РС”, бр. 42/98 и 111/09)
3. Драгићевић Шешић, М. и Стојковић, Б. Култура, менаџмент, анимације, Клио, Београд, 2001.
4. Бањанин, М. Ефикасна пословна комуникација, Желнид, Београд, 1999.
5. Ђоковић, M. Основи промета непокретности, Олд ројал систем, Београд, 2009.
6. Ђурић, З. Методе процене вредности некретнина, Кварк, Земун, 2009.
Модул 3 – Пословно преговарање и комуницирање у промету непокретности
3.1 Пословно преговарање
3.2 Вештина и технике пословне комуникације
3.3 Стилови у комуникацији
3.4 Конфликти у комуникацији и преговарању
3.5 Етика односа с јавношћу
Правни извори и литература:
1. Закон о заштити података о личности („Службени гласник РС”, бр. 97/08, 104/09 – др. закон, 68/12 – УС и 107/12)
2. Закон о тржишту капитала („Службени гласник РС”, број 31/11)
3. Тодоровић, Л. Преговарање – структурирани процес комуницирања, Невен, Београд, 2010.
4. Ђоковић, М. Едукација посредника у промету непокретности, Привредна комора Србије, Београд, 2012.
5. Maндић, T. Комуникологија, психологија комуникације, T. Maндић, Београд, 1995.
6. Никић, В. Пословна етика и комуницирање, Факултет за медитеранске студије, Тиват, 2010.
Модул 4 – Пословно понашање и посредничка пракса у промету непокретности
4.1 Пословно понашање 
4.2 Учесници у промету непокретности
4.3 Пословно понашање – фазе купопродаје
4.4 Пословни бонтон
4.5 Посредничка пракса у Републици Србији
Правни извори и литература:
1. Закон о тајности података („Службени гласник РС”, број 104/09)
2. Закон о забрани дискриминације („Службени гласник РС”, број 22/09)
3. Закон о раду („Службени гласник РС”, бр. 24/05, 61/05, 54/09 и 32/13)
4. Кривични законик („Службени гласник РС”, бр. 85/05, 88/05 – исправка, 107/05 – исправка, 79/09, 111/09, 121/12 и 104/13)
5. Бојичић, Д. Култура пословног понашања, Алтерц, Београд, 2005.
6. Добријевић, Г. Моћ и утицај у пословном преговарању, Сингидунум, Београд, 2010.
7. Зарић, М. и Салатић, М. Бонтон, Народна књига Алфа, Београд, 1999.
8. Jанићијевић, Н. Организационо понашање, Дата статус, Београд, 2008.
4) ОСНОВЕ ПРОСТОРНОГ ПЛАНИРАЊА И ИЗГРАДЊЕ
Модул 1 – Документи просторног и урбанистичког планирања
1.1 Документи просторног и урбанистичког планирања 
2.2 Плански документи, просторни планови, урбанистички планови 
2.3 Урбанистичко технички документи 
1.4 Генерални урбанистички план, план генералне регулaције 
1.5 План детаљне регулације 
Правни извори:
1. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС) 
Модул 2 – Правила уређења и грађења
2.1 Саставни делови планских докумената 
2.2 Правила уређења 
2.3 Правила грађења 
2.4 Графички део плана 
2.5 Спровођење и усклађеност планских докумената 
Правни извори:
1. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС) 
Модул 3 – Изградња објеката
3.1 Информација о локацији 
3.2 Локацијска дозвола 
3.3 Рок за издавање локацијске дозволе 
3.4 Издавање локацијске дозволе на основу просторних планова 
3.5 Појам грађевинског земљишта 
3.6 Врсте грађевинског земљишта
3.7 Уређивање, накнада и финансирање за уређивање грађевинског земљишта 
3.8 Конверзија права коришћења у право својине на грађевинском земљишту
3.9 Садржина и врсте техничке документације
3.10 Идејни пројекат
3.11 Главни пројекат
3.12 Извођачки пројекат и пројекат изведеног објекта
3.13 Одговорни пројектант
3.14 Надлежност за издавање грађевинске дозволе
3.15 Поверавање издавања грађевинске дозволе
3.16 Захтев за издавање грађевинске дозволе
3.17 Садржина грађевинске дозволе
3.18 Достављање решења о грађевинској дозволи и одлучивање по жалби
3.19 Рок важења грађевинске дозволе и измене решења о локацијској и грађевинској дозволи
3.20 Пријава радова
3.21 Извођач радова и одговорни извођач радова
3.22 Технички преглед и комисија за технички преглед објекта
3.23 Употребна дозвола
Правни извори:
1. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС) 
Модул 4 – Геодетски планови 
4.1 Пројекат препарцелације и парцелације 
4.2 Пројекат исправке граница суседних парцела 
4.3 Урбана комасација 
4.4 Катастар непокретности 
4.5 Обављање геодетских радова 
4.6 Врсте техничке документације
4.7 Катастарски премер 
4.8 Врсте катастарских територијалних јединица 
4.9 Начела катастра непокретности 
4.10 База података катастра непокретности, катастарски план, лист непокретности 
4.11 Упис у катастар непокретности 
Правни извори:
1. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС)
2. Закон о државном премеру и катастру („Службени гласник РС”, бр. 72/09, 18/10 и 65/13)
Модул 5 – Енергетска ефикасност зграда
5.1 Правилници који се односе на енергетску ефикасност зграда
5.2 Елаборат енергетске ефикасности 
5.3 Енергетски пасош зграде 
5.4 Поступак издавања енергетског пасоша зграде 
Правни извори:
1. Закон о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС и 98/13 – УС)
2. Правилник о енергетској ефикасности зграда („Службени гласник РС”, број 61/11)
3. Правилник о условима, садржини и начину издавања сертификата о енергетским својствима зграда („Службени гласник РС”, број 69/12)
Модул 6 – Архитектонско вредновање објеката
6.1 Локација објекта
6.2 Културно добро 
6.3 Опремљеност објекта – станова
6.4 Степен завршености објеката
6.5 Број станова у згради
6.6 Приступачност
6.7 Партерно уређење локације – зеленило 
Правни извори:
1. Закон о културним добрима („Службени гласник РС”, бр. 71/94, 52/11 – др. закон, 52/11 – др. закон и 99/11 – др. закон) 
2. Правилник о техничким стандардима приступачности („Службени гласник РС”, број 46/13)