ЗАКОН


о давању контрагаранције 

Републике


Србије


Србији 
и 

Црној


Гори 
као гаранту према 

Европској 
банци за обнову и развој по зајму 

Републичкој 
дирекцији за путеве


"Службени гласник
РС", број 70 од

10.
јула 
2003.

 

 

Контрагаранција
Републике Србије

 

Члан 1.

Република Србија преузима обавезу да као контрагарант
измири обавезе Србије и Црне Горе, као гаранта, по зајму Европске банке за
обнову и развој Републичкој дирекцији за путеве у висини од 76 милиона евра на
основу Споразума о зајму између Европске банке за обнову и развој и Републичке
дирекције за путеве (у даљем тексту: Споразум о зајму) закљученог 31. јула
2002. године за Пројекат обнове путева Републике Србије. 

 

Гаранција Србије и
Црне Горе

 

Члан 2.

Обавезе Србије и Црне Горе из члана 1. овог закона, јесу
обавезе које је Савезна Република Југославија преузела Законом о потврђивању
Споразума о гаранцији између Савезне Републике Југославије и Европске банке за
обнову и развој за зајам у висини од 76 милиона евра за финансирање Пројекта
обнове путева у Републици Србији („Службени лист СРЈ – Међународни уговори”,
број 11/2002).

 

Каматна стопа и
трошкови

 

Члан 3.

Редовна каматна стопа утврђиваће се за отплату сваке
транше на дан утврђивања камате, на начин одређен Споразумом о зајму по стопи
ЕУРИБОР + маржа (1%) на годишњем нивоу.

Затезна каматна стопа зарачунаваће се у случају
неблаговременог плаћања, почев од датума доспећа обавезе до извршеног плаћања,
по стопи ЕУРИБОР + маржа (1%) + 2% на годишњем нивоу.

Остали трошкови, који обухватају професионалне, банкарске,
трансферне и друге трошкове који настану у припреми, извршењу, достављању или
регистрацији Споразума о зајму или докумената у вези са Споразумом о зајму,
јесу трошкови Републичке дирекције за путеве.

 

Датум плаћања
главнице и отплата главнице

 

Члан 4.

Главница се плаћа полугодишње, 17. маја и 17. новембра
сваке године, почев од 17. новембра 2006. године до 17. маја 2017. године.

Стопа комисионе провизије је 0,5% годишње.

 

Отплата камате и рок
отплате укупних обавеза

 

Члан 5.

Камата се плаћа полугодишње за сваку траншу, почев од
датума повлачења транше. 

Рок отплате обавеза је 14 година, укључујући и период
почека до 17. новембра 2006. године.

 

Последњи дан за
коришћење зајма

 

Члан 6.

Последњи дан за коришћење зајма из члана 1. овог закона
јесте 30. март 2006. године. 

 

Отплата обавеза

 

Члан 7.

Отплату обавеза по Споразуму о зајму врши Републичка
дирекција за путеве.

Обавезе из става 1. овог члана, Републичка дирекција за
путеве дужна је да уплаћује сваког првог дана у месецу, у висини једне шестине
обавеза за шестомесечни период у којем отплаћује главницу, односно камату у
динарској противвредности по курсу централне емисионе установе на дан уплате,
на рачуне које за ту намену отвори Република Србија.

Износ из става 2. овог члана, на дан отплате обавеза за
шестомесечни период, мора да буде једнак динарској противвредности укупног
износа обавеза за тај период.

 

Ступање на снагу

 

Члан 8.

Овај
закон ступа на снагу наредног дана од дана објављивања у „Службеном гласнику
Републике Србије”.