На основу члана 7. став 1. тачка 8. и члана 19. став 2. тачка 9. Закона о коморама здравствених радника („Службени гласник РС”, бр. 107/05 и 99/10),
Скупштина Фармацеутске коморе Србије, на седници одржаној у Београду 16. децембра 2016. године, донела је 
ОДЛУКУ
о висини чланарине за чланове Фармацеутске коморе Србије  
"Службени гласник РС", број 7 од 31. јануара 
				2017.
 
Члан 1.
Овом одлуком утврђује се висина чланарине коју плаћају чланови Фармацеутске коморе Србије (у даљем тексту: Комора).
Члан 2.
Утврђује се чланарина за чланове Коморе у износу од 4500 динара. 
Члан 3.
Ослобађају се плаћања чланарине дипломирани фармацеути – магистри фармације приправници. 
Члан 4.
Чланарину утврђену овом одлуком, чланови Коморе уплаћују на пословни рачун Коморе број 325-9500900015066-04. 
Чланарину утврђену овом одлуком, чланови Коморе су дужни да уплате најкасније до 30. јуна текуће године. 
Члан 5.
Утврђује се чланарина за добровољне чланове Коморе у износу од 1000 динара. 
Члан 6.
По добијању сагласности министарства надлежног за послове здравља, ова одлука биће објављена у „Службеном гласнику Републике Србије” и ступа на снагу осмог дана од дана објављивања. 
Број 108/3-5
У Београду, 16. децембра 2016. године
Скупштина Фармацеутске коморе Србије у Београду
Председник Скупштине коморе,
Биљана Илић, с.р.