На основу члана 43. став 2. Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС и 96/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07,  65/08,  16/11,  68/12 – УС,  72/12, 7/14 – УС и 44/14),
Влада доноси
 
ОДЛУКУ
о промени границе катастарских општина Бериловац и Извор
"Службени гласник РС", број 44 од 29. априла 
				2016.
 
I
Мења се граница између катастарских општина Бериловац и Извор, општина Пирот, тако да се катастарској општини Бериловац припајају катастарске парцеле број: 1996/1, 2001, 2002, 2003, 2004, 2005 и 5928/2 из катастарске општине Извор, у укупној површини 65 а 96 m².
II
Скица промене границе катастарских општина Бериловац и Извор одштампана је уз ову одлуку и чини њен саставни део.
III
На основу ове одлуке Републички геодетски завод – Служба за катастар непокретности Пирот, извршиће обележавање и опис промењене границе катастарских општина и настале промене спровести на плановима и у катастарском операту.
IV
Ова одлука ступа на снагу осмог дана од дана објављивања у „Службеном гласнику Републике Србије”.
05 број 950-4214/2016
У Београду, 27. априла 2016. године
Влада
Председник, 
Александар Вучић, с.р.