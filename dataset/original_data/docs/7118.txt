Редакцијски пречишћен текст
 
 
На основу члана 66. ст. 5. и 6. у вези са чланом 40. Закона о радиодифузији („Службени гласник РС”, бр. 42/02, 97/04, 76/05, 79/05 – др. закон, 62/06, 85/06 и 41/09) и члана 20. став 8. Статута Републичке радиодифузне агенције („Службени гласник РС”, број 102/05),
Савет Републичке радиодифузне агенције на седници одржаној 16. новембра 2010. године, донео је 
	
 
ОДЛУКУ
о висини годишње накнаде за кабловско и/или сателитско емитовање програма
"Службени гласник РС", бр. 
	40 од 8. јуна 2011, 26 од 5. марта 2014.
 
Члан 1.
Висина појединачне годишње накнаде за кабловско и/или сателитско емитовање програма износи 5% од висине појединачне накнаде коју плаћају емитери којима је издата дозвола за емитовање програма на јавном конкурсу, у зависности од оквирне жељене зоне сервиса за коју се издаје дозвола за емитовање програма.
У случајевима када за жељену зону сервиса на којој ће се вршити кабловско и/или сателитско емитовање програма није издавана дозвола на јавном конкурсу, висина појединачне годишње накнаде за кабловско емитовање програма износи 5% од висине појединачне накнаде за ту жељену зону покривања утврђену на основу Правилника о мерилима за утврђивање висине накнаде за емитовање радио или телевизијског програма („Службени гласник РС”, број 50/09).

	Члан 1a*

	Основна висина годишње накнаде за емитовање програма путем IPTV платформе 
	утврђује се на основу броја становника и основице од 12,825 динара која је 
	утврђена Правилником о мерилима за утврђивање висине накнаде за емитовање 
	радио или телевизијског програма („Службени гласник РС”, број 50/09).*

	Основна висина годишње накнаде утврђује се на основу критеријума из става 1. 
	овог члана, применом следећих мерила: броја закључених уговора између 
	оператора и корисника, о пријему програма путем IPTV платформе и просечног 
	броја чланова домаћинства на територији Републике Србије, на основу података 
	органа надлежног за послове статистике.*

	*Службени гласник РС, број 26/2014
Члан 2.
Даном ступања на снагу ове одлуке престаје да важи Одлука о висини годишње накнаде за кабловско емитовање програма („Службени гласник РС”, број 17/07).
Члан 3.
Ова одлука по добијању сагласности Владе, објављује се у „Службеном гласнику Републике Србије” и ступа на снагу наредног дана од дана објављивања.
 
Број 237/10
У Београду, 16. новембра 2010. године
Републичка радиодифузна агенција
Председник Савета,
епископ јегарски др Порфирије (Перић), 
	с.р.