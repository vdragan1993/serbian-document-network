Редакцијски пречишћен текст

 

 

 

На основу 
члана 76. став 3. Закона
о одбрани („Службени
гласник РС”, број 116/07) и 
члана 42. став 1. Закона о Влади („Службени гласник РС”, бр.
55/05, 71/05 – исправка, 101/07 и
65/08),

Влада
доноси

 

УРЕДБУ

о критеријумима и поступку
доделе средстава за учешће у финансирању програма рада 
удружења* који се
заснивају на активностима од значаја за одбрану

„Службени гласник РС“ 

бр. 100 од 31. октобра 2008,
3 од 15. 
јануара 2014, 37 од 24. априла 2015.

*Службени гласник РС, број 37/2015

 

 

Члан 1.

Овом
уредбом прописују се критеријуми и поступак доделе средстава удружењима*
који своје програме рада заснивају на пројектима и активностима у областима од значаја
за одбрану. 

*Службени гласник РС, број 37/2015

 

 

Члан 2.

Основни
критеријуми за доделу средстава удружењима* ради учешћа у финансирању пројеката
и активности које су од значаја за одбрану су:

1)
да је удружење* основано у складу са прописима којима је уређено оснивање
удружења* и да је уписано у прописани регистар;

2)
да 

удружење* има усвојени годишњи план рада који обухвата програме и активности
у областима од значаја за одбрану;

3)
брисана је (види члан 1. 
Уредбе - 3/2014-4)

4)
да 

удружење* има усвојени извештај о наменском утрошку средстава, односно
о финансијском пословању у претходној години.

Посебни критеријуми за доделу средстава удружењима ради учешћа у 
финансирању пројеката и активности које су од значаја за одбрану су:*

1) да је годишњи програм рада удружења заснован на областима из 
делатности падобранства, једриличарства, ронилаштва, радио-аматерства, 
спелеологије, алпинизма, планинарења, извиђаштва и културне делатности;*

2) да се пројекти и активности удружења из тачке 1) овог става односе на 
прописане мере заштите и спасавања људи, материјалних добара и животне средине, 
односно на вредновање, чување и развијање војних традиција*

Приоритет
у финансирању ће имати пројекти и активности 

удружење* која: документују
да имају обезбеђено суфинансирање, могу да демонстрирају капацитете за вођење пројеката
и програма активности са адекватним референцама, реализацијом пројектних или програмских
активности могу да обезбеде мерљиве резултате у односу на предложене трошкове и
имају висок степен успешности у реализацији предвиђених пројектних активности. 


*Службени гласник РС, број 37/2015

 

Члан 3.

Влада
и Министарство одбране могу учествовати у финансирању пројеката и активности у областима
од значаја за одбрану у границама средстава обезбеђених за ту намену у буџету Републике
Србије, на основу критеријума утврђених овом уредбом.

Одлуку
о додели средстава из става 1. овог члана доноси Влада, односно Министарство одбране,
у складу са овом уредбом. 

За
реализацију пројеката и активности из става 1. овог члана, министар одбране доноси
решење о утврђивању Програма распореда и коришћења средстава за финансирање пројеката
и активности у областима од значаја за одбрану. 

 

Члан 4.

Додела
средстава намењених за учешће у финансирању пројеката и активности 

удружењa*
од значаја за одбрану врши се на основу јавног конкурса који објављује Министарство
одбране. 

Право
на конкурисање имају 

удружењa* која испуњавају критеријуме из члана 2. ове
уредбе и која Министарству одбране доставе предлоге пројеката или активности од
значаја за одбрану, у року прописаним јавним конкурсом. 

*Службени гласник РС, број 37/2015

 

Члан 5.

Пре
објављивања јавног конкурса министар одбране решењем образује Комисију за доделу
средстава намењених за учешће у финансирању пројеката и активности удружења*
од значаја за одбрану (у даљем тексту: Комисија) на основу предлога руководилаца
надлежних унутрашњих јединица Министарства одбране. 

*Службени гласник РС, број 37/2015

 

Члан 6.

Поступак
доделе средстава намењених за учешће у финансирању пројеката и активности 
удружења* од значаја за одбрану спроводи Комисија.

Испуњеност
услова из члана 4. ове уредбе утврђује и одлуку о додели средстава доноси министар
одбране, на предлог Комисије. 

 

Члан 7.

Средства
утврђена Програмом из члана 3. став 3. ове уредбе могу се додељивати само у складу
са прописаним критеријумима и објављеним јавним конкурсом Министарства одбране.

Са
удружењима* којима су на основу јавног конкурса одобрена средства, Министарство
одбране закључује уговор којим се уређују права, обавезе и одговорности уговорних
страна, начин реализације пројеката и активности од значаја за одбрану као и начин
извештавања о утрошеним средствима. 

 

Члан 8.

Ова
уредба ступа на снагу осмог дана од дана објављивања у „Службеном гласнику Републике
Србије”.

 

 05 број
110-4565/2008

У Београду, 30.
октобра 2008. године


Влада

Први потпредседник
Владе –

заменик председника
Владе,

Ивица Дачић, с.р.