Редакцијски пречишћен текст
 

 

 

На основу чл. 9. 
и 11. Закона о стандардизацији ("Службени лист СРЈ", бр. 30/96, 59/98 и 70/2001) 
и члана 2. став 3. Уредбе о начину израде и доношења техничких прописа и вођења 
регистра тих прописа ("Службени лист СРЈ", бр. 4/97), савезни министар привреде 
и унутрашње трговине прописује 

 

 

ПРАВИЛНИК

о квалитету и 
другим захтевима за сирће


„Службени лист СРЈ“, број 17 од 5. априла 2002, „Службени 
лист СЦГ", бр. 


56 од 26. децембра 2003 - др. правилник,

4 од 23. јануара 2004 - др. правилник, "Службени 
гласник РС", број 43 од 17. маја 2013 - др. правилник

 

 

Члан 1.

Овим правилником 
прописују се квалитет и други захтеви који за сирће морају бити испуњени у 
производњи и промету. 

 

Члан 2.

Сирће, у смислу 
овог правилника, јесте прехрамбени производ добијен сирћетном ферментацијом 
вина, воћног вина, разређеног ферментативног етанола, ферментисане сладовине и 
сурутке. 

 

Члан 3.

За производе за 
које овим правилником нису прописани квалитет и други захтеви примењују се 
одредбе овог правилника које се односе за групу сродних производа. 

 

Члан 4.

За производе из 
члана 3. овог правилника произвођач је дужан да донесе произвођачку 
спецификацију. 

Поред података 
наведених у члану 6. овог правилника који се односе на декларацију, произвођачка 
спецификација мора да садржи и кратак опис технолошког поступка производње 
одређеног производа, као и извештај о лабораторијском испитивању у погледу 
основних састојака у складу са одредбама овог правилника. 

О донетим 
произвођачким спецификацијама произвођач води евиденцију која мора да садржи 
следеће податке: 

1) евиденцијски 
број произвођачке спецификације; 

2) датум 
доношења произвођачке спецификације; 

3) датум почетка 
производње према произвођачкој спецификацији; 

4) датум 
извршене лабораторијске анализе према произвођачкој спецификацији. 

 

Члан 5.

Производи се 
стављају у промет само у оригиналном паковању ако за поједине производе овим 
правилником није друкчије прописано. 

Под оригиналним 
паковањем, у смислу овог правилника, подразумева се паковање производа у 
амбалажу којом се обезбеђује очување квалитета производа до момента отварања.


У производњи и 
промету производи се морају транспортовати, складиштити и чувати тако да се 
обезбеди очување њиховог квалитета до момента потрошње. 

 

Члан 6.

Сви производи 
који се стављају у промет у оригиналном паковању морају на посуди, омоту или 
етикети имати декларацију, која садржи: 

1) назив 
производа и његово трговачко име ако га производ има; 

2) назив и 
седиште, односно име и адресу произвођача; 

3) натпис 
"употребљиво до" са месецом и годином за сирће са ограниченим роком употребе;


4) нето количину 
производа; 

5) списак свих 
састојака производа према опадајућем редоследу употребљених количина. Количине 
састојака чија је употреба ограничена овим правилником морају се посебно 
навести. Списку састојака треба да претходи реч "састојци"; 

6) категорију 
употребљених адитива и њихов назив или Е број; 

7) садржај 
укупне киселине изражен у процентима (рачунато као сирћетна киселина); 


8) земљу 
порекла, назив увозника, односно пуниоца за сирће из увоза; 

9) упутство о 
начину употребе ако без њега не би била могућа правилна употреба производа;


10) друге 
податке од интереса за потрошача. 

Декларација не 
сме да садржи ознаке, називе, слике, цртеже који би потрошача могли да доведу у 
заблуду у погледу порекла и квалитета сирћета. Подаци из тач. 1, 3. и 4. морају 
бити истакнути у истом видном пољу. 

 

Члан 7.

Ако произвођач 
не пакује производ, декларација мора, поред података из члана 6. овог 
правилника, да садржи назив и седиште, односно име и адресу субјекта који је 
производ упаковао. 

 

Члан 8.

Ако је садржај 
појединачног паковања декларисан у јединицама запремине, дозвољена одступања од 
декларисане запремине, при температури од 20 °С ± 1 °С за појединачна паковања, 
наведена су у следећој табели: 

 






			Редни број 



			Декларисана запремина ( l ) 



			Дозвољено одступање 




1
			


2


3
			




1
			



			преко 0,1 до 0,2 


± 4% 
			декларисане називне запремине 




2
			



			преко 0,3 до 0,4 


± 8 
			ml 




3
			



			преко 0,4 до 1,0 


± 2% 
			декларисане називне запремине 




4
			



			преко 1,0 до 2,0 


± 20 
			ml 




5
			



			преко 2,0 


± 
			1,0% декларисане називне запремине 




 

Средња вредност 
стварног одступања за узорак од десет појединачних паковања мора бити мања или 
једнака 40% од дозвољеног одступања за дату декларисану запремину наведену у 
табели из става 1. овог члана. 

 

Члан 9.

У производњи 
производа из члана 2. овог правилника није дозвољено додавати сирћетну киселину 
произведену синтетичким путем, сирћетну киселину добијену сувом дестилацијом 
дрвета и минералне киселине. 

 

Члан 10.

У производњи 
производа из члана 2. овог правилника могу се користити адитиви чији су квалитет 
и други захтеви прописани Правилником о квалитету и другим захтевима за адитиве 
и њихове мешавине за прехрамбене производе и који су наведени у следећој табели:


 





Ред. 
			бр. 



			Адитив 



			Ограничење 




1
			


2
			


3




 
			


Боје
			

 




1
			


Е 
			150 а 



			Карамел обични 



			према захтевима технолошког поступка и произвођачкој спецификацији, 
			осим за винско сирће




2
			


Е 
			150 б 



			Карамел каустично-сулфитни 



			према захтевима технолошког поступка и произвођачкој спецификацији, 
			осим за винско сирће




3
			


Е 
			150 ц 



			Карамел амонијачни 



			највише 1 g/l




4
			


Е 
			150 д 



			Карамел амонијачни сулфитни 



			највише 1 g/l




 
			



			Појачивачи арома 



			Ограничење




1
			


Е 
			620 



			Глутаминска киселина 


10 
			g/l појединачно или у комбинацији изражено као глутаминска киселина




2
			


Е 
			621 



			Мононатријум-глутаминат 




3
			


Е 
			622 



			Монокалијум-глутаминат 




4
			


Е 
			623 



			Калцијум-диглутаминат 




5
			


Е 
			624 



			Моноамонијум-глутаминат 




6
			


Е 
			625 



			Магнезијум-диглутаминат 




7
			


Е 
			626 



			Гуанилна киселина 


500 
			mg/l појединачно или у комбинацији изражено као гуанилна киселина, 
			осим за винско сирће




8
			


Е 
			627 



			Динатријум-гуанилат 




9
			


Е 
			628 



			Дикалијум-гуанилат 




10
			


Е 
			629 



			Калцијум-гуанилат 




11
			


Е 
			630 



			Инозинска киселина 




12
			


Е 
			631 



			Динатријум-инозитат 




13
			


Е 
			632 



			Дикалијум-инозитат 




14
			


Е 
			633 



			Калцијум-онозитат 




15
			


Е 
			634 



			Калцијум 5'-рибонуклеотид 




16
			


Е 
			635 



			Динатријум 5'-рибонуклеотид 




 
			



			Конзерванси 

 




1
			


Е 
			220 



			сумпор-диоксид 


за 
			ферментирано сирће 170 mg/l појединачно или у комбинацији изражено 
			као укупан СО2




2
			


Е 
			221 



			натријум-сулфит 




3
			


Е 
			222 



			натријум-хидрогенсулфит 




4
			


Е 
			223 



			натријум-метабисулфит 




5
			


Е 
			224 



			калијум-метабисулфит 




6
			


Е 
			226 



			калцијум-сулфит 




7
			


Е 
			227 



			калцијум-сулфит 




8
			


Е 
			228 



			калцијум-хидрогенсулфит калијум-хидрогенсулфит 




 
			



			Гасови за паковање 

 




1
			


Е 
			290 



			Угљен-диоксид 



			према захтевима технолошког поступка и произвођачкој спецификацији




2
			


Е 
			938 



			Аргон 




3
			


Е 
			939 



			Хелијум 




4
			


Е 
			941 


Азот
			




5
			


Е 
			942 


Азот 
			(I)-оксид 




 
			



			Антиоксиданси 

 




1
			


Е 
			300 



			Аскорбинска киселина 



			највише 400 mg/l




 

Члан 11.

Производима из 
члана 2. ради побољшања укуса могу се додати следећи састојци: 

1) јестиве биљке 
или делови јестивих биљака који нису генетски модификовани, укључујући воће, 
поврће и зачине: 

а) у свежем или 
сувом стању у количини до 150 g на 1000 ml, 

б) у облику 
екстракта; 

2) шећер до 100 
g на 1000 ml; 

3) со до 100 g 
на 1000 ml, осим за сирће од сладовине где се може додати до 4 g по степену 
киселости производа; 

4) мед до 100 g 
на 1000 ml рачунато као садржај укупног шећера; 

5) воћни сок или 
концентрисани воћни сок. 

Назив сирћета 
коме су додати ови састојци мора бити допуњен одговарајућим називима додатих 
састојака и њиховим количинама, под условом да додатак износи најмање 20 g на 
1000 ml производа. 

 

Члан 12.

Сирће мора 
испуњавати следеће захтеве: 

1) да изглед и 
сензорна својства одговарају врсти декларисаног сирћета, без примеса страног 
мириса и укуса; 

2) да није 
загађено сирћетним грињама, сирћетним јегуљицама, винским мушицама или њиховим 
ларвама; 

3) да је остатак 
етанола највише 0,5% v/v , а за винско сирће највише 1% v/v ; 

4) максимална 
количина укупних киселина за све врсте сирћета није већа од количине коју је 
могуће добити биолошком ферментацијом. 

 

Члан 13.

Максимално 
дозвољена количина тешких метала у сирћету наведена је у следећој табели: 


 






			Редни број 



			Назив 



			Дозвољена количина 




1
			


2
			


3
			




1
			



			Олово ( Pb ) 



			највише 0,3 mg/l 




2
			



			Кадмијум ( Cd ) 



			највише 0,1 mg/l 




3
			


Цинк 
			( Zn ) 



			највише 5,0 mg/l 




4
			



			Калај ( Sn ) 



			највише10,0 mg/l 




5
			



			Арсен ( As ) 



			највише0,2 mg/l 




6
			



			Бакар ( Cu ) 



			највише 5,0 mg/l 




7
			



			Гвожђе ( Fe ) 



			највише 10,0 mg/l 




 

Члан 14.

Сирће се ставља 
у промет, у зависности од сировине од које је произведено, под називом: 


1) винско сирће;


2) воћно сирће;


3) мешано воћно 
сирће; 

4) алкохолно 
сирће; 

5) сирће од 
сурутке; 

6) сирће од 
сладовине; 

7) ароматизовано 
сирће. 

 

Члан 15.

Винско сирће, у 
смислу овог правилника, јесте производ добијен сирћетном ферментацијом вина.


Винско сирће 
мора да садржи следеће основне састојке: 

1) укупно 
киселина, рачунато као сирћетна киселина, најмање 60 g/l; 

2) екстракт без 
шећера најмање 10 g/l; 

3) укупно пепела 
најмање 0,8 g/l; 

4) неиспарљиве 
киселине најмање 2 g/l; 

5) виших 
алкохола најмање 40 mg/l. 

 

Члан 16.

Воћно сирће, у 
смислу овог правилника, јесте производ добијен сирћетном ферментацијом воћних 
вина која су добијена алкохолном ферментацијом воћног кљука, матичног воћног 
сока или концентрисаног воћног сока. 

Воћно сирће мора 
да садржи следеће основне састојке: 

1) укупно 
киселина, рачунато као сирћетна киселина, најмање 40 g/l; 

2) екстракт без 
шећера најмање 10 g/l; 

3) неиспарљиве 
киселине најмање 2 g/l; 

4) пепела 
најмање 0,8 g/l; 

5) виших 
алкохола најмање 40 mg/l. 

 

Члан 17.

Мешано воћно 
сирће, у смислу овог правилника, јесте производ добијен сирћетном ферментацијом 
мешаних воћних вина која су добијена алкохолном ферментацијом воћног кљука, 
матичног воћног сока или концентрисаног воћног сока од више врста воћа и 
допуњава се називима основних сировина за његову израду по опадајућем редоследу 
заступљености. 

Мешано воћно 
сирће мора да садржи следеће основне састојке: 

1) укупно 
киселина, рачунато као сирћетна киселина, најмање 40 g/l; 

2) екстракт без 
шећера најмање 10 g/l; 

3) неиспарљиве 
киселине најмање 2 g/l; 

4) пепела 
најмање 0,8 g/l; 

5) виших 
алкохола најмање 40 mg/l. 

 

Члан 18.

Алкохолно сирће, 
у смислу овог правилника, јесте производ добијен сирћетном ферментацијом 
разређеног етанола. 

Алкохолно сирће 
мора да садржи следеће основне састојке: 

1) укупно 
киселина, рачунато као сирћетна киселина, најмање 90 g/l; 

2) етанола 
највише 0,5% (V/V). 

 

Члан 19.

Сирће од 
сурутке, у смислу овог правилника, јесте производ добијен алкохолном, а затим 
сирћетном ферментацијом концентрисане сурутке, по одговарајућем технолошком 
поступку. 

Сирће од сурутке 
мора да садржи следеће основне састојке: 

1) укупно 
киселина, рачунато као сирћетна киселина, најмање 40 g/l; 

2) неиспарљиве 
киселине најмање 1 g/l; 

) екстракт без 
шећера најмање 20 g/l; 

4) укупно 
протеина најмање 2 g/l; 

5) пепела 
најмање 5 g/l. 

 

Члан 20.

Сирће од 
сладовине, у смислу овог правилника, јесте производ добијен алкохолном, а затим 
сирћетном ферментацијом сладовине добијене од јечменог слада, са додатком 
житарица или без додатка житарица чији је скроб разграђен у шећере амилолитичким 
ензимима. 

Сирће од 
сладовине мора да садржи следеће основне састојке: 

1) укупно 
киселина, рачунато као сирћетна киселина, најмање 40 g/l; 

2) екстракта без 
шећера најмање 25 g/l; 

3) укупно 
протеина најмање 0,8 g/l; 

4) пепела 
најмање 1 g/l. 

 

Члан 21.

Ароматизовано 
сирће, у смислу овог правилника, јесте производ добијен ароматизовањем 
алкохолног сирћета природним и природноидентичним аромама чији су квалитет и 
други захтеви прописани Правилником о квалитету и другим захтевима за ароме за 
прехрамбене производе. 

Ароматизовано 
сирће мора да има изражену карактеристичну арому састојака датог у списку 
састојака садржаних у декларацији из члана 6. овог правилника. 

 

Члан 22.

Произвођач 
сирћета може стављати у промет количину сирћета за непосредну људску потрошњу 
као сирће у "ринфузном стању" искључиво у кругу фабрике у објекту који испуњава 
прописане услове у погледу просторија и опреме, уз претходно обезбеђен извештај 
о извршеној лабораторијској анализи сирћета и евиденцију купаца. 

На амбалажи, 
односно суду са сирћетом у ринфузном стању које се ставља у промет за непосредну 
људску потрошњу, мора се истаћи декларација са подацима из члана 6. овог 
правилника. 

 

Члан 23.

У процесу 
производње, транспорту и промету сирћета могу се користити само опрема и судови 
израђени од материјала који је отпоран на сирћетну киселину и који обезбеђује 
хигијенске услове за очување квалитета сирћета све до отварања оригиналног 
паковања. 

 

ПРЕЛАЗНЕ И 
ЗАВРШНЕ ОДРЕДБЕ

 

Члан 24.

Даном ступања на 
снагу овог правилника престају да важе одредбе Правилника о квалитету сирћета и 
разблажене сирћетне киселине ("Службени лист СФРЈ", бр. 24/89 и "Службени лист 
СРЈ", бр. 59/93). 

 

Члан 25.

Овај правилник 
ступа на снагу осмог дана од дана објављивања у "Службеном листу СРЈ". 


 

 

Број: 159/2

2. априла 2002. 
године

Београд

Савезни министар 
привреде

и унутрашње 
трговине

Петар Тројановић, 
с.р.