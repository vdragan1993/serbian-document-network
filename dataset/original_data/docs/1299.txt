На
основу члана 11. став 2. Закона о избеглицама („Службени гласник Републике
Србије“, број 18/92),
Комесар
за избеглице, министар унутрашњих послова и директор Републичког завода за
статистику споразумно доносе
 
 
ПРАВИЛНИК

о евиденцији избеглица
„Службени
гласник
РС",
број 23. од 24. априла 1992.
 
 
Члан
1.
Захтев за признавање
својства избеглице и за издавање избегличке легитимације подноси избегло лице
на обрасцу ЗБЕГ-1 и ЗБЕГ-2.
За избегло лице
млађе од 15 година, захтев из става 1. овог члана, подноси родитељ или лице
које се брине о њему.
Уз обрасце из става
1. овог члана прилажу се и две фотографије величине 30 х 35 мм осим за избегла
лица млађа од седам година.
Поред захтева из
става 1. овог члана, избегло лице даје на обрасцу ЗБЕГ-3 и податке који се
односе на имовину и њено стање у пребивалишту.
Обрасци из ст. 1. и
4 овог члана подносе се поверенику Комесаријата за избеглице у општини у којој
избегло лице има боравиште (у даљем тексту: повереник), који је дужан да
избеглом лицу пружи помоћ ради уношења потребних података и обезбеђивања
фотографија које се прилажу из обрасце.
Обрасци из ст. 1. и
4. овог члана налазе се у прилогу и чине саставни део овог правилника.
 
Члан
2.
На основу примљених
захтева и поднетих образаца из члана 1. овог правилника повереник уноси податке
у образац Евиденције примљених захтева за издавање избегличке легитимације и
донетих решења, који се налази у прилогу овог правилника и чини његов саставни
део.
 
Члан
3.
Решење о признавању
својства избеглице са обрасцима ЗБЕГ-1, ЗБЕГ-2, ЗБЕГ-3 и два примерка
избегличког картона повереник доставља организационој јединици Министарства
унутрашњих послова образованој на подручју општине у којој избегло лице има
боравиште (у даљем тексту: организациона јединица).
Приликом издавања
избегличке легитимације организациона јединица уписује у избеглички картон број
избегличке легитимације и један примерак уручује избеглом лицу, а други
доставља поверенику.
По издавању
избегличке легитимације, организациона јединица обрасце ЗБЕГ-1, ЗБЕГ-2, ЗБЕГ-3,
са уписаним бројем избегличке легитимације, доставља Министарству унутрашњих
послова у његовом седишту.
Обрасце из става 3.
овог члана Министарство унутрашњих послова доставља Републичком заводу за
статистику на обраду и презентирање података корисницима.
 
Члан
4.
Овај правилник ступа
на снагу наредног дана од дана објављивања у „Службеном гласнику Републике
Србије".
 
01 број 110-157/92
У Београду, 22.
априла 1992. године
Комесар
Комесаријата за
избеглице,

Добрица Вуловић, с.
р.
Министар унутрашњих
послова,

Зоран Соколовић, с.
р.
Директор
Републичког завода
за статистику,

Милован Живковић, с.
р.