Редакцијски пречишћен текст
 
 
На основу члана 43в став 3. и члана 221. став 1. тачка 1) Закона о здравственом осигурању („Службени гласник РС”, бр. 107/05, 109/05 – исправка, 57/11, 110/12 – УС и 119/12),
Управни одбор Републичког фонда за здравствено осигурање, на седници одржаној 27. децембра 2013. године, донео је 
	
 
ОДЛУКУ
о висини таксе за оцену испуњености услова и критеријума за стављање лека на Листу лекова, измену и допуну Листе лекова, односно скидање лека са Листе лекова

	"Службени гласник РС", бр. 28 од 12. марта 2014, 105 од 3. октобра 
	2014.
 
Члан 1.
Овом одлуком утврђује се висина таксе за оцену испуњености услова и критеријума за стављање лека на Листу лекова, измену и допуну Листе лекова, односно скидање лека са Листе лекова, који се прописују и издају на терет средстава обавезног здравственог осигурања.
Члан 2.
Носилац дозволе за стављање лека у промет уплаћује таксу на рачун за уплату јавних прихода, у складу са Правилником о условима и начину вођења рачуна за уплату јавних прихода и распоред средстава са тих рачуна („Службени гласник РС”, бр. 104/11 и 106/13).
Члан 3.
Висина таксе износи:*
– 144.000,00 динара за један ИНН, једну индикацију, једно заштићено 
	име лека, један фармацеутски облик лека, једну или више јачина лека и једно 
	или више паковања, уколико се тај ИНН не налази на Листи лекова, односно 
	уколико се исти или сродан фармацеутски облик не налази на Листи лекова*
– 144.000,00 динара за једну индикацију која се не налази на Листи 
	лекова, за један ИНН, једно заштићено име лека, један фармацеутски облик 
	лека, једну или више јачина лека и једно или више паковања, уколико се тај 
	ИНН и исти или сродан фармацеутски облик налази на Листи лекова*
– 74.500,00 динара за исти ИНН, исту индикацију, исти или сродан 
	фармацеутски облик, исту или различиту јачину и паковање, који се налази на 
	Листи лекова.*
Уплата таксе се не врши за подношење Захтева за скидање лека са Листе лекова.
 
*Службени гласник РС, 
	број 105/2014
 
Члан 4.
Уплаћена средства на име таксе су неповратна.
Члан 5.
Ова одлука, по добијању сагласности министра надлежног за послове финансија, ступа на снагу осмог дана од дана објављивања у „Службеном гласнику Републике Србије”.
 
01/2 број 450-6380/13
У Београду 27. децембра 2013. године
Управни одборРепубличког фонда за здравствено осигурање
Председник,
др Рајко Косановић, 
	с.р.