Редакцијски пречишћен текст
 
 
На основу члана 4. став 1. Уредбе о условима, начину и поступку спровођења продаје капитала великих субјеката приватизације методом јавног прикупљања понуда („Службени гласник РС”, број 56/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ
о образовању Комисије за спровођење поступка продаје јавног капитала, односно акција методом јавног прикупљања понуда Предузећа за телекомуникације „Телеком Србија” а.д. Београд
"Службени гласник РС", бр. 65 од 24. јула 
				2015, 69 од 7. августа 2015.
 
1. Образује се Комисија за спровођење поступка продаје јавног капитала, односно акција методом јавног прикупљања понуда Предузећа за телекомуникације „Телеком Србија” а.д. Београд (у даљем тексту: Комисија), матични број 17162543. 
2. Задатак Комисије је да у поступку продаје јавног капитала, односно акција методом јавног прикупљања понуда Предузећа за телекомуникације „Телеком Србија” а.д. Београд (у даљем тексту: Поступак):
1) утврди листу подносилаца необавезујућих понуда који ће бити позвани да учествују у другој фази Поступка,
2) донесе одлуку о позивању лица која испуњавају услове из јавног позива, а која нису учествовала у првој фази поступка, ради учешћа у другој фази поступка, 
3) предлаже Агенцији за приватизацију да продужи рок за подношење обавезујућих понуда,
4) прегледа и оцени пристигле понуде и утврди ранг листу обавезујућих понуда,
5) да сагласност на коначан текст уговора о продаји капитала, односно акција,
6) врши друге послове и предузима друге радње у циљу спровођења Поступка.
3. У Комисију именују се:
1) за председника:
– Жељко Сертић, министар привреде,
2) за заменика председника: 
– др Расим Љајић, потпредседник Владе и министар трговине, туризма и телекомуникација,
3) за чланове:
– др Душан Вујовић, министар финансија, којег, у 
				случају спречености, замењује Ненад Мијаиловић, државни секретар 
				у Министарству финансија,*
– Предраг Ћулибрк, генерални директор Предузећа за телекомуникације „Телеком Србија” а.д. Београд,
– Славољуб Кандић, представник репрезентативног синдиката, Јединствени Синдикат Телеком Србија, којег, у случају спречености, замењује Мирослав Јоксимовић, представник Синдиката Телекома Србија.
*Службени гласник РС, број 69/2015
 
4. Комисија је дужна да о свом раду подноси извештај надлежном одбору Владе сваких 60 дана, а Влади сваких 90 дана.
5. Чланови Комисије немају право на новчану накнаду за рад у Комисији.
6. Комисија се образује на период до окончања Поступка.
7. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 02-7931/2015-1 
У Београду, 23. јула 2015. године 
Влада
Председник, 
Александар Вучић, с.р.