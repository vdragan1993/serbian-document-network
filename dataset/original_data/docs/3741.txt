На основу члана 43. став 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), на предлог Министарства за рад, запошљавање, борачка и социјална питања,
Влада доноси
  
ЗАКЉУЧАК
"Службени гласник РС", број 81 од 1. 
				августа 2014.
 
1. Усваја се Акциони план за спровођење Стратегије безбедности и здравља на раду у Републици Србији за период од 2013. до 2017. године, који је одштампан уз овај закључак и чини његов саставни део.
2. Овај закључак објавити у „Службеном гласнику Републике Србије”.
05 број 500-8141/2014
У Београду, 31. јула 2014. године
Влада
Председник,
Александар Вучић, с.р.
АКЦИОНИ ПЛАНЗА СПРОВОЂЕЊЕ СТРАТЕГИЈЕ БЕЗБЕДНОСТИ И ЗДРАВЉА НА РАДУ У РЕПУБЛИЦИ СРБИЈИ ЗА ПЕРИОД ОД 2013. ДО 2017. ГОДИНЕ
УВОД
Стратегијом безбедности и здравља на раду у Републици Србији за период од 2013. до 2017. године („Службени гласник РС”, број 100/13) (у даљем тексту: Стратегија), предвиђено је да Министарство за рад, запошљавање, борачка и социјална питања – Управа за безбедност и здравље на раду, припреми Акциони план за спровођење Стратегије безбедности и здравља на раду у Републици Србији за период од 2013. до 2017. године (у даљем тексту: Акциони план) којим ће се детаљно разрадити циљеви Стратегије. Мере и активности са роковима, задацима, органима и учесницима надлежним за спровођење ове стратегије су садржане у Акционом плану.
Акционим планом одређени су надлежни органи државне управе, социјални партнери и други чиниоци у систему безбедности и здравља на раду са конкретним појединачним циљевима и активностима којим се разрађују циљеви и мере из Стратегије, као најважнијег стратешког документа у области безбедности и здравља на раду.
Реализација активности, односно остваривање циљева утврђених у Акционом плану укључује активности Управе за безбедност и здравље на раду, Инспектората за рад, других министарстава, Социјално-економског савета Републике Србије, репрезентативних синдиката, репрезентативног удружења послодаваца.
Општи циљ Стратегије јесте унапређење и очување здравља радно активног становништва, односно унапређење услова рада ради спречавања повреда на раду и професионалних болести и болести у вези са радом и њиховог свођења на најмању могућу меру, односно отклањање професионалних ризика. 
Стратегија тежи да се у овом периоду број повреда на раду смањи за 5%, у односу на евиденцију повреда на раду коју води Инспекторат за рад.
Сви чиниоци у систему безбедности и здравља на раду учествоваће у активностима имплементације и пуне интеграције прописа у области безбедности и здравља на раду, односно њиховом потпуном прихватању и коришћењу у пракси.
Акциони план представља скуп конкретних мера и активности којима је основни циљ унапређење здравља радно активног становништва у циљу смањења повреда на раду и професионалних болести. 
За активности чија је реализација планирана у 2014. години, односно које представљају наставак активности на непосредном спровођењу Стратегије у току 2014. године обезбеђена су средства у складу са Законом о буџету РС за 2014. годину у износу од 1.000.000,00 динара, на разделу Министарства за рад, запошљавање, борачка и социјална питања, глава 30.4, а евентуална додатна средства ће се обезбеђивати из фондова Европске уније, као и из донаторских средстава.
Средства неопходна за спровођење активности које ће се извршавати у 2015, 2016. и 2017. години биће обезбеђена у оквиру лимита утврђених Фискалном стратегијом за 2015. годину, са пројекцијама за 2016. и 2017. годину на разделу Министарства за рад, запошљавање, борачка и социјална питања.
АКЦИОНИ ПЛАНЗА СПРОВОЂЕЊЕ СТРАТЕГИЈЕ БЕЗБЕДНОСТИ И ЗДРАВЉА НА РАДУ У РЕПУБЛИЦИ СРБИЈИ ЗА ПЕРИОД ОД 2013. ДО 2017. ГОДИНЕ
Општи циљ Стратегије јесте унапређење и очување здравља радно активног становништва, односно унапређење услова рада ради спречавања повреда на раду и професионалних болести и болести у вези са радом и њиховог свођења на најмању могућу меру, односно отклањање професионалних ризика. 
Стратегија тежи да се у овом периоду број повреда на раду смањи за 5%, у односу на евиденцију повреда на раду коју води Инспекторат за рад.
Сви чиниоци у систему безбедности и здравља на раду учествоваће у активностима имплементације и пуне интеграције прописа у области безбедности и здравља на раду, односно њиховом потпуном прихватању и коришћењу у пракси.




ПОЈЕДИНАЧНИ ЦИЉЕВИ


АКТИВНОСТИ И МЕРЕ


НОСИЛАЦ АКТИВНОСТИ


РОК


РЕЗУЛТАТ




1


2


3


4


5






1. Доношење закона, подзаконских прописа и других општих аката о безбедности и здрављу на раду у циљу усаглашавања са прописима ЕУ и МОР-а, као и њихова имплементација и истовремено подстицање социјалних партнера да се питања безбедности и здравља на раду пре свега регулишу кроз систем колективног преговарања


1.1. Израда Нацрта закона о изменама и допунама Закона о безбедности и здрављу на раду


МРЗБСП, УБЗР, ИР, МЗ, СЕС, репрезентативни синдикати и репрезентативно удружење послодаваца, Савет за БЗР, друга министарства и удружења (невладине организације)


Децембар
 2014.


Донет Предлог закона о изменама и допунама Закона о безбедности и здрављу на раду




1.2. Учешће у доношењу закона о потврђивању Конвенција МОР-а из области БЗР


МРЗБСП, УБЗР, ИР


Континуирано


Донет Предлог закона о потврђивању Конвенција МОР-а из области БЗР




1.3. Израда подзаконских прописа у циљу усклађивања са директивама ЕУ


МРЗБСП, УБЗР, ИР, МЗ,
СЕС, репрезентативни синдикати и репрезентативно удружење послодаваца, Савет за БЗР, друга министарства и удружења (невладине организације)


Континуирано


Донети подзаконски прописи




1.4. Предлог за израду смерница у области безбедности и здравља на раду за доследну примену прописа усклађених са директивама ЕУ


МРЗБСП, УБЗР, ИР, СЕС, Репрезентативни синдикати и Репрезентативно удружење послодаваца, и друга министарства


Континуирано


Израђене смернице за доследну примену прописа усклађених са директивама ЕУ у области безбедности и здравља на раду




1.5. Иницијативе за подстицање социјалних партнера да питања безбедности и здравља на раду регулишу кроз систем колективног преговарања, како посебних колективних уговора, тако и колективних уговора на нивоу послодаваца


МРЗБСП и друга надлежна министарства, СЕС, Савет за БЗР, репрезентативни синдикати и репрезентативно удружење послодаваца


Континуирано


Закључени колективни уговори у Републици Србији у којима су укључене одредбе из области безбедности и здравља на раду




2. Даље развијање и усвајање механизама и процедура за спровођење прописа о безбедности и здрављу на раду (интегрисана инспекција рада)


2.1. Оспособљавање и усавршавање знања за вршење инспекцијског надзора имајући у виду нове прописе у области безбедности и здравља на раду, као и друге прописе који су у вези са прописима из области безбедности и здравља на раду


МРЗБСП, ИР, УБЗР, друга министарства 


Септембар
2016.


Оспособљени инспектори за вршење инспекцијског надзора над спровођењем нових прописа у области безбедности и здравља на раду, као и других релевантних прописа




2.2. Упознавање инспектора рада са новим технологијама и новим ризицима, савременим приступима и праксама у области безбедности и здравља на раду и у области инспекцијског надзора и то путем обука


МРЗБСП, ИР, УБЗР, МТТТ и друга министарства 


Децембар
2017.


Одржане циљане обуке за инспекторе рада у области нових технологија, са посебним освртом на савремене приступе и праксе у области безбедности и здравља на раду и самог инспекцијског надзора 




2.3. Саветодавна улога Инспектората за рад, која се реализује путем давања обавештења, савета и предлагања мера послодавцима и запосленима, њиховим представницима и синдикату, а чиме се обезбеђује ефикаснија примена законских и подзаконских прописа и јача социјални дијалог


МРЗБСП, ИР, репрезентативни синдикати и репрезентативно удружење послодаваца


Континуирано


Одржани редовни састанци, округли столови и семинари са представницима послодаваца и запослених, као и са социјалним партнерима, а у циљу остваривања саветодавне улоге инспекције рада




2.4. Припрема и примена различитих упутстава, инструкција и процедура везаних за вршење инспекцијског надзора , а ради уједначавања поступања свих инспектора рада


ИР


Април 2015.
и даље


Израђена упутстава, инструкције и процедуре инспекцијског надзора и исте примењују инспектори рада




3. Утврђивање опцијe за увођење посебног осигурања од повреда на раду и професионалних болести, ради обезбеђивања накнаде штете


3.1. Формирање радне групе за утврђивање опције за увођење посебног осигурања од повреда на раду и професионалних болести


МРЗБСП, МЗ, УБЗР, ИР, СЕС, Савет за БЗР, РФЗО, РФ ПИО, репрезентативни синдикати и репрезентативно удружење послодаваца, друга министарства и удружења (невладине организације), и др.


Септембар
2015. 


Предлог опције за увођење посебног осигурања од повреда на раду и професионалних болести




3.2. План за реализацију опције за увођење посебног осигурања од повреда на раду и професионалних болести из активности 3.1.


МРЗБСП, МЗ, УБЗР, ИР, СЕС, Савет за БЗР, РФЗО, РФ ПИО, репрезентативни синдикати и репрезентативно удружење послодаваца, друга министарства и удружења (невладине организације)


Децембар 
2016.


Урађена анализа предности и недостатака за увођење посебног осигурања од повреда на раду и професионалних болести и дата препорука радне групе за увођење посебног осигурања од повреда на раду и професионалних болести




3.3. Учешће у припреми прописа из области радног законодавства, здравства, ПИО и др., у циљу успостављања посебног осигурања од повреда на раду и професионалних болести


МРЗБСП, МЗ, УБЗР, ИР, СЕС, Савет за БЗР, РФЗО, РФ ПИО, репрезентативни синдикати и репрезентативно удружење послодаваца, друга министарства и удружења (невладине организације)


Континуирано


Иницијатива за увођење посебног осигурања од повреда на раду и професионалних болести




4. Подизање свести о важности здравља и безбедности на раду код ученика у основном и средњем образовању и васпитању


4.1. Истраживања код ученика ОШ и СШ о важности БЗР у складу са прописима у области образовања


МПНТР, МРЗБСП, УБЗР, ИР, ОШ, СШ, МЗ, репрезентативни синдикати и репрезентативно удружење послодаваца, локалне самоуправе и удружења (невладине организације)


Континуирано


Презентовање резултата истраживања




4.2. Организовање семинара, трибина, предавања,презентација, стручних пракси итд. ради упознавања са искуствима земаља чланица ЕУ на тему подизање свести о важности здравља и безбедности на раду код ученика у основном и средњем образовању и васпитању


МРЗБСП, МЗ, МПНТР УБЗР, ИР, ОШ, СШ, репрезентативни синдикати и репрезентативно удружење послодаваца, локалне самоуправе и удружења (невладине организације)


Континуирано


Одржане обуке ради упознавања са искуствима земаља чланица ЕУ на тему подизање свести о важности здравља и безбедности на раду ученика у основном и средњем образовању и васпитању




5. Континуирана едукација/обука стручних и одговорних лица за безбедност и здравље на раду и других лица у области безбедности и здравља на раду


5.1. Програм едукације /обуке стручних и одговорних лица за безбедност и здравље на раду и других лица у области безбедности и здравља на раду


МРЗБСП, МЗ, УБЗР, ИР, репрезентативни синдикати и репрезентативно удружење послодаваца, друга министарства, високошколске установе и удружења (невладине организације)


Децембар 
2015.


Донет Програм едукације /обуке стручних и одговорних лица за безбедност и здравље на раду и других лица у области безбедности и здравља на раду




5.1.1. Увођење континуиране едукације/обуке стручних и одговорних лица за безбедност и здравље на раду и других лица у области безбедности и здравља на раду према Програму


МРЗБСП, МЗ, УБЗР, ИР, репрезентативни синдикати и репрезентативно удружење послодаваца, друга министарства, високошколске установе и удружења (невладине организације)


Континуирано


Организовање едукација/обука стручних и одговорних лица за безбедност и здравље на раду и других лица у области безбедности и здравља на раду према Програму




5.2 Иницијатива за увођење алата EU-OSHA – OiRA – процена ризика


МРЗБСП, УБЗР, ИР, репрезентативни синдикати и репрезентативно удружење послодаваца


Децембар
2016.


Обука кадрова за увођење алата OiRA и израђена процена ризика за одговарајуће радно место уз коришћење алата OiRA




5.2.1. Обука код послодаваца до 10 запослених за коришћење алата OiRA при процени ризика у одабраним делатностима


МРЗБСП, УБЗР, ИР, репрезентативни синдикати и репрезентативно удружење послодаваца


Континуирано по реализацији активности 5.2.


Организација обука послодаваца и других лица за коришћење алата OiRA




5.3 Едукација за примену алата PRO Risk – процена ризика код послодаваца од 10 до 50 запослених


МРЗБСП, УБЗР, ИР, Факултет инжењерских наука Универзитета у Крагујевцу, репрезентативни синдикати и репрезентативно удружење послодаваца


континуирано


Одржане радионице за послодавце и других лица за употребу алата PRO Risk




5.4. Едукација самозапослених на основу Препоруке Савета 2003/134/ЕЗ од 18. фебруара 2003. године о унапређењу заштите здравља и безбедности самозапослених лица на раду


МРЗБСП, УБЗР, ИР, МЗ, самозапослени, репрезентативни синдикати, репрезентативно удружење послодаваца, високошколске установе и удружења (невладине организације)


Континуирано


Одржане едукације самозапослених о примени мера безбедности и здравља на раду узимајући у обзир посебне ризике који се појављују у одређеним делатностима.




5.5. Активности у вези са успостављањем Центра/центара за едукацију у области безбедности и здравља на раду узимајући у обзир регионалну заступљеност


МРЗБСП, УБЗР, друга министарства, високошколске установе, донатори


Децембар
2017.


Оснивање и организовање рада Центра за едукацију у области безбедности и здравља на раду узимајући у обзир регионалну заступљеност




5.5.1. Израда студије оправданости за успостављање Центра за едукацију


МРЗБСП, УБЗР, друга министарства, високошколске установе, донатори


Децембар 
2016.


Израђена студија оправданости за успостављање Центра за едукацију




5.5.2. Активности у вези проналажења средстава за финансирање и успостављање Центра за едукацију кроз донације


МРЗБСП, УБЗР, репрезентативни синдикати и репрезентативно удружење послодаваца,друга министарства, високошколске установе, донатори


Децембар 
2016.


Проналажење средстава за финансирање и успостављање Центра за едукацију




5.5.3. У складу са реализацијом активности из 5.5.2., и препорукама студије оправданости из 5.5.1., успостављање Центра за едукацију


МРЗБСП, УБЗР, репрезентативни синдикати и репрезентативно удружење послодаваца, друга министарства, високошколске установе, донатори


Децембар 
2017.


Почетак реализације пројекта за успостављањем Центра за едукацију у области безбедности и здравља на раду узимајући у обзир регионалну заступљеност




6. Увођење јединственог регистра повреда на раду


6.1. Учествовање и давање подршке за увођење јединственог регистра повреда на раду


МЗ, МРЗБСП, УБЗР, ИР, РФЗО, РФ ПИО, ИМРС „Карајовић”, друге надлежне установе, репрезентативни синдикати и репрезентативно удружење послодаваца, друга министарства и невладине организације


Континуирано


Успостављење јединственог регистра повреда на раду при надлежној установи у складу са законом




7. Унапређење улоге службе медицине рада у систему безбедности и здравља на раду кроз праћење здравственог стања запослених


7.1. Активности у вези питања улоге службе медицине рада


МЗ, МРЗБСП, УБЗР, ИР, РФЗО, РФ ПИО, репрезентативни синдикати и репрезентативно удружење послодаваца, невладине организације, друга министарства


Континуирано


Унапређена улога службе медицине рада




7.2. Анализа трошкова и користи ангажовања службе медицине рада узимајући у обзир праћење здравственог стања запослених и ризике на радном месту


МРЗБСП, УБЗР, ИР, МЗ, РФЗО, РФ ПИО, ИМРС „Карајовић”, ИЈЗС „Батут”, репрезентативни синдикати и репрезентативно удружење послодаваца, невладине организације, друга министарства


Континуирано


Сачињена анализа трошкова и користи ангажовања службе медицине рада и дате препоруке заунапређење улоге службе медицине рада у систему безбедности и здравља на раду




8. Промоција културе превенције и примера добре праксе у области безбедности и здравља на раду на свим нивоима организовања послодаваца, запослених, образовних установа и државе (удружења послодаваца, синдикати, инспекција рада, школство, фондови за пензијско и инвалидско осигурање и здравствено осигурање, и др.)


8.1.Организација такмичења за Национална признања у области безбедности и здравља на раду за Дан безбедности и здравља на раду РС и Светски дан безбедности и здравља на раду „28. април”


МРЗБСП, МЗ, УБЗР, ИР, Комисија за доделу Националних признања, репрезентативни синдикати, репрезентативно удружење послодаваца, стручњаци из области безбедности и здравља на раду, невладине организације и друга министарства, правна лица, предузетници, стручњаци из области БЗР, образовне институције


Континуирано


Додељена Национална признања у области безбедности и здравља на раду за Дан БЗР „28. април”




8.2. Организација обележавања Европске Недеље безбедности и здравља на раду


МРЗБСП, УБЗР, ИР, СЕС, репрезентативни синдикати и репрезентативно удружење послодаваца, Савет за БЗР, невладине организације, друга министарства, правна лица, предузетници, стручњаци из области БЗР, образовне институције


Континуирано


Промоција културе и подизање свести о важности БЗР




8.3. Обележавање 8. августа – Дана грађевинара


МРЗБСП, УБЗР, ИР, МГСИ, 
СЕС, репрезентативни синдикати и репрезентативно удружење послодаваца, Савет за БЗР, невладине организације, друга министарства, правна лица, предузетници, стручњаци из области БЗР, образовне институције


Континуирано


Примери добре праксе у области грађевинарства




8.4. Учествовање у организовању Сајма 112 EXPO


МРЗБСП, УБЗР, ИР, СЕС, репрезентативни синдикати и репрезентативно удружење послодаваца, Савет за БЗР, невладине организације, друга министарства, правна лица, предузетници, стручњаци из области БЗР, образовне институције


Септембар 2014. 
Септембар 2016.


Подизање свести о важности БЗР и промоција БЗР кроз одржане панел дискусије, радионице, показне вежбе




8.5. Организација такмичења за европске награде добре праксе у Републици Србији у сарадњи са EU-OSHA


МРЗБСП, УБЗР, ИР, 
Комисија за одабир два национална примера добре праксе


Октобар 2014.
Октобар 2016.


Изабрана два национална
представниkа за учешће на паневропском такмичењу за европске награде добре праксе




8.6. Објављивање материјала


МРЗБСП, УБЗР, ИР, 
СЕС, репрезентативни синдикати и репрезентативно удружење послодаваца, Савет за БЗР, невладине организације, друга министарства, правна лица, предузетници, стручњаци из области БЗР, образовне институције


Континуирано


Објављени приручници, упутства, памфлети и други пропагандни материјал




8.7. Медијске кампање и информисање


МРЗБСП, УБЗР, ИР, 
СЕС, репрезентативни синдикати и репрезентативно удружење послодаваца, Савет за БЗР, невладине организације, друга министарства, правна лица, предузетници, стручњаци из области БЗР, образовне институције


Континуирано


Подизање свести о важности БЗР




8.8. Промоција алата EU-OSHA – OiRA – процена ризика


МРЗБСП, УБЗР, ИР, СЕС, репрезентативни синдикати и репрезентативно удружење послодаваца, Савет за БЗР, невладине организације, друга министарства, правна лица, предузетници, стручњаци из области БЗР, образовне институције


Континуирано


Презентација алата EU - OSHA – OiRA – процена ризика




8.9. Промоција алата PRO Risk – процена ризика


МРЗБСП, УБЗР, ИР, СЕС, репрезентативни синдикати и репрезентативно удружење послодаваца, Савет за БЗР, невладине организације, друга министарства, правна лица, предузетници, стручњаци из области БЗР, образовне институције


Континуирано


Презентација алата PRO Risk – процена ризика




8.10. Организовање семинара и конференција у вези са промоцијом „зелене економије”, безбедности у саобраћају током извођења радова на путевима и другим тема из области БЗР


МРЗБСП, МЗ, УБЗР, ИР, 
СЕС, МОЗЖШС, репрезентативни синдикати и репрезентативно удружење послодаваца, Савет за БЗР, невладине организације, друга министарства, правна лица, предузетници, стручњаци из области БЗР, образовне институције


Континуирано


Организован један семинар и једна конференција годишње




ЗНАЧЕЊЕ СКРАЋЕНИЦА
МРЗБСП – Министарство за рад, запошљавање, борачка и социјална питања
МГСИ – Министaрство грађевинарства, саобраћаја и инфраструктуре
МПЗЖС – Министарство пољопривреде и заштите животне средине
МРЕ – Министарство рударства и енергетике
МЗ – Министарство здравља 
МПНТР – Министарство просвете, науке и технолошког развоја
МТТТ – Министарство трговине, туризма и телекомуникација
УБЗР – Управа за безбедност и здравље на раду
ИР – Инспекторат за рад 
СЕС – Социјално-економски савет Републике Србије
Савет за БЗР – Савет за безбедност и здравље на раду
Репрезентативни синдикати
Репрезентативно удружење послодаваца
БЗР – Безбедност и здравље на раду
МОР – Међународна организација рада
ЕУ – Европска унија
EU-OSHA – Европска агенција за безбедност и здравље на раду 
РФЗО – Републички фонд за здравствено осигурање
РФ ПИО – Републички фонд за пензијско и инвалидско осигурање
ИМРС „Карајовић” – Институт за медицину рада Србије „Др Драгомир Карајовић”
ИЈЗС „Батут” – Институт за јавно здравље Србије „Др Милан Јовановић Батут”
OiRA – Online interactive Risk Assessment – Интернет интерактивна процена ризика
Pro Risk – Софтверски пакет Про-риск за процену ризика на радном месту и у радној околини
ОШ – основна школа
СШ – средња школа