На основу члана 23. став 1. Закона о спољним пословима („Службени гласник РС”, бр. 116/07, 126/07 – исправка и 41/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), 
	
Влада доноси
 
ОДЛУКУ
о отварању Генералног конзулата Републике Србије у Мостару, Босна и Херцеговина

"Службени гласник РС", број 16 од 7. марта 
	2012.
 
1. Отвара се Генерални конзулат Републике Србије у Босни и Херцеговини, са генералним конзулом на челу, са седиштем у Мостару, и са конзуларним подручјем које обухвата кантоне: Херцеговачко-неретвански са седиштем у Мостару, Западнохерцеговачки са седиштем у Широком Бријегу, Кантон 10 са седиштем у Ливну и Унско-сански са седиштем у Бихаћу.
2. Министарство спољних послова предузеће потребне мере за спровођење ове одлуке. 
	
3. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-1547/2012
У Београду, 1. марта 2012. године

Влада
Председник,
др 
	Мирко Цветковић, с.р.