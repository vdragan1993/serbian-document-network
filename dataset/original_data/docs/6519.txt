На основу 
члана 45.
Закона о поморској и унутрашњој пловидби
(“Службени лист
СРЈ”, бр. 12/98), 

Савезна влада доноси

 

УРЕДБУ


о условима под којима страни брод у распреми може боравити у обалном мору и на 
унутрашњим пловним путевима Савезне Републике Југославије
„Службени лист СРЈ”, број 10 од 26. 
фебруара 1999.
 
 
Члан 1.
Страни
трговачки брод у распреми (у даљем тескту: страни брод) је брод који не обавља
комерцијалне операције, који није под теретом, односно не чека на укрцавање или
искрцавање терета, нити врши ремонт или нужну поправку уз оперативну обалу и
који није под забраном испловљавања.
Распрема
страног брода је чување и одржавање брода које врши посада тог брода, или
предузеће или друго правно лице - домаћи правни субјект.
 
Члан 2.
Страни
брод може да буде у распреми под условом:
1)
да страни брод има безбедан вез у луци или пристаништу;
2)
да се на страном броду налази минимални број чланова посаде за вршење редовне
страже, и то: официр палубе, бродовођа, два кормилара, официр машине и бродски
машиновођа;
3)
да је страни брод покривен полисом осигурања за уобичајене поморске ризике.
 
Члан 3.
Захтев
за распрему страног брода подноси власник или бродар лично или путем агента.
Захтев
из става 1. овог члана подноси се предузећу или другом правном лицу које
управља луком, односно пристаништем, уз назначење разлога и рока трајања
распреме страног брода. Копија захтева упућује се лучкој капетанији, односно
капетанији пристаништа.
 
Члан 4.
Ако
страни брод испуњава услове из члана 2. ове уредбе, предузеће или друго правно
лице које управља луком, односно пристаништем, на основу претходне сагласности
лучке капетаније, односно капетаније пристаништа одобриће распрему страног
брода и услове распремања, место и начин привеза страног брода у распреми.
 
Члан 5.
О
начину чувања и одржавања страног брода у распреми одлучује лучка капетанија,
односно капетанија пристаништа, узимајући у обзир предлог власника или бродара,
могућности луке, односно пристаништа и захтеве безбедности у луци, односно
пристаништу.
 
Члан 6.
Накнада
за распрему страног брода у луци, односно пристаништу обрачунава се према
тарифи предузећа или другог правног лица које управља луком, односно
пристаништем или према посебном договору између странака.
 
Члан 7.
Ова
одлука ступа на снагу осмог дана од дана објављивања у „Службеном листу СРЈ”.

 

Савезна
влада

Е. п. бр. 46


25. фебруара
1999. године 

Београд

Председник

Момир
Булатовић,
с. р.