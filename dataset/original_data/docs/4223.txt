На основу члана 56. ст. 1. до 
4, члана 58. став 3. и члана 60. Закона о стандардизацији („Службени лист СФРЈ“, 
бр. 38/77 и 11/80), директор Савезног завода за стандардизацију издаје

 

НАРЕДБУ

о обавезној хомологацији сијалица са ужареним влакном за 
моторна возила и њихове приколице

„Службени лист СФРЈ“, број 4 од 1. фебруара 1985. 


 
1. Обавезној хомологацији 
подлеже сијалице са ужареним влакном намењене хомологованим светлима моторних 
возила и њихових приколица.

2. Карактеристике квалитета сијалица са ужареним влакном 
које подлеже испитивању, методе испитивања, поступак и начин узимања узорака, 
контрола саобразности серијски произведених сијалица са ужареним влакном 
хомологованом типу, поступак обавезне хомологације, садржај извештаја о 
испитивању типа ради издавања саопштења о хомологацији, изглед хомологационе 
ознаке и образац саопштења о хомологацији дати су у Једнообразним условима за 
испитивање и спровођење обавезне хомологације сијалица са ужареним влакном за 
моторна возила и њихове приколице, израђеним на основу Правилника број 37 
донесеног на основу Споразума о усвајању једнообразних услова за хомологацију и 
узајамно признавање хомологације опреме и делова моторних возила, потписаног у 
Женеви 20. марта 1958. године, ратификованог 31. октобра 1961. године и 
објављеног у „Службеном листу ФНРЈ“, бр. 5/62, који чине саставни део ове 
наредбе, а објављују се у посебном издању Савезног завода за стандардизацију.


3. Обавезна хомологација сијалица са ужареним влакном врши 
се на узорцима који представљају тип сијалица са ужареним влакном обухваћених 
овом наредбом.

4. За тип сијалица са ужаредним влакном који, према 
извештају о испитивању односног типа, испуњава прописане услове, Савезни завод 
за стандардизацију издаје саопштења о хомологацији.

5. Контролу саобразности сијалица са ужареним влакном из 
редовне производње са хомологованим типом врши организација удруженог рада 
овлашћена за хомологацију сијалица са ужареним влакном, према овој наредби.

6. За хомологацију сијалица са ужареним влакном може се 
овластити организација удруженог рада која, поред услова из члана 60. Закона о 
стандардизацији, испуњава и посебне услове, и то:

1) располаже следећом опремом:

- уређајима за фотометријска испитивања;

- уређајем за колориметријска испитивања светслости;

- уређајима за проверу оптичких и геометријских 
карактеристика;

2) располаже радницима за послове испитивања светлосних 
карактеристика делова и опреме моторних возила и њихових приколица, који имају 
следеће стручне квалификације и радно искуство:

- ако је у питању радник који руководи испитивањима – 
дипломираног инжењера техничког смера са најмање три године радног искуства,

- ако су у питању стручни радници – техничара са најмање 
пет година радног искуства.

7. Ова наредба ступа на снагу по истеку три месеца од дана 
објављивања у „Службеном листу СФРЈ“.

 
 

Бр. 32-12234/1

26. августа 1984. године

Београд

Директор 

Савезног завода за

стандардизацију,

Вукашин Драгојевић, с.р.