На
основу члана 14. Закона о печату Социјалистичке Републике Србије и печатима
државних органа у Социјалистичкој Републици Србији („Службени гласник СР
Србије“ број 12/73, Републички секретаријат за унутрашнје послове СР Србије,
доноси
 
 
ПРАВИЛНИК 

о раду печаторезница за израду печата Социјалистичке Републике Србије и 
печата државних органа
„Службени гласник
РС“, број 47 од 31.октобра
1976.
 
 
Члан 1.
Овим правилником регулише се начин рада организација удруженог
рада и занатских радњи самосталних занатлија (у даљем тексту: печаторезнице) овлашћених
за израду печата Социјалистичке Републике Србије и печата државних органа у Социјалистичкој
Републици Србији. 
 
Члан 2.
Захтев за издавање овлашћења за израду печата садржи: назив,
седиште и адресу печаторезнице, име одговорног лица у печаторезници односно име
власника занатске радње као и имена стручних лица која непосредно раде на изради
печата. 
Уз захтев из става 1. овог члана, прилаже се и оверен препис
решења о упису у регистар делатности израде печата. 
Овлашћење за израду печата из члана 1. овог правилника
издаје Републички секретаријат за унутрашње послове. 
 
Члан 3.
Печаторезнице овлашћене за израду печата могу да израђују
печате само на основу писмене наруџбине органа, организација удруженог рада и других
организација утврђених законом и то по тексту, облику, величини и броју наведеном
у наруџбини. 
 
Члан 4.
Печаторезнице за израду печата дужне су да: 
1) воде евиденцију о печатима које су израдиле. Ове евиденције
треба нарочито да садрже: име наручиоца, број и датум акта којим је печат наручен,
отисак печата, број примерака сваког печата и његове ближе ознаке, 
2) готове печате и матрице које су служиле за израду печата
обезбеде од крађе и злоупотребе до предаје наручиоцу, 
3) у присуству лица или комисије коју овласти наручилац,
униште пробне и неуспеле примерке печата, 
4) приликом уручења израђених печата наручиоцу предају
и матрице које су служиле за израду печата или да их у присуству лица или комисије
коју овласти наручилац униште ако се с обзиром на технику израде не могу одвојити
од алата, 
5) матрице које су служиле за израду печата више наручилаца,
уколико се не могу раздвојити, униште у присуству овлашћених представника наручилаца.

О прдаји односно уништењу матрица које су служиле за израду
печата води се записник који потписују одговорно лице печаторезнице и овлашћени
представник наручиоца. 
 
Члан 5.
Овлашћење дато печаторезници за израду печата одузеће се
ако се печаторезница не придржава одредаба овог правилника. 
 
Члан 6.
Печаторезнице овлашћене за израду печата по прописима који
су важили до ступања на снагу овог правилника дужне су да поднесу захтев за издавање
овлашћења за израду печата Републичком секретаријату за унутрашње послове у року
од шест месеци од дана његовог ступања на снагу. 
 
Члан 7.
Ступањем на снагу овог правилника престаје да важи Правилник
о раду печаторезница за израду печата Социјалистичке Републике Србије („Службени
гласник СРС”, број 12/64). 
 
Члан 8.
Овај правилник ступа на снагу осмог дана од дана објављивања
у „Службеном гласнику Социјалистичке Републике Србије”. 
 
09 број 110-39/76
У Београду, 10. октобра 1976.
године
Републички секретар
за унутрашње послове,

Славко Зечевић, с. р.