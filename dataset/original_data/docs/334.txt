На
основу члана 25. Правила о раду Заштитника грађана Републике Србије, 
Заштитник
грађана доноси
 
 
ПРАВИЛНИК
о обрасцу службене легитимације
Заштитника грађана
и његових заменика
„Службени гласник
РС“, број 121 од 20. децембра 2007.
 
 
Члан 1.
Овим
правилником уређују се садржина и облик легитимације Заштитника грађана и његових
заменика и начин издавања и вођења евиденције о издатим легитимацијама.
 
Члан 2.
Ималац
службене легитимације, исту ће користити за идентификовање приликом обављања службених
радњи заштитника грађана и не може је користити у друге сврхе.
 
Члан 3.
Образац
службене легитимације штампа се ћириличким писмом и садржи:
1.
на корицама црне боје, кожног повеза, на врху у средини, златотиском, налази се
натпис: „Република Србија”, испод тога „СЛУЖБЕНА ЛЕГИТИМАЦИЈА”, испод тога грб РС,
испод тога масним словима: „ЗАШТИТНИК ГРАЂАНА”,
2.
на унутрашњој страни корица у средини место за фотографију у боји величине 25х30
милиметара, испод тога, у средини, име и презиме имаоца легитимације, затим испод
тога, у средини, функција имаоца легитимације, испод тога, у средини, место за потпис
имаоца легитимације, испод тога, у средини место за отисак печата органа, испод
тога лево, датум издавања, а десно место за потпис издаваоца легитимације,
3.
на другој страни натпис: „ИМУНИТЕТСКО ПРАВО”, испод тога текст:
„Заштитник
грађана и његови заменици уживају имунитет као народни посланици, а на основу члана
10. став 1. Закона о заштитнику грађана („Службени гласник РС”, бр. 79/2005 и
54/2007) о укидању имунитета Заштитника грађана и његових заменика одлучује Скупштина
већином гласова свих народних посланика на основу члана 10. став 2. Закона”,
4.
на трећој страни натпис: „Овлашћење”, испод тога текст:
„Ималац
ове службене легитимације у вези са поступком који води Заштитник грађана има право
да тражи од органа управе, а они имају обавезу да сарађују са Заштитником грађана
и да му омогуће приступ просторијама и ставе на располагање све податке којима располажу,
а који су од значаја за поступак који води, односно за остварење циља његовог превентивног
деловања, без обзира на степен њихове тајности, осим када је то у супротности са
законом. 
Заштитник
грађана има право да обави разговор са сваким запосленим у органу управе када је
то од значаја за поступак који води. 
Заштитник
грађана има право несметаног приступа заводима за извршење санкција и другим местима
на којима се налазе лица која су лишена слободе, као и право да са тим лицима разговара
насамо.”
 
Члан 4.
Образац
службене легитимације одштампан је уз овај правилник и чини његов саставни део.
 
Члан 5.
Службена
легитимација је димензија 7 x 9,5 cm, у тврдом кожном повезу, црне боје. 
Хартија
на свакој унутрашњој страници легитимације садржи грб Републике Србије у растеру
(водени жиг).
 
Члан 6.
О
издатим службеним легитимацијама води се службена евиденција, која садржи: редни
број; име и презиме имаоца легитимације; функцију имаоца легитимације, датум издавања;
број личне карте и фотографију имаоца легитимације; датум издавања и датум враћања
службене легитимације и рубрику за напомене.
 
Члан 7.
Ако
ималац службене легитимације исту оштети, изгуби или на други начин остане без службене
легитимације или њеног дела дужан је да о томе одмах писмено обавести Генералног
секретара Заштитника грађана, ради брисања из евиденције и издавања дупликата на
новом обрасцу. 
Ималац
службене легитимације коме престане функција или радни однос код Заштитника грађана,
обавезан је да службену легитимацију врати приликом пријема одлуке о престанку функције
или радног односа.
 
Члан 8.
Овај
правилник ступа на снагу осмог дана од дана објављивања у „Службеном гласнику Републике
Србије”.
 
У Београду, 5. децембра 2007. године
Заштитник грађана,
Саша Јанковић, с.р