На
основу члана 51. став 1. тачка 5. Закона о заштити становништва од заразних
болести које угрожавају целу земљу („Службени лист СФРЈ“, бр.51/84), савезни
комитет за рад, здравство и социјалну заштиту прописује

 

 

ПРАВИЛНИК

о здравственим прегледима лица која су преболела трбушни тифус, бациларну дизентерију или салмонелозе

„Службени лист
СФРЈ”, број 42 од 16. 
августа 1985.

 

Члан 1.

Здравствени
прегледи лица која су преболела трбушни тифус, бациларну дизентерију или
салмонелозе, као и здравствени преглед лица за која се сумња да носе заразне
клице тих болести, врши се на начин и под условима који су одређени овим
правилником.

Члан 2.

Здравствене
прегледе лица која су преболела трбушни тифус, бациларну дизентерију или
салмонелозе или се сумња да лица носе заразне клице тих болести (у даљем
тексту: клицоноше) организују и врше организације удруженог рада у области
здравства (у даљем тексту: здравсвене организације) које надлежни органи у
републици, односно у аутономној покрајини одреде за организовање и вршење тих
прегледа.

Члан 3. 

Здравствени
преглед лица које је преболело трбушни тифус обухвата бактериолошки преглед
столице и мокраће.

Бактериолошки
преглед из става 1. овог члана врши се три пута. Први преглед врши се по истеку
седам дана од дана престанка лечења, а остали прегледи – у размаку од најмање
24 часа од претходног прегледа.

Ако
су резултати прегледа из става 2. негативни, врши се поновни преглед по истеку
шест месеци од последњег негативног бактериолошког прегледа.

Члан 4.

Здравствени
преглед лица које је преболело бацилару дизентерију или салмонелозу обухвата
бактериолошки преглед столице.

Бактериолошки
преглед из става 1. овог члана врши се три дана узастопно од дана престанка
клиничних знакова болести.

Члан 5.

Здравствени
преглед клицоноше троушног тифуса обухвата бактериолошки преглед столице и
мокраће.

Здравствени
преглед клицоноше трбушног тифуса започиње по истеку тридесет дана од дана
утврђивања клицоноштва.

Бактериолошки
преглед столице и мокраће врши се једанпут месечно све док се са три узастопна
налаза не утврди да лице не излучује клице заразне болести од које је боловало.

Члан 6.

Ако
се у року од једне године од започетог здравственог пегледа клицоноше трбушног
тифуса не добијају најмање три узастопна налаза да лице не излучује заразне
клице, такво лице сматра се хроничним клицоношом и подлеже даљим здравственим
прегледима који се врше једанпут годишње и који обухватају бактериолошки
преглед столице и мокраће.

Члан 7.

Здравствени
преглед клицоноше бициларне дизентерије, односно салмонелозе започињу по истеку
пет дана од дана утврђивања клицоноштва.

Здравствени
преглед клицоноше бациларне дизентерије или салмонелозе обухвара бактериолошки
преглед столице и врши се у размаку од најмање 24 часа, све док се са два
узастопна налаза не утврди да лице не излучује заразне клице бациларне
дизентерије или салмонелизе.

Члан 8. 

Здравствена
организација одређена за вршење здравствених прегледа клицоноша трбушног
тифуса, бациларне дизентерије или салмонализе дужна је да води евиденцију о
клицоношама тих болести на одређеној територији на обрасцу К, који је одштампан
уз овај правилник и чини његов саставни део.

Члан 9.

Овај правилник ступа
на снагу осмог дана од дана обављивања у „Службеном листу СФРЈ”.

 

 

Бр. 06-981

19. јуна 1985.
године

Београд

Председник

Савезног комитета за
рад,

здравство и
социјалну

заштиту,

др 
Ђорђе Јаковљевић,
с. р.