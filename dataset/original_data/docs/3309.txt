На
основу члана 91. Став 2. Закона о експропријацији („Службени гласник СР
Србије“, број 40/84), 
Републички
секретар за финансије доноси   
 
 
УПУТСТВО

о садржини и начину вођења евиденције о експропријацији непокретности
„Службени
гласник СРС”, број 9 од 25. марта 1986.
 
 
1. Овим упутством
прописује се садржина и начин вођења евиденције о експропријацији
непокретности.
  
2. Евиденција из
тачке 1. овог упутства, коју води општински орган управе надлежан за
имовинско-правне послове, садржи:
– податке о непокретностима
које су предмет експропријације;
– податке о накнади
експроприсане непокретности;
– податке о накнади
за експроприсано обрадиво пољопривредно земљиште – према облицима накнаде;
– збирни преглед
података о експропријацији непокретности;
– збирни преглед
података о накнади за експроприсане непокретности; и
– збирни преглед
података о накнади за експроприсано обрадиво пољопривредно земљиште према
облицима накнаде.
  
3. Евиденција се
води на обрасцима Е-1, Е-2, Н-1, Н-2,Н-3 и Н-4, који су саставни део овог
упутства.
  
4. У обрасце Е-1,
Н-1 и Н-2, уносе се подаци из правоснажних решења о експропријацији
непокретности и споразума о накнади за експроприсане непокретности, односно
правоснажних решења суда којима су одређени висина и облик накнаде за
експроприсане непокретности.
  
5. Збирни подаци о
експропријацији непокретности, које орган управе надлежан за имовинско-правне
послове евидентира и тромесечно доставља Републичком секретаријату за
финансије, уносе се у обрасце Е-2, Н-3 и Н-4, према подацима у обрасцима из
тачке 4. овог упутства.
  
6. Ово упутство ће
се објавити у „Службеном гласнику Социјалистичке Републике Србије".
  
7. Ово упутство
ступа на снагу осмог дана од дана објављивања у „Службеном гласнику
Социјалистичке Републике Србије".
 
Број
456-16/86-13
У
Београду, 7. Фебруара 1986. године 

Републички
секретаријат за финансије
Секретар,

Милорад
Шкрбић, с.р