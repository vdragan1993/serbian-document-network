Редакцијски пречишћен текст
 
 

На основу члана 65. став 3. Закона о туризму („Службени гласник РС”, број 36/09), 


Министар економије и регионалног развоја уз сагласност министра здравља, доноси 

 


ПРАВИЛНИК


о начину пружања угоститељских услуга у покретном објекту и о минималним техничким, санитарно-хигијенским и здравственим условима које мора да испуњава покретни објекат у којем се пружају угоститељске услуге



„Службени гласник РС“, бр. 41 од 15. јуна 2010, 


	48 од 10. маја 2012 - 

	др. правилник


 


Члан 1.


Овим правилником прописује се начин пружања угоститељских услуга у покретном објекту у којем се пружају угоститељске услуге, као и минимално технички, санитарно - хигијенски и здравствени услови које мора да испуњава покретни објекат у којем се пружају угоститељске услуге (у даљем тексту: покретни објекат).


 


Члан 2.


Покретни објекат, у смислу овог правилника, је објекат који се може премештати из једног места у друго сопственим погоном или вучом. 
	


 


Члан 3.


У покретном објекту могу да се услужују:


1) једноставна топла и хладна јела, пића и напици;


2) храна припремљена на другом месту у оригиналном паковању и пића и напици у оригиналној амбалажи или на точење, уз употребу амбалаже и прибора за једнократну употребу.


За пружање угоститељских услуга из става 1. овог члана користи се професионална угоститељска опрема прилагођена врсти услуга које се пружају и врсти покретног објекта.


 


Члан 4.


Услуживање у покретном објекту врши се:


1) у простору за услуживање опремљеном столовима и столицама услуживањем за столом или самопослуживањем;


2) преко наткривеног шалтера или пулта у амбалажи за једнократну употребу.


 


Члан 5.


Запослено особље које у покретном објекту пружа угоститељске услуге мора да:


1) има радну одећу, у складу са прописима којима се уређују санитарно-хигијенски услови;


2) испуњава здравствене услове, у складу са прописима којима се уређује здравствена заштита.


 


Члан 6.


Прилаз до места на којем се налази покретни објекат мора да буде обезбеђен и уређен.


Покретни објекат мора да се снабдева хигијенски исправном текућом водом. 
	


Уколико покретни објекат није прикључен на јавну водоводну мрежу, локални водни објекат или сопствени бунар, покретни објекат мора да има резервоар са довољно исправне текуће воде.


 


Члан 7.


У покретном објекту мора да буде обезбеђено стално снабдевање електричном енергијом. 
	


Уколико не постоји могућност да се прикључи на јавну електричну мрежу, покретни објекат мора да има сопствени бешумни енергетски извор за осветљење и уређаје. 
	


 


Члан 8.


Покретни објекат мора да буде прикључен на јавну канализациону мрежу.


Уколико не постоји могућност прикључења на јавну канализациону мрежу, покретни објекат мора да има резервоар за отпадну воду одговарајућег капацитета са уређајима за пречишћавање (таложници, биолошки филтери), у складу са прописима којима се уређују санитарно-хигијенски услови и прописима којима се уређују заштита вода и животне средине.


 


Члан 9.


У покретном објекту чврсте отпадне материје морају да се:


1) прикупљају у хигијенске посуде од нерђајућег материјала са поклопцима;


2) одлажу у специјалне контејнере или канте са поклопцима истог квалитета који су смештени на посебно одређеном простору.


Простори, хигијенске посуде, контејнери и канте морају свакодневно да се празне, перу и дезинфикују и не могу да се користе у друге сврхе.


 


Члан 10.


Уколико се у покретном објекту услужује храна и пиће за столом, покретни објекат мора да има тоалет за госте или могућност коришћења тоалета у његовој непосредној близини.


 


Члан 11.


За запослено особље у покретном објекту обезбеђује се коришћење тоалета који може да буде удаљен највише до 30 m од покретног објекта, a који користе искључиво лица под здравственим надзором.


 


Члан 12.


Покретни објекат мора да има: 
	


1) термичке и расхладне уређаје, уређаје за припрему и чување јела, пића и напитака у складу са понудом;


2) радне површине које се лако чисте и одржавају, прибор и уређаје за чишћење и обраду намирница и припрему хране ако их има у понуди; 
	


3) једноделну судоперу са текућом хладном и топлом водом, односно дводелну судоперу са текућом хладном и топлом водом уколико се јела, пића и напици услужују у посуђу и прибору за вишекратну употребу и


4) хигијенску посуду за отпатке за отклањање чврстих отпадних материја.


 


Члан 13.


Овај правилник ступа на снагу осмог дана од дана објављивања у „Службеном гласнику Републике Србије”.


  


Број 300-110-00-00124/2009-16


У Београду, 26. маја 2010. године


Министар,



Млађан Динкић, с.р.