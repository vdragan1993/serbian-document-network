2575
На основу члана 34. став 7. Закона о подстицајима у пољопривреди и руралном развоју („Службени гласник РС”, бр. 10/13, 142/14 и 103/15) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Министар пољопривреде и заштите животне средине доноси
ПРАВИЛНИК
о подстицајима за унапређење економских активности на селу кроз подршку непољопривредним активностима
I. УВОДНЕ ОДРЕДБЕ
Члан 1.
Овим правилником ближe се прoписуjу врсте подстицајa за унапређење економских активности на селу кроз подршку непољопривредним активностима, услови, начин и образац пријаве за остваривање права на подстицаје, као и мaксимaлни изнoси пoдстицaja пo кoриснику и по врсти поједине мере.
Члан 2.
Подстицаји обухватају подршку програмима који се односе на унапређење руралне економије за инвестиције које се спроводе с циљем унапређења квалитета живота у руралним подручјима, и то:
1) подстицаји програму за подршку инвестицијама за изградњу, доградњу, адаптацију, инвестиционо и текуће одржавање, у циљу привођења намени, као и набавке опреме, а ради пружања угоститељских услуга у угоститељским објектима у домаћој радиности или сеоском туристичком домаћинству, у смислу закона којим се уређује туризам;
2) подстицаји програму за подршку инвестицијама за набавку опреме и алата за обављaње послова који се сматрају старим и уметничким занатима, односно пословима домаће радиности, у складу са прописимима којим се уређују одређивања послова који се сматрају старим и уметничким занатима, односно пословима домаће радиности, начину сертификовања истих и вођењу посебне евиденције издатих сертификата;
3) подстицаји програму за подршку инвестицијама за промоцију непољопривредних активности на селу путем израде или модернизације и професионализације туристичких интернет страница. 
II. ВРСТЕ ПОДСТИЦАЈА
Члан 3.
Подстицаји из члана 2. тачка 1) овог правилника обухватају:
1) изградњу нових објеката датих у Прилогу 1 – Аутентични сеоски објекти, који је одштампан уз овај правилник и чини његов саставни део; 
2) радове инвестиционог и текућег одржавања постојећих, аутентичних сеоских објеката уз очување народног градитељства и традиционалне архитектуре, a ради пружања угоститељских услуга у пословима домаће радиности или сеоском туристичком домаћинству;
3) доградњу и адаптацију купатила, сауне, кухиње и увођење система централног грејања, a ради пружања угоститељских услуга у угоститељским објектима у домаћој радиности или сеоском туристичком домаћинству;
4) радове инвестиционог одржавања у циљу привођења намени аутентичних објеката на селу – воденица, ваљарица (објеката за извлачење влакана, односно сукна), ветрењача који су у функцији сеоског туризма;
5) побољшање пратећих садржаја у области рекреације и набавке дворишног мобилијара, ради унапређења понуде и пружања угоститељских услуга у домаћој радиности или сеоском туристичком домаћинству;
6) изградњу базена (надземних и укопаних), површине веће од 12 m2 и дубине веће од 1 m;
7) партерно уређење дворишта;
8) опремање објеката ради унапређења понуде и пружања угоститељских услуга у домаћој радиности или сеоском туристичком домаћинству.
Подстицаји из члана 2. тачка 2) овог правилника обухватају набавку опреме ради очувања и унапређења старих и уметничких заната, односно послова домаће радиности који су сертификовани, у складу са посебним прописом, којим се одређују послови који се сматрају старим и уметничким занатима, односно пословима домаће радиности, начину сертификовања истих и вођењу посебне евиденције издатих сертификата.
Подстицаји из члана 2. тачка 3) овог правилника обухватају трошкове промоције непољопривредних активности на селу путем израде или модернизације и професионализације туристичких интернет страница. 
Члан 4.
Подстицаји из члана 3. овог правилника дати су у Табели – Корисник, подстицаји, прихватљиве инвестиције и максимални износи подстицаја по врсти подстицаја.
Табела – Корисник, подстицаји, прихватљиве инвестиције и максимални износи подстицаја по врсти подстицаја




Корисник подстицаја


Ред. бр.


Врста програма и подстицаја


Прихватљиве инвестиције


Максимални износ подстицаја у динарима




Програм


Подстицај




Програм за подршку инвестицијама за подршку инвестицијама за изградњу, доградњу, адаптацију, инвестиционо и текуће одржавање, у циљу привођења намени, као и набавке опреме, а ради пружања угоститељских услуга у домаћој радиности или сеоском туристичком домаћинству




Физичко лице – носилац комерцијалног породичног пољопривредног газдинства, предузетник, средња школа и удружење


1.


1)


Изградња нових објеката по угледу на аутентичне сеоске објекте, уз очување народног градитељства и традиционалне архитектуре, a ради пружања угоститељских услуга у пословима домаће радиности или сеоском туристичком домаћинству


(1) Трошкови набављеног грађевинског материјала у складу са предмером и предрачуном из главног пројекта у случају када су радови изведени по уговору са извођачем радова, којим је уговорен само рад, а материјал набавља инвеститор/корисник инвестиције; 
(2) Трошкови извођења грађевинских радова у складу са уговором који је корисник закључио са овлашћеним извођачем радова и окончаном ситуацијом овлашћеног извођача радова којом је обрачунат само рад, без материјала. Радови се изводе у складу са главним пројектом који је израђен сходно Закону о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14;
(3) Трошкови извођења грађевинских радова у складу са уговором који је корисник закључио са овлашћеним извођачем радова и окончаном ситуацијом овлашћеног извођача радова којом је обрачунат рад и материјал. Радови се извoде у складу са главним пројектом који је израђен сходно Закону о планирању и изградњи.


1.200.000








2)


Радови инвестиционог и текућег одржавања постојећих, аутентичних сеоских објеката уз очување народног градитељства и традиционалне архитектуре, a ради пружања угоститељских услуга у пословима домаће радиности или сеоском туристичком домаћинству


(1) Трошкови набављеног грађевинског материјала и опреме у складу са техничким описом и пописом радова (или предмером и предрачуном) сходно чл. 144. и 145. Закона о планирању и изградњи.


700.000








3)


Доградња и адаптација купатила, сауне, кухиње и увођење система централног грејања, a ради пружања угоститељских услуга у пословима домаће радиности или сеоском туристичком домаћинству


(1) Трошкови набављеног грађевинског материјала у складу са предмером и предрачуном из главног пројекта у случају када су радови изведени по уговору са извођачем радова којим је уговорен само рад, а материјал набавља инвеститор/корисник инвестиције; 
(2) Трошкови извођења грађевинских радова у складу са уговором који је корисник закључио са овлашћеним извођачем радова и окончаном ситуацијом овлашћеног извођача радова којом је обрачунат само рад, без материјала. Радови се изводе у складу са главним пројектом који је израђен сходно Закону о планирању и изградњи;
(3) Трошкови извођења грађевинских радова у складу са уговором који је корисник закључио са овлашћеним извођачем радова и окончаном ситуацијом овлашћеног извођача радова којом је обрачунат рад и материјал. Радови се извoде у складу са главним пројектом који је израђен сходно Закону о планирању и изградњи.


960.000








4)


Радови инвестиционог одржавања у циљу привођења намени аутентичних објеката на селу – вајата, воденица, ваљарица (објеката за извлачење влакана, односно сукна) и ветрењача који су у функцији сеоског туризма


(1) Трошкови набављеног грађевинског материјала и опреме у складу са техничким описом и пописом радова (или предмером и предрачуном) сходно чл. 144. и 145. Закона о планирању и изградњи.


200.000








5)


Побољшање пратећих садржаја у области рекреације и набавке дворишног мобилијара ради унапређења понуде и пружања угоститељских услуга у домаћој радиности или сеоском туристичком домаћинству


(1) Набавка опреме и реквизита за рекреацију и вежбање:
− опрема за фитнес програм на отвореном, бицикл и пратећа заштитна опрема, кошеви, голови, седла за јахање, ски опрема, гумени чамци за рекреативне спортове; 
− опрема за фитнес у затвореном простору (све справе које се користе у фитнес програму у затвореном програму);
− спортски реквизити (фризби, пикадо, лопте и сва пратећа опрема за спортове са лоптом – мрежа за голове, мрежица за кошеве, мрежа за одбојку; опрема за стони тенис, бадминтон, шах);
− љуљашке, клацкалице, вртешке, дечије кућице различитог облика и материјала од којег су израђене, њихалице, тобогани, пењалице, провлачалице, заштитне ограде око игралишта.
(2) Набавка дворишног мобилијара:
− расвета за баште – фењери, лампиони, кугле, стубови (цевни, ливени декоративни), прикључне плоче;
− чесме, фонтане, поштански сандучићи, клупе, столице, паркинг усмеравајући стубићи, корпе за отпатке, постоља за столове, столови, држачи за бицикле, ограде, капије, гаражна и друга метална врата, тенде, сунцобрани, лежаљке;
− жардињере, саксије, држачи и постоља за жардињере и саксије.
(3) Набавка монтажних и надувавајућих надземних базена који се монтирају по упутству произвођача.


200.000








6)


Изградња базена (надземних и укопаних) површине веће од 12 m² и дубине веће од 1 m


(1) Трошкови набављеног грађевинског материјала у складу са предмером
 и предрачуном из главног пројекта у случају када су радови изведени по уговору са извођачем радова којим је уговорен само рад а материјал набавља инвеститор/корисник инвестиције;
(2) Трошкови извођења грађевинских радова у складу са уговором који је корисник закључио са овлашћеним извођачем радова и окончаном ситуацијом овлашћеног извођача радова којом је обрачунат само рад, без материјала. Радови се изводе у складу са главним пројектом који је израђен сходно Закону о планирању и изградњи;
(3) Трошкови извођења грађевинских радова у складу са уговором који је корисник закључио са овлашћеним извођачем радова и окончаном ситуацијом овлашћеног извођача радова којом је обрачунат рад и материјал. Радови се изводе у складу са главним пројектом који је израђен сходно Закону о планирању и изградњи. 


200.000








7)


Партерно уређење дворишта 


(1) Трошкови набављеног грађевинског материјала и опреме у складу са техничким описом и пописом радова (или предмером и предрачуном) сходно чл. 144. и 145. Закона о планирању и изградњи;


200.000








8) 


Опремање објеката ради унапређења понуде и пружања угоститељских услуга у домаћој радиности или сеоском туристичком домаћинству у складу са решењем надлежног органа где је евидентиран као пружалац угоститељских услуга


(1) Набавка опреме:
− машине за прање сушење веша;
− телевизори, радио апарати, телефони и персонални рачунари,
(2) набавка система за климатизацију и грејање објеката:
− пећи; 
− клима уређаји, вентилатори,
(3) Опремање кухиње:
− кухињски прибор за припремање и служење хране (тањири, посуде, есцајг, прибор за чишћење, обраду и сецкање хране, столњаци, крпе, пешкири);
− посуде за отпатке;
− опрема за обраду и припрему хране (мали електрични кухињски апарати);
− судопере и славине за воду, радне површине за припрему хране;
− кухињски елементи, полице, ормари за смештај кухињског и ресторанског посуђа и хране, пултови за услуживање;
− расхладни уређаји за чување хране;
− уређаји за одвођење паре и мириса;
− машине за прање посуђа;
− све врсте шпорета, готових камина, пећница и уређаја за печење,
(4) Опремање просторија за пружање угоститељских услуга у складу са актом о категоризацији:
− собни намештај, ормари, столови, столице, гардеробери, лежајеви, огледала;
− душеци, јастуци, јоргани, чаршафи, навлаке за јоргане и јастуке, ћебад, креветски и подни прекривачи, завесе гарнишне;
− стоне и зидне лампе, вешалице за одећу, чивилуци, корпе за веш и отпатке,
(5) Трошкови набављене опреме за купатила, сауне:
− санитарна опрема (лежећа или туш када, туш кабина, WC шоља, умиваоник, славине, тушеви);
− електрични уређаји и грејна тела (грејна тела за купатило и сауну – грејалице, калорифери, пећи за сауне; бојлери, фенови);
− елементи за купатила и сауне (полице, ормарићи за средства за хигијену, четка за одржавање WC шоље, огледало, држач пешкира, држач тоалет папира, држач сапуна, држач за чаше, пешкири, корпа за отпадке, завесе и паравани за туширање, простирка за купатило).


400.000




Програм за подршку инвестицијама за набавку опреме и алата за обављање послова који се сматрају старим и уметничким занатима, односно пословима домаће радиности, који су сертификовани у складу са посебним прописом.




Предузетник, привредно друштво (микро, мало и средње правно лице), земљорадничка задруга, средња школа и манастир, црква, задужбина, удружење


2.


1)


Набавка опреме ради очувања и унапређења старих и уметничких заната, односно послова домаће радиности који су сертификовани у складу са посебним прописом.


(1) Трошкови набавке опреме и алата (нова и половна) ради очувања и унапређења старих и уметничких заната, односно послова домаће радиности.


120.000




Програм за подршку инвестицијама за промоцију непољопривредних активности на селу путем израде или модернизације и професионализације туристичких интернет страница.




Туристичка организација, удружење


3.


1)


Промоција непољопривредних активности на селу путем израде или модернизације и професионализације туристичких интернет страница.


(1) Израда и дизајн интернет страница портала за промоцију сеоског туризма са одржавањем интернет страница на минимум три године.
(2) Модернизација и професионализација интернет страница за промоцију сеоског туризма са одржавањем туристичких интернет страница на минимум три године.


100.000




Члан 5.
Подстицајима се не надокнађују:
1) порези, укључујући и порез на додату вредност; 
2) царинске, увозне и остале врсте административних такси, као и накнада за потребне сагласности од државних институција и јавних предузећа; 
3) трошкови банкарске провизије, трошкови јемства и сличне накнаде; 
4) трошкови куповине односно закупа земљишта; 
5) трошкови премера и геодетских снимања; 
6) половна (ремонтована) опрема и алати, осим за подстицаје из члана 3. став 2. овог правилника када је прихватљива и половна (ремонтована) опрема и алати;
7) доприноси у натури (сопствени рад и материјал подносиоца пријаве);
8) нереалне количине материјала, накнадни и непредвиђени трошкови радова, набавка опреме ради унапређења понуде и пружања угоститељских услуга; 
9) опрема, материјали и радови који по типу не одговарају предмеру и предрачуну из главног пројекта; 
10) опрема, материјали и радови који по типу не одговарају предмеру и предрачуну овереном од стране лиценцираног инжењера одговарајуће струке, односно не одговарају попису радова овереном од стране лиценцираног инжењера одговарајуће струке;
11) интернет страницe које по садржају не одговарају идејном решењу за услугу израде и/или дизајна, односно за услугу модернизације и професионализације интернет страница;
12) опрема и дворишни мобилијар који није пропраћен Сертификатом ИСО 9001 или Европским сигурносним стандардом за који је по важећим прописима утврђена обавеза издавања;
13) репроматеријал за очување и унапређење старих и уметничких заната, односно послова домаће радиности, који су сертификовани, у складу са посебним прописом којим се уређују послови који се сматрају старим и уметничким занатима, односно пословима домаће радиности, начину сертификовања истих и вођењу посебне евиденције издатих сертификата;
14) трошкови по основу уговора са надзорним органом;
15) набавка предметне инвестиције из члана 4. овог правилника путем лизинга, цесије, компензације, асигнације или на други начин који представља гашење обавезе путем пребијања дугова.
III. УСЛОВИ ЗА ОСТВАРИВАЊЕ ПРАВА НА ПОДСТИЦАЈЕ 
Члан 6.
Право на коришћење подстицаја, у складу са законом којим се уређују подстицаји у пољопривреди и руралном развоју и овим правилником имају:
1) физичко лице – носилац регистрованог комерцијалног породичног пољопривредног газдинства,
2) предузетник,
3) правно лице:
(1) привредно друштво (микро, мало и средње правно лице);
(2) земљорадничка задруга;
(3) средња школа;
(4) манастир, црква, задужбина;
(5) туристичка организација;
(6) удружење.
Члан 7.
Право на подстицаје остварују лица из члана 6. овог правилника под условима ако:
1) је уписано у Регистар пољопривредних газдинстава (у даљем тексту: Регистар), као комерцијално газдинство и да се налази у активном статусу; 
2) је реализовало инвестиције за које су му одобрена подстицајна средства на основу закона којим се уређују подстицаји у пољопривреди и руралном развоју;
3) нема евидентираних доспелих неизмирених дуговања према министарству надлежном за послове пољопривреде, по основу раније остварених подстицаја, субвенција и кредита;
4) за инвестицију за коју подноси пријаву не користи подстицаје по неком другом основу (субвенције, подстицаји, донације), односно ако иста инвестиција није предмет другог поступка за коришћење подстицаја, осим подстицаја у складу са посебним прописом којим се уређује кредитна подршка регистрованим пољопривредним газдинствима;
5) је инвестиција из члана 4. овог правилника реализована у периоду од 1. октобра претходне календарске године, а најкасније до дана подношења пријаве за коришћење подстицаја; 
6) је збирни износ појединачних рачуна за прихватљиве инвестиције из члана 4. овог правилника већи од 50.000,00 динара без урачунатог пореза на додату вредност, уз обавезу подношења спецификације рачуна из Прилога 2 – Спецификација рачуна, који је одштампан уз овај правилник и чини његов саставни део. 
Члан 8.
Физичко лице – носилац комерцијалног породичног пољопривредног газдинства остварује право на подстицаје из члана 3. став 1. овог правилника, ако поред услова из члана 7. овог правилника, испуњава и следеће услове:
1) да има закључен уговор са локалном туристичком организацијом, туристичком агенцијом, привредним субјектом или другим правним лицем; 
2) да је евидентирано код надлежног органа јединице локалне самоуправе као пружалац угоститељских услуга;
3) да су катастарске парцеле и објекат који су предмет инвестиције за коју се подноси конкурсна пријава (у даљем тексту: пријава) у његовом власништву или ако на њима има право закупа, односно коришћења на основу уговора овереног код надлежног органа закљученог са закуподавцем – физичким лицем или црквом и верском заједницом или јединицом локалне самоуправе или министарством надлежним за послове пољопривреде, на период закупа, односно коришћења од најмање седам година почев од календарске године за коју се подноси пријава за коришћење подстицаја. Власник једног дела земљишта, односно објекта доставља сагласност оверену код надлежног органа, осталих сувласника земљишта, односно објекта за извођење радова на предметној инвестицији. Непокретности које су предмет закупа не могу имати уписане друге терете, осим предметног закупа;
4) да припреми бизнис план за инвестиције веће од 600.000,00 динара у складу са Прилогом 4 – Бизнис план за _______, који је одштампан уз овај правилник и чини његов саставни део. 
5) да пружа туристима услуге смештаја и услуживања хране и пића у објектима смештајних капацитета до 30 лежајева, док организованој туристичкој групи до 50 туриста може да пружа угоститељске услуге припремања и услуживања хране и пића, под условом да туристичка група не користи услуге смештаја. 
Члан 9.
Предузетник, односно средња школа остварује право на подстицаје из члана 3. ст. 1. и 2. овог правилника, ако поред услова из члана 7. овог правилника, испуњава и следеће услове:
1) за предузетника, да је регистрован у одговарајућем регистру у Агенцији за привредне регистре;
2) за средњу школу, да се налази у акту о мрежи средњих школа, у складу са законом којим се уређују основе система образовања и васпитања;
3) за предузетника, да је евидентиран за пружање угоститељских услуга у пословима домаће радиности или сеоском туристичком домаћинству у Регистру туризма, у складу са законом којим се уређује туризам, за подстицаје из члана 3. став 1. овог правилника;
4) за предузетника, да је регистрован за очување старих и уметничких заната, односно послова домаће радиности, који су сертификовани, у складу са прописом којим се уређују послови који се сматрају старим и уметничким занатима, односно пословима домаће радиности, начину сертификовања истих и вођењу посебне евиденције издатих сертификата, за подстицаје из члана 3. став 2. овог правилника;
5) да су катастарске парцеле и објекат који су предмет инвестиције за коју се подноси пријава у његовом власништву или ако на њима има право закупа, односно коришћења на основу уговора овереног код надлежног органа закљученог са закуподавцем – физичким лицем или црквом и верском заједницом или јединицом локалне самоуправе или министарством надлежним за послове пољопривреде, на период закупа, односно коришћења од најмање седам година почев од календарске године за коју се подноси пријава за коришћење подстицаја. Власник једног дела земљишта, односно објекта доставља сагласност оверену код надлежног органа осталих сувласника земљишта, односно објекта за извођење радова на предметној инвестицији. Непокретности које су предмет закупа не могу имати уписане друге терете, осим предметног закупа;
6) да припреми бизнис план за инвестиције веће од 600.000,00 динара, у складу са Прилогом 4. овог правилника.
7) да пружа туристима услуге смештаја и услуживања хране и пића у објектима смештајних капацитета до 30 лежајева, док организованој туристичкој групи до 50 туриста може да пружа угоститељске услуге припремања и услуживања хране и пића, под условом да туристичка група не користи услуге смештаја, за подстицаје из члана 3. став 1. овог правилника. 
Члан 10.
Правно лице остварује право на подстицаје из члана 3. став 2. овог правилника, ако поред услова из члана 7. овог правилника, испуњава и следеће услове:
1) да је регистрован у одговарајућем регистру у Агенцији за привредне регистре;
2) да је регистрован за очување старих и уметничких заната, односно послова домаће радиности, који су сертификовани у складу са прописом којим се уређују послови који се сматрају старим и уметничким занатима, односно пословима домаће радиности, начину сертификовања и вођењу евиденције издатих сертификата, за привредно друштво;
3) за привредно друштво, да је разврстано у микро, мало или средње правно лице према подацима из финансијског извештаја из претходне године, у односу на годину у којој се подноси пријава, у складу са законом којим се уређује рачуноводство и ревизија;
4) за земљорадничку задругу, да има оснивачки акт у којем је наведено да се поред претежне делатности баве и очувањем старих и уметничких заната, односно пословима домаће радиности који су сертификовани, у складу са посебним прописом којим се уређују послови који се сматрају старим и уметничким занатима, односно пословима домаће радиности, начину сертификовања истих и вођењу посебне евиденције издатих сертификата, потврду о броју запослених, као и податке о члановима земљорадничке задруге датих у Прилогу 3 – Подаци о члановима земљорадничке задруге, који је одштампан уз овај правилник и чини његов саставни део; 
5) за манастир, цркву и задужбину да је уписан у Регистар цркава и верских заједница, у складу са законом којим се уређују цркве и верске заједнице;
6) да су катастарске парцеле и објекат који су предмет инвестиције за коју се подноси пријава у његовом власништву или ако на њима има право закупа, односно коришћења на основу уговора овереног код надлежног органа закљученог са закуподавцем – физичким лицем или црквом и верском заједницом или јединицом локалне самоуправе или министарством надлежним за послове пољопривреде, на период закупа, односно коришћења од најмање седам година почев од календарске године за коју се подноси пријава за коришћење подстицаја. Власник једног дела земљишта, односно објекта доставља сагласност оверену код надлежног органа осталих сувласника земљишта, односно објекта за извођење радова на предметној инвестицији. Непокретности које су предмет закупа не могу имати уписане друге терете, осим предметног закупа.
Члан 11.
Правно лице остварује право на подстицаје из члана 3. став 3. овог правилника, ако поред услова из члана 7. овог правилника, испуњава и следеће услове:
1) да је регистровано у одговарајућем регистру у Агенцији за привредне регистре за обављање делатности путничких агенција, тур-оператора, услуге резервације и пратеће активности везане за промоцију сеоског туризма;
2) да садржајем туристичке интернет странице омогућава промоцију понуде туристичког садржаја за најмање 50 сеоских туристичких газдинстава категорисаних за бављење сеоским туризмом са одржавањем интернет странице на минимум три године.
Члан 12.
Удружење остварује право на подстицаје из члана 3. овог правилника, ако поред услова из члана 7. овог правилника испуњава и следеће услове:
1) да је регистровано у одговарајућем регистру у Агенцији за привредне регистре;
2) да је основано са циљем унапређења пружања угоститељских услуга у пословима домаће радиности или сеоском туристичком домаћинству, за подстицаје из члана 3. став 1. овог правилника; 
3) да је евидентирано за пружање угоститељских услуга у пословима домаће радиности или сеоском туристичком домаћинству у Регистру туризма, у складу са законом којим се уређује туризам, за подстицаје из члана 3. став 1. овог правилника;
4) да је основано са циљем неговања старих и уметничких заната односно послова домаће радиности, за подстицаје из члана 3. став 2. овог правилника;
5) да је регистровано за очување старих и уметничких заната, односно послова домаће радиности, који су сертификовани у складу са прописом којим се уређују послови који се сматрају старим и уметничким занатима, односно пословима домаће радиности, начину сертификовања истих и вођењу посебне евиденције издатих сертификата, за подстицаје из члана 3. став 2. овог правилника;
6) да је основано са циљем промоције непољопривредних активности на селу или за очување старих и уметничких заната, односно послова домаће радиности, за подстицаје из члана 3. став 3. овог правилника;
7) да садржајем туристичке интернет странице омогућава промоцију понуде туристичког садржаја за најмање 50 сеоских туристичких газдинстава категорисаних за бављење сеоским туризмом са одржавањем интернет странице на минимум три године, за подстицаје из члана 3. став 3. овог правилника; 
8) да су катастарске парцеле и објекат који су предмет инвестиције за коју се подноси пријава у његовом власништву или ако на њима има право закупа, односно коришћења на основу уговора овереног код надлежног органа закљученог са закуподавцем – физичким лицем или црквом и верском заједницом или јединицом локалне самоуправе или министарством надлежним за послове пољопривреде на период закупа, односно коришћења од најмање седам година почев од календарске године за коју се подноси пријава за коришћење подстицаја. Власник једног дела земљишта, односно објекта доставља сагласност оверену код надлежног органа, осталих сувласника земљишта, односно објекта за извођење радова на предметној инвестицији. Непокретности које су предмет закупа не могу имати уписане друге терете, осим предметног закупа, за подстицаје из члана 3. ст. 1. и 2. овог правилника; 
9) да припреми бизнис план за инвестиције веће од 600.000,00 динара у складу са Прилогом 4. овог правилника, за подстицаје из члана 3. став 1. овог правилника.
IV. НАЧИН ОСТВАРИВАЊА ПРАВА НА ПОДСТИЦАЈЕ
Члан 13.
Поступак за остваривање права на подстицаје покреће се подношењем пријаве на основу конкурса, који расписује министарство надлежно за послове пољопривреде – Управа за аграрна плаћања (у даљем тексту: Управа), за сваку календарску годину.
Конкурс из става 1. овог члана садржи образац конкурсне пријаве и начин утврђивања ранг листе, услове за остваривање права на подстицаје, потребну документацију и другу документацију, која се подноси уз пријаву, рок за подношење пријаве, као и друге потребне информације у складу са овим правилником.
Пријава се подноси на Обрасцу пријаве за коришћење подстицаја унапређења економских активности на селу кроз подршку непољопривредним активностима, који је одштампан уз овај правилник и чини његов саставни део.
Подносилац пријаве подноси само једну пријаву за коришћење подстицаја у календарској години.
Пријава се подноси за једну или више прихватљивих инвестиција из члана 4. овог правилника.
Уколико право на подстицаје остварује физичко лице – носилац комерцијалног породичног пољопривредног газдинства које је истовремено и предузетник, подноси само једну пријаву или као физичко лице – носилац комерцијалног породичног пољопривредног газдинства или као предузетник. 
Члан 14.
Потребна документа која се достављају уз пријаву за коришћење подстицаја треба да гласе на подносиоца пријаве и прилажу се у оригиналу или овереној копији, осим друге документације која не треба да буде у форми оверене копије. 
Документа на страном језику треба да буду преведена на српски језик од стране овлашћеног судског преводиоца.
Члaн 15.
Испуњеност услова за доделу подстицаја утврђује комисија коју образује министар надлежан за послове пољопривреде (у даљем тексту: министар). 
Комисија из става 1. овог члана разматра пријаве на конкурс, утврђује ранг листу и даје предлог за доделу подстицаја директору Управе .
Члан 16.
Директор Управе решењем утврђује право на коришћење подстицаја и износ подстицаја.
Решењем из става 1. овог члана утврђује се корисник подстицаја, предмет и обим инвестиције, износ средстава који се додељује кориснику подстицаја, начин преноса оствареног износа подстицаја, рок за достављање употребне дозволе за подносиоце пријаве уколико нису приложили приликом подношења пријаве када су у питању објекти као инвестиције, рок до када се предмет инвестиције не сме отуђити и до када се користи, у складу са предвиђеном наменом, рок чувања документације која се односи на инвестиције, као и други подаци.
Члан 17.
Подстицаји се утврђују у процентуалном износу од вредности реализоване прихватљиве инвестиције умањене за износ средстава на име пореза на додату вредност, у складу са законом којим се уређују подстицаји у пољопривреди и руралном развоју, односно пoсeбним прописом којим се уређује расподела подстицаја у пољопривреди и руралном развоју.
Процентуални износ подстицаја за подручја са отежаним условима рада у пољопривреди утврђује са према месту предметне инвестиције, односно месту обављања активности који се подржавају овим правилником, у складу са посебним прописом који одређује подручја са отежаним условима рада у пољопривреди.
Максималан износ подстицаја, без урачунатог пореза на додату вредност, кориснику подстицаја не може бити већи од назначених максималних износа подстицаја за инвестиције побројане по врстама програма и подстицаја назначене у члану 4. овог правилника.
Максимални износ подстицаја по кориснику за инвестиције из члана 4. овог правилника је 1.200.000,00 динара.
V. ЗАВРШНЕ ОДРЕДБЕ
Члан 18.
Даном ступања на снагу овог правилника престаје да важи Правилник о подстицајима за унапређење економских активности на селу кроз подршку непољопривредним активностима („Службени гласник РС”, број 81/13).
Члан 19.
Овај правилник ступа на снагу наредног дана од дана објављивања у „Службеном гласнику Републике Србије”.
Број 110-00-00093/2016-09
У Београду, 25. јула 2016. године
Министар, 
проф. др Снежана Богосављевић Бошковић, с.р.
ПРИЛОГ 1.
АУТЕНТИЧНИ СЕОСКИ ОБЈЕКТИ 
Аутентични сеоски објекти су објекти чији је изглед заснован на принципима традиционалног градитељског наслеђа, а који су изграђени новим, савременим материјалима, у складу са културним континуитетом поднебља и који су прикладни амбијенту у којем се налазе. У остваривању права на подстицај ови објекти имају приоритет у утврђивању ранг листе. У том смислу се може дефинисати неколико типова:
1) војвођанска кућа је тип објекта на територији Аутономне покрајине Војводине и најчешће су две варијанте зависно од конфигурације терена – могу бити окренуте широм или ужом страном калканом, ка улици; 

2) моравска и шумадисјка кућа: овај тип куће најчешће има трем који може бити раван или са луковима. Често имају трем и фасаде које представљају контраст између бело обојених зидова и тамне спољашње столарије; 

3) планинска кућа/брвнара је у случају да је грађена на стрмом, планинском терену најчешће у доњем делу обложена каменом од којег су некада рађени и темељи ових објеката. На равном терену је овај тип објекта имао конструкцију од дрвених греда. Зидови су у оба случаја често били од брвана а дрвени кров покривен шиндром. Сматраће се прихватљивим и објекат који је покривен црепом.

4) вајат је омања дрвена кућица у оквиру дворишта изграђен од дрвене конструкције. Зидови и кров су дрвени, кров је покривен дрветом или шиндром. Сматраће се прихватљивим и вајат који је покривен црепом; 
5) салаш је јединствена целина у просторно-урбанистичком смислу која представља укупно пољопривредно газдинство са стамбеном кућом, пратећим објектима и припадајућим пољопривредним земљиштем. Дефинисан је као специфична насеобина релативно удаљена од села, често изолована од главне комуникације и инфраструктуре и као посед између два и двадесет хектара.