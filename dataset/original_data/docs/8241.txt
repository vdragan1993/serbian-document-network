На основу члана 7. став 1. тач. 8. и 9. Закона о коморама здравствених радника („Службени гласник РС”, бр. 107/05 и 99/10), 
Скупштина Коморе биохемичара Србије, на V седници одржаној 23. фебруара 2016. године, донела је
 
ОДЛУКУ
о висини чланарине и надокнада за 2016. годину
"Службени гласник РС", број 30 од 23. марта 
				2016.
 
I
Износ чланарине у Комори биохемичара Србије за 2016. годину је 10.000,00 динара, која се може платити у целости, у два једнака дела по 5.000,00 динара (I део најкасније до 31. марта 2016. године и II део до 15. јула 2016. године) или у једнаким месечним ануитетима одбијањем – административном забраном од личног дохотка у износу од 833,33 динара;
– износ чланарине за добровољне чланове Коморе биохемичара Србије за 2016. годину је 5.000,00 динара, која се може платити у целости или у два једнака дела;
– износ уписнине у Именик Коморе је 3.000,00 динара (плаћа се само једном при упису у Комору);
– износ за издавање Лиценце је 5.000,00 динара (плаћа се приликом издавања лиценце једном у току једног лиценцног периода од седам година);
– износ за издавање извода из Именика је 1.000,00 динара (плаћа се једном у току једног лиценцног периода од седам година);
– износ за издавање потврда је 200,00 динара (плаћа се једном у току једног лиценцног периода од седам година);
– износ надокнаде за поступак спровођења лиценцног испита је 30.000,00 динара (плаћа се уз захтев за полагање лиценцног испита у случају да члан Коморе није испунио услове за обнављање лиценце).
II
Одлука ступа на снагу осмог дана након објављивања у „Службеном гласнику Републике Србије”, а објављује се по добијању сагласности од стране Министарства здравља.
Одлука се објављује и на интернет страници Коморе биохемичара Србије.
 
Број 154/1
У Београду, 26. фебруара 2016. године
Председник Скупштине,
прим. др sc. Зорица Шумарац, с.р.