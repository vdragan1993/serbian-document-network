ЗАКОН

о престанку
важења Закона о Фонду за осигурање и финансирање спољнотрговинских послова

“Службени гласник РС”,
број 36 од 15. маја 2009.
 
 

Члан 1.

Даном ступања на снагу овог закона престаје да важи
Закон о Фонду за осигурање и финансирање спољнотрговинских послова („Службени лист
СРЈ”, број 3/02).
 

Члан 2.

Даном ступања на снагу овог закона Агенција за осигурање
и финансирање извоза Републике Србије а.д. (у даљем тексту: Агенција), основана
Законом о Агенцији за осигурање и финансирање извоза Републике Србије („Службени
гласник РС”, број 61/05), преузима од Фонда за осигурање и финансирање спољнотрговинских
послова запослене, права и обавезе, новчана и непословна средства, предмете, опрему,
средства за рад и архиву, са стањем на дан ступања на снагу овог закона.

Новчана средства из става 1. овог члана преносе се
на рачун Агенције отворен код банке која има дозволу за рад Народне банке Србије.
 

Члан 3.

Овај закон ступа на снагу осмог дана од дана објављивања
у „Службеном гласнику Републике Србије”.