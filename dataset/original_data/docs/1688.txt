На основу члана 397. ст. 1. и 2. Царинског закона („Службени
гласник РС”, број 73/03),
Влада Републике Србије доноси
 
ОДЛУКУ
о критеријумима на основу
којих се одређују царински контингенти
“Службени
 гласник РС”, број 42 од 16. априла 2004.
 
 
1. Одређује се царински контингент за увоз 300 тона семена
сунцокрета, без плаћања царине, из тар. броја и тар. ознаке Царинске тарифе, и то:
12.06
1206.00 00 00 Семе сунцокрета, укључујући ломљено или дробљено
Ех 01 – за сетву које је Научни институт за ратарство и
повртарство из Новог Сада произвео у суседним земљама од домаћих хибрида.
 
2. Корисник семена сунцокрета подноси Министарству финансија
писани захтев за одобрење царинског контингента за увоз семена сунцокрета.
Уз захтев из става 1. ове тачке корисник семена сунцокрета
подноси:
1) доказ о испуњености услова за обављање научноистраживачке
делатности предвиђених Законом о научноистраживачкој делатности („Службени гласник
РС”, број 52/93);
2) уговоре о заједничкој производњи сопствених, односно
регистрованих и заједничких хибрида семена сунцокрета закључене са инопартнерима;
3) изјаву корисника да ће семе сунцокрета користити ради
његовог пласмана на домаћем тржишту и то искључиво за дораду, припрему и паковање
семена сунцокрета за сетву меркантилног сунцокрета у 2004. години.
 
3. Решење о одобравању увоза робе из тачке 1. ове одлуке
без плаћања царине доноси министар финансија, по претходно прибављеном мишљењу министра
пољопривреде, шумарства и водопривреде.
Мишљење из става 1. ове тачке министар из те тачке даје
у року од 10 дана од дана пријема уредног захтева.
 
4. Роба из тачке 1. ове одлуке не може се, без претходног
плаћања царине, по стопи утврђеној у Закону о Царинској тарифи („Службени лист СРЈ”,
бр. 23/01 и 40/01), дати другом на употребу или користити у друге сврхе.
Царина се обрачунава по прописима који важе на дан доношења
решења о наплати царине, ако није поднесен захтев за обрачун и плаћање царине.
 
5. Ова одлука ступа на снагу наредног дана од дана објављивања
у „Службеном гласнику Републике Србије”.
  
05 број 483-2253/2004-2
У Београду, 15. априла
2004. године

Влада Републике Србије
Потпредседник,

Мирољуб Лабус, с.р