Редакцијски пречишћен текст

 

 

	 

На основу члана 31. став 1. Закона о путним исправама југословенских држављана (“Службени лист СРЈ”, бр. 33/96),
Савезна влада доноси
 
 
ОДЛУКУ



о обрасцима путних исправа и виза
„Службени лист СРЈ”, бр. 57 од 29. новембра 1996, 14 од 28. марта 1997, 4 од 23. јануара 1998. и „Службени лист СЦГ”, број 18 од 25. априла 2003.
 
 
1. Овом одлуком прописује се образац: пасоша, заједничког пасоша, дипломатског пасоша, службеног пасоша, путног листа и визе.
 
2. Образац пасоша је величине 8.8х12.5 cm, израђен је у облику књижице и садржи, поред корица, 32 нумерисане странице прошивене специјалним концем.
Корице обрасца пасоша су са спољне странице од синтетичког материјала и израђене у плавој боји.
Унутрашње странице корица и странице пасоша израђене су од заштићеног папира са воденим знаком (грб Савезне Републике Југославије) и штампом у три изведене боје, са доминантним смеђим тоновима.
Образац пасоша садржи:
1) На првој спољној страници корица текст: „Савезна Република Југославија”, висине 0.9 и ширине 4.4 cm у два реда.
Испод текста налази се стилизовани грб Савезне Републике Југославије величине 3х3.4 cm.
У доњем делу текст: „Пасош” у три реда, на српском, енглеском и француском језику, величине слова 0.4x0.6 cm.
Текст и грб Савезне Републике Југославије одштампани су у техници златотиска.
2) На првој унутрашњој страници корица, у горњем делу текст: „Савезна Република Југославија” у три реда на српском, енглеском и француском језику, величине слава 0.15 до 0.22 cm.
Испод текста одштампан стилизовани грб Савезне Републике Југославије у дубокој штампи величине 3.2х2.9 cm смештен у неутрални заштитни мотив величине 6.1х4.9 cm, у виду розете у дискретним сивим тоновима.
Испод грба серијски број пасоша (нумерација) црвене боје од девет цифара, који се перфорира кроз образац пасоша почев од треће до 32 странице, укључујући и задњу страницу корица.
Испод серијског броја пасоша место за својеручни потис имаоца пасоша, на линији дужине 8.2 cm испод које текст: „Својеручни потпис” на српском, енглеском и француском језику.
У доњем делу странице заштитни штампарски мотив, величине 7х2 cm.
3) На првој страници пасоша, која није нумерисана, предвиђен је простор за уношење података о имаоцу пасоша из члана 29. ст. 1. и 2. и члана 30. став 1. Закона о путним исправама југословенских држављана и за фотографију имаоца пасоша.*
Заштитна фолија поред других елемената заштите садржи и грб Савезне Републике Југославије и кинеграм који се састоји од комбинације симбола „YU” и грба Савезне Републике Југославије.
4) Странице пасоша два и три су предвиђене за упис детета * и у њих се уносе подаци о детету* из члана 37. Закона о путним исправама југословенских држављана и фотографија детета, ако је старије од пет година.
Странице пасоша од броја четири до 32 у горњем углу (парне у горњем левом, непарне у горњем десном) текст: „Визе” на српском, енглеском и француском језику и нумерацију сваке странице.
5) На другој унутрашњој страници корица пасоша текст:
„За конзуларно правну помоћ и заштиту може се обратити дипломатском или конзуларном представништву Савезне Републике Југославије.
Нестанак путне исправе у Југославији њен ималац је дужан да без одлагања пријави надлежном органу за издавање путних исправа и виза на чијем подручју је његово пребивалиште, а у иностранству најближем дипломатском или конзуларном представништву Југославије.”
У доњем делу текст: „Пасош садржи 32 странице” на српском, енглеском и француском језику у три реда, испод кога је заштитни штампарски мотив величине 7х2 cm.
Образац пасоша одштампан је уз ову одлуку (образац број 1) и чини њен саставни део. 
 
*Службени лист СРЈ, број 14/1997
 
3. Образац заједничког пасоша је димензија 8.8х12.5 cm, израђен је у облику књижице и садржи поред корица, 24 нумерисане странице прошивене специјалним концем.
Корице обрасца заједничког пасоша су са спољне странице од синтетичког материјала и израђене у плавој боји.
Унутрашње странице корица и странице заједничког пасоша израђене су од заштићеног папира са воденим знаком (грб Савезне Републике Југославије) и штампом у три изведене боје, са доминантним смеђим тоновима.
Образац заједничког пасоша садржи:
1) На првој спољној страници корица текст: „Савезна Република Југославија” висине 0.9 и ширине 4.4 cm у два реда.
Испод текста налази се стилизовани грб Савезне Републике Југославије величине 2.5х2.2 cm.
У доњем делу текст „Заједнички пасош” у три реда на српском, енглеском и француском језику величине слова 0.3х0.45 cm.
Текст и грб Савезне Републике Југославије одштампани су у техници златотиска.
2) На првој унутрашњој страници корица у горњем делу текст „Савезна Република Југославија” у три реда на српском, енглеском и француском језику величине слова 0.15х0.22 cm.
Испод текста одштампан је стилизовани грб Савезне Републике Југославије у дубокој штампи величине 3.2х2.9 cm смештен у неутрални заштитни мотив величине 6.1х4.9 cm, у виду розете у дискретним сивим тоновима.
Испод грба серијски број заједничког пасоша (нумерација) црвене боје од девет цифара који се перфорира кроз образац заједничког пасоша почев од 13 до 24 странице укључујући и задњу страницу корица.
У доњем делу странице заштитни штампарски мотив величине 7.2 cm.
3) На првој страници заједничког пасоша текст: „Држава у коју група путује”, „Датум издавања” и „Важи до”, „Пасош издао” на српском, енглеском и француском језику.
Затим текст: „Потпис службеног лица” на српском, енглеском и француском језику, као и место за печат надлежног органа.
4) На унутрашњим страницама два до 12 предвиђен је простор за уписивање података из члана 29. став 3. Закона о путним исправама југословенских држављана за вођу групе и чланове групе (пет до педесет лица).
Странице заједничког пасоша од броја тринаесте до 24 у горњем углу (парна у горњем левом, непарна у горњем десном) предвиђене су за издавање виза и садрже текст у горњем делу: „Виза” на српском, енглеском и француском језику и у доњем делу нумерацију сваке странице.
У доњем делу друге унутрашње странице корица текст: „Заједнички пасош садржи 24 странице” на српском, енглеском и француском језику у три реда испод кога је заштитни штампарски мотив величине 7х2 cm.
Образац заједничког пасоша одштампан уз ову одлуку (образац број 2) и чини њен саставни део.
 
4. Образац дипломатског пасоша је величине 8.8х12.5 cm, израђен је у облику књижице и садржи, поред корица, 32* нумерисане странице прошивене специјалним концем.
Корице обрасца дипломатског пасоша су са спољне странице од синтетичког материјала и израђене у тамноцрвеној** боји.
Унутрашње странице корица и странице дипломатског пасоша израђене су од заштићеног папира са воденим знаком (грб Савезне Републике Југославије) и штампом у три изведене боје, са доминантним смеђим тоновима.
Образац дипломатског пасоша садржи:
1) На првој спољној страници корица текст: „Савезна Република Југославија”, висине 0.9 и ширине 4.4 cm у два реда.
Испод текста налази се стилизовани грб Савезне Републике Југославије величине 3х3.4 cm.
У доњем делу текст: „Дипломатски пасош” у три реда, на српском, енглеском и француском језику, величине слова 0.4х0.6 cm.
Текст и грб Савезне Републике Југославије одштампани су у техници златотиска.
2) На првој унутрашњој страници корица, у горњем делу текст: „Савезна Република Југославија” у три реда на српском, енглеском и француском језику, величине слова 0.15 до 0.22 cm.
Испод текста одштампан стилизовани грб Савезне Републике Југославије у дубокој штампи величине 3.2х2.9 cm смештен у неутрални заштитни мотив величине 6.1х4.9 cm, у виду розете у дискретним сивим тоновима.
Испод грба серијски број дипломатског пасоша (нумерација) црвене боје од девет цифара, који се перфорира кроз образац дипломатског пасоша почев од треће до 32* странице, укључујући и задњу страницу корица.
Испод серијског броја дипломатског пасоша место за својеручни потпис имаоца дипломатског пасоша, на линији дужине 8.2 cm испод које текст: „Својеручни потпис” на српском, енглеском и француском језику.
У доњем делу странице заштитни штампарски мотив, величине 7х2 cm.
3) На првој страници дипломатског пасоша која није нумерисана, на којој је штампан графички мотив у горњем делу текст: “Савезна Република Југославија”, у три реда, на српском, енглеском и француском језику, величина слова 0,15 до 0,22 cm. Испод текста одштампан грб Савезне Републике Југославије величине 3,2 x 2,9 cm. Испод грба текст: “Дипломатски пасош”, у три реда, на српском, енглеском и француском језику, величина слова 0,15 до 0,22 cm.*
4) Друга страница дипломатског пасоша има празан део за фотографију имаоца дипломатског пасоша величине 3,5 x 3,5 cm и текст: “Дипломатски пасош” на простору од 1 x 3,5 cm изнад места за фотографију, на српском, енглеском и француском језику.*
Друга страница дипломатског пасоша садржи и рубрике за уношење података о имаоцу дипломатског пасоша из члана 29. став 4. и члана 30. став 1. Закона о путним исправама југословенских држављана, као и текст: “Издат од Савезног министарства за иностране послове”, на српском, енглеском и француском језику.*
5) Странице од броја 3 до 32 у горњем делу на средини текст: “Визе” на српском, и “Visas” на енглеском и француском језику, а у доњем делу нумерација сваке стране (парне на средини и у левом углу, непарне на средини и у десном углу).*
6) На другој унутрашњој страни корица дипломатског пасоша текст: “У име Савезне Републике Југославије, Савезни министар за иностране послове моли све надлежне органе да без сметњи пропусте имаоца овог пасоша и да му у случају потребе укажу помоћ и заштиту”, на српском, енглеском и француском језику и у доњем делу текст: “Пасош садржи 32 странице, на српском, енглеском и француском језику у три реда, испод кога је заштитни штампарски мотив величине 7 x 2 cm.*
 
*Службени лист СРЈ, број 4/1998
**Службени лист СЦГ, број 18/2003
 
5. Образац службеног пасоша је величине 8.8х12.5 cm, израђен је у облику књижице и садржи, поред корица, 32* нумерисане странице прошивене специјалним концем.
Корице обрасца службеног пасоша су са спољне странице од синтетичког материјала и израђене у тамноцрвеној** боји.
Унутрашње странице корица и странице службеног пасоша израђене су од заштићеног папира са воденим знаком (грб Савезне Републике Југославије) и штампом у три изведене боје, са доминантним смеђим тоновима.
Образац службеног пасоша садржи:
1) На првој спољној страници корица текст: „Савезна Република Југославија”, висине 0.9 и ширине 4.4 cm у два реда.
Испод текста налази се стилизовани грб Савезне Републике Југославије величине 3х3.4 cm.
У доњем делу текст: „Службени пасош” у три реда, на српском, енглеском и француском језику, величине слова 0.4х0.6 cm.
Текст и грб Савезне Републике Југославије одштампани у техници златотиска.
2) На првој унутрашњој страници корица, у горњем делу текст: „Савезна Република Југославија” у три реда на српском, енглеском и француском језику, величине слова 0,15 до 0,22 cm.
Испод текста одштампан стилизовани грб Савезне Републике Југославије у дубокој штампи величине 3,2х2,9 cm смештен у неутрални заштитни мотив величине 6,1х4,9 cm, у виду розете у дискретним сивим тоновима.
Испод грба серијски број службеног пасоша (нумерација) црвене боје од девет цифара, који се перфорира кроз образац службеног пасоша почев од треће до 32* странице, укључујући и задњу страницу корица.
Испод серијског броја службеног пасоша место за својеручни потпис имаоца службеног пасоша, на линији дужине 8.2 cm испод које текст: „Својеручни потпис” на српском, енглеском и француском језику.
У доњем делу странице заштитни штампарски мотив, величине 7х2 cm.
3) На првој страници службеног пасоша, која није нумерисана, на којој је штампан графички мотив у горњем делу текст: “Савезна Република Југославија”, у три реда, на српском, енглеском и француском језику, величине слова 0,15 до 0,22 cm. Испод текста одштампан грб Савезне Републике Југославије величине 3,2 x 2,9 cm. Испод грба текст: “Службени пасош”, у три реда, на српском, енглеском и француском језику, величине слова 0,15 до 0,22 cm.*
4) Друга страница службеног пасоша има празан део за фотографију имаоца службеног пасоша величине 3,5 x 4,5 cm и текст: “Службени пасош” на простору од 1 x 3,5 cm изнад места за фотографију, на српском, енглеском и француском језику.
Друга страница службеног пасоша садржи и рубрике за уношење података о имаоцу службеног пасоша из члана 29. став 4. и члана 30. став 1. Закона о путним исправама југословенских држављана.*
5) Странице од броја 3 до 32 у горњем делу на средини текст: “Визе” на српском, и “Visas” на енглеском и француском језику, а у доњем делу нумерација сваке стране (парне на средини и у левом углу, непарне на средини и у десном углу).*
6) На другој унутрашњој страни корица службеног пасоша текст: “У име Савезне Републике Југославије, Савезни министар за иностране послове моли све надлежне органе да без сметњи пропусте имаоца овог службеног пасоша и да му у случају потребе укажу помоћ и заштиту”, на српском, енглеском и француском језику и у доњем делу текст: “Пасош садрæи 32 странице”, на српском, енглеском и француском језику у три реда, испод кога је заштитни штампарски мотив величине 7 x 2 cm.*
 
*Службени лист СРЈ, број 4/1998
**Службени лист СЦГ, број 18/2003
 
6. Образац путног листа је величине 35.12х12.5 cm, израђен је у облику листа који се савија у четири дела и садржи 8 страница.
Образац путног листа је израђен од заштићеног папира са воденим знаком (грба Савезне Републике Југославије) и штампом у три изведене боје.
Образац путног листа садржи:
1) На првој спољној страници текст: „Савезна Република Југославија” висине 0.9 и ширине 4.4 cm у два реда.
Испод текста стилизовани грб Савезне Републике Југославије величине 2х2.2 cm.
Испод грба текст: „Путни лист” у три реда на српском, енглеском и француском језику, величине слова 0.3х0.45 cm и серијски број црвене боје од девет цифара.
У доњем делу текст: „Овај путни лист важи само за повратак у Југославију” на српском, енглеском и француском језику у три реда.
Текст и грб Савезне Републике Југославије одштампани су у офсет техници.
2) На првој унутрашњој страници путног листа, која није нумерисана, предвиђен је простор за уношење података о имаоцу путног листа из члана 29. став 1. и члана 30. став 1. Закона о путним исправама југословенских држављана и за фотографију имаоца путног листа.*
3) Странице путног листа од броја три до осам у горњем делу садрже текст: „Визе” на српском, енглеском, француском језику и нумерацију страница у доњем делу.
Образац путног листа одштампан је уз ову одлуку (образац број 5) и чини њен саставни део. 
 
*Службени лист СРЈ, број 14/1997
 
7. Образац визе је у облику налепнице величине 7.5х10.5 cm и израђен је од заштићеног папира са воденим знаком (грб Савезне Републике Југославије) штампан у вишебојној техници у три изведене боје.
Образац визе садржи:
1) У централном горњем делу заштитну розету са текстом „Виза” на српском, енглеском и француском језику и рубрике у које се уписују: „Презиме и име”, „Врста визе”, „Датум издавања”, „Рок важења”, „Држава путовања” и „Број визе”.
2) У горњем левом углу скраћеницу „YU” за Савезну Републику Југославију, испод које је мултиграм који се састоји из комбинације симбола „YU” и грба Савезне Републике Југославије. Испод мултиграма је серијски број визе.*
3) У доњем делу је простор за уписивање кодираних података за аутоматско очитавање.
Образац визе одштампан је уз ову одлуку (образац број 6) и чини њен саставни део. 
 
*Службени лист СРЈ, број 14/1997
 
8. Ова одлука ступа на снагу 1. марта 1997. године. 
 

Савезна влада
Е. п. бр. 383
28. новембра 1996. године
Београд
Председник,
др Радоје Контић, с. р.
 
 
 
ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ ОДЛУКЕ
 
 
Одлука о изменама Одлуке о обрасцима путних исправа и виза: „Службени лист СРЈ“, број 4/1998-2

 
 
3. Обрасци бр. 3 и 4, који су саставни део Одлуке о обрасцима путних исправа и виза, замењују се обрасцима који су одштампани уз ову одлуку и чине њен саставни део.
 
4. Ова одлука ступа на снагу осмог дана од дана објављивања у “Службеном листу СРЈ”.