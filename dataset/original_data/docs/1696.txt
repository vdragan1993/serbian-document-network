Редакцијски пречишћен текст
 
 
На основу члана 94. став 4. Царинског закона („Службени гласник РС”, број 18/10),
Министар финансија доноси  
 

ПРАВИЛНИК

о начину узимања узорака робе од стране царинског органа

"Службени гласник РС", бр. 
96 од 18. децембра 2010, 52 од 22. маја 2012.
 
Члан 1.
Овим правилником прописује се начин узимања узорака робе од стране царинског органа. 


Члан 2.*
Узорци робе узимају се ако, ради утврђивања врсте и каквоће робе у 
царинском поступку, треба извршити хемијско-технолошко или друго испитивање.*
Уз узорак робе узима се техничка документација (проспекти, упутства, 
сертификати, атести или сл.) која садржи податке о саставу, техничким 
карактеристикама и другим својствима робе, неопходним за утврђивање њене врсте и 
каквоће.*
*Службени гласник РС, број 52/2012
Члан 3.
Узорке узима царински орган.  
Ако царински орган одлучи да узме узорке о томе обавештава декларанта или његовог заступника. 


Царински орган може, ако сматра то потребним, да захтева да узимање узорака, под његовим надзором, уради декларант или лице које он одреди.
Члан 4.
Царински орган узима, по правилу два узорка* у количини која је потребна за анализу или детаљни преглед, укључујући и могућу контролу анализе, и то за:




1) робу у чврстом стању:




(1) отрове, корозивне и сличне материје

50 g,



(2) масти, воскове, гранулате, адитиве и сличну робу;

100 g



2) робу у течном стању:




(1) нафту и нафтне деривате

2 l*,



(2) биљна уља

250 ml,



(3) етерична уља, екстракте и концентрате мириса, витамина и сл.


25 ml,



(4) алкохол и алкохолна пића

1 l,



(5) отровне, корозивне и сличне материје

50 ml,  



(6) осталу робу у течном стању

100 ml;



3) робу у листовима, плочама, фолијама, тракама, шипкама и сл. и то за:





(1) хартију:




– у ролнама ширине до 15 cm

по целој ширини 50 cm по дужини ролне,



– у ролнама ширине преко 15 cm

по целој ширини 20 cm по дужини ролне,



– у листовима

2 арка,



(2) картон и лепенку

формат А4,



(3) кожу, пластичну фолију, лим и другу робу у таблама

формат А4,



(4) металне траке, шипке, профиле и жицу

10 cm;


(5) 
			металне прецизне цеви*
1m*



4) текстилну робу:




(1) предиво и влакна

50 до 150 g,



(2) монофиламенте

10 m,



(3) метражну робу

по целој ширини 10 cm по дужини,



(4) тканину за завесе

по целој ширини 20 cm по дужини;



Брисана је ранија тачка 5) (види члан 2. Правилника - 
			52/2012-5)




Царински орган је дужан, на захтев декларанта, да узме и трећи узорак 
робе, и преда га декларанту на чување.*
*Службени гласник РС, број 52/2012
Члан 5.
Овлашћени царински службеник утврђену количину робе, узету као узорак, означава на амбалажи узорка и уноси у записник, који саставља у три примерка, према обрасцу из Прилога 1, који је одштампан уз овај правилник и чини његов саставни део.
За узорке робе која се сматра опасном материјом*, уз записник о узимању узорака који је намењен царинској лабораторији мора бити приложен примерак упутства за сигурну употребу.
Брисан је ранији став 3. (види члан 3. Правилника - 52/2012-5)
Сваки узорак робе означава се редним бројем.
Ако се ради о узорку робе у оригиналном паковању у записник из става 1. овог члана уписују се и карактеристични подаци назначени на том паковању.
Брисан је ранији став 6. (види члан 3. Правилника - 52/2012-5)
*Службени гласник РС, број 52/2012
Члан 6.
За робу која би се при узимању узорака могла оштетити, ако би се узорци узимали на месту царинског прегледа (нпр. стерилна роба, роба осетљива на светлост, влагу и др.), царинарница којој је роба допремљена може да одобри да се узорци узму уз присуство радника царинарнице надлежне према месту узимања узорака у просторима декларанта или другим одговарајућим просторима.
Члан 7.
Декларант или лице које он одреди да присуствује узимању узорака дужан је да пружи царинском органу потребну помоћ за олакшавање узимања узорака.
Ако декларант одбије да присуствује узимању узорака или за то не одреди друго лице, односно ако царинском органу не пружи потребну помоћ, царински орган одређује рок за извршење те обавезе, односно наставља преглед робе на ризик и трошак декларанта и предузима друге мере у складу са чланом 194. Уредбе о царински дозвољеном поступању с робом („Службени гласник РС”, број 93/10).
Члан 8.
Царински орган обезбеђује сваки узорак од непрописног руковања стављањем 
царинске пломбе или на други погодан начин.*
Техничка документација из члана 2. став 2. овог правилника оверава се 
службеним печатом.*
Ако декларант не располаже одговарајућом техничком документацијом, царински орган декларанту одређује рок од пет дана да поднесе ту документацију.
*Службени гласник РС, број 52/2012
Члан 9.
Овлашћени царински службеник на узете узорке ставља налепницу за узорке, према обрасцу из Прилога 2, који је одштампан уз овај правилник и чини његов саставни део.
Царински орган, по окончању поступка узимања и обележавања узорака, један 
примерак записника предаје декларанту, један заједно са узорком задржава, а 
један заједно са узорком, доставља царинској лабораторији.*
Ако царинска лабораторија не може да изврши хемијско-технолошко и слично 
испитивање узорка, узорак упућује овлашћеној лабораторији уз навођење метода за 
анализу.*
Управа царина утврђује методе за анализу узорака.*
*Службени гласник РС, број 52/2012
Члан 10.
Када царински орган узима узорке за анализу или детаљнији преглед, он одобрава пуштање робе без чекања на резултате анализе или прегледа, осим ако постоје други разлози да се то не уради, под условом да су, када је царински дуг настао или је извесно да ће настати, те дажбине већ прокњижене и плаћене, односно да је обезбеђено њихово плаћање.
Члан 11.
Царински орган је дужан да декларанту достави налаз о резултатима и анализи прегледа у року од 30 дана од дана узимања узорака.
Декларант се може изјаснити у вези са лабораторијским налазом, у року од 
пет дана од дана пријема налаза.*
Ако декларант, сходно члану 174. став 2. Закона о општем управном поступку 
(„Службени лист СРЈ”, бр. 33/97, 31/01 и 30/10), затражи да се 
хемијско-технолошко или слично испитивање узорка изврши код друге овлашћене 
лабораторије, царински орган доставља узорак робе тој лабораторији уз навођење 
метода за анализу.*
Брисани су ранији ст. 4. и 5. (види члан 6. Правилника - 52/2012-5)
Царински орган чува узорке и документацију до окончања царинског управног поступка.
*Службени гласник РС, број 52/2012
Члан 12.
Количине робе узете за узорке не одузимају се од количине робе пријављене у декларацији.
Царински орган може, у случају провере декларације за поступак извоза или декларације за поступак пасивног оплемењивања, да одобри декларанту, ако то допуштају околности, да количину робе узету за узорак, надокнади идентичном робом.
Члан 13.
Царински орган, после спроведене анализе или детаљног прегледа, узорке чија је вредност већа од 10 евра у динарској противвредности, ако више нису потребни у поступку, ако нису уништени, утрошени или ако нису постали неупотребљиви и у сваком случају након што су исцрпљена сва правна средства која је декларант имао на располагању против одлуке царинског органа донете на основу резултата анализе узорка или детаљног прегледа, враћа декларанту, на његов захтев и трошак.


Царински орган може узорке, ако декларант не захтева њихово враћање, оставити у збирци узорака или их уништити, а може од декларанта да захтева да преузме све узорке који су преостали.
Члан 14.
Ако су узорци робе узети током претходног прегледа робе, у складу са чланом 67. Царинског закона или су узорци узети у поступку спровођења мера за заштиту права интелектуалне својине пред царинским органом, у складу са чл. 11. и 12. Уредбе о условима и начину примене мера за заштиту права интелектуалне својине на граници („Службени гласник РС”, број 86/10), царински орган на исправи која прати робу означава да су узорци узети, као и количину робе која је узета за узорак.
На поступак узимања узорака из става 1. овог члана сходно се примењују одредбе овог правилника.
Члан 15.
Даном ступања на снагу овог правилника престаје да важи Правилник о царинским обележјима, начину њихове употребе и начину располагања са узорцима царинске робе („Службени гласник РС”, бр. 117/03, 31/04, 72/04, 113/04, 134/04, 42/05, 114/05 и 102/06).
Члан 16.
Овај правилник ступа на снагу 1. јануара 2011. године.
 

Број 110-00-00545/2010-17

У Београду, 9. децембра 2010. године

Министар,

др 
Диана Драгутиновић, с.р.
 
Прилог 1.
ЦАРИНАРНИЦА____________
Број____________________
Датум _________________
ЗАПИСНИК
1. Декларација, број
2. Декларант
3. Царински обвезник
4. Редни број наименовања у ЈЦИ
5. Пријављени тарифни став по Царинској тарифи
6. Трговачки назив робе
7. Царинска обележја
8. Узорци су узети на основу_____члана Царинског закона
9. Прилози  
10. Напомена
Одговорно лице:
 




Присуствовао узимању узорака и
			 
примио примерак записника
_____________________________

Овлашћени царински службеник
__________________________



 
Прилог 2.
НАЛЕПНИЦА ЗА УЗОРКЕ
ЦАРИНАРНИЦА ________________________ ЦИ _____________
ЈЦИ бр/датум ____________________________________________
Трговачки назив __________________________________________
Роба пријављена за царињење у тар. став _______________________