На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/08, 68/12 – УС, 72/12, 7/14 – УС и 44/14), 
Влада доноси
ОДЛУКУ
о образовању Организационог одбора за припрему састанка Савета министара спољних послова Организације за црноморску економску сарадњу
"Службени гласник РС", број 95 од 30. новембра 
				2016.
 
1. Образује се Организациони одбор за припрему састанка Савета министара спољних послова Организације за црноморску економску сарадњу (у даљем тексту: Организациони одбор).
2. Задатак Организационог одбора је да спроведе активности које се односе на припрему састанка Савета министара спољних послова Организације за црноморску економску сарадњу и након тога престаје са радом.
3. У Организациони одбор именују се:
1) за председника:
– Вељко Одаловић, генерални секретар Министарства спољних послова;
2) за чланове:
– Данијел Николић, шеф Кабинета генералног секретара Владе;
– Катарина Лалић Смајевић, заменик помоћника министра спољних послова;
– Весна Лаковић, Министарство грађевинарства, саобраћаја и инфраструктуре;
– Ана Ђерковић, Министарство унутрашњих послова;
– Кристина Арсић, Министарство одбране;
– Небојша Милојевић, Безбедносно информативна агенција;
– Лука Томић, шеф Кабинета градоначелника Београда;
– Милица Лукешевић, в.д. заменика директора Управе за заједничке послове републичких органа;
– Весна Раца, помоћник директора Туристичке организације Србије.
4. Стручну и административно-техничку подршку Организационом одбору пружа Министарство спољних послова.
5. Ова одлука ступа на снагу наредног дана од дана објављивања у „Службеном гласнику Републике Србије”.
05 број 02-11235/2016
У Београду, 29. новембра 2016. године
Влада
Председник, 
Александар Вучић, с.р.