На основу члана 35. Закона о враћању (реституцији)
имовине црквама и верским заједницама („Службени гласник РС”, број 46/06) и
члана 15. Закона о државној управи („Службени гласник РС”, бр. 79/05 и 101/07),
Директор Дирекције за реституцију доноси
 
 
ПРАВИЛНИК
о обрасцима који се
користе у поступку враћања (реституције) имовине црквама и верским заједницама
„Службени гласник РС“,
број 65 од 
5. јула 2008.
 
 
Члан 1.
Овим правилником прописују се обрасци који се користе у
поступку враћања (реституције) имовине црквама и верским заједницама, који води
Дирекција за реституцију. 
 
Члан 2.
Захтев за враћање (реституцију) имовине црквама и
верским заједницама подноси се Дирекцији за реституцију на Обрасцу ЗРИ – Захтев
за враћање (реституцију) имовине, који је одштампан уз овај правилник и чини
његов саставни део. 
  
Члан 3.
Поред обрасца захтева из члана 2. овог правилника, у
поступку враћања (реституције) имовине црквама и верским заједницама примењују
се и други обрасци аката прописани Правилником о обрасцима аката у управном
поступку („Службени лист СРЈ”, бр. 8/99 и 9/99 – исправка).
  
Члан 4.
Овај правилник ступа на снагу осмог дана од дана
објављивања у „Службеном гласнику Републике Србије”.
 
Број 146-110-00-1/2008-01
У Београду, 25. јуна 2008.
године
Директор,
Владимир Тодоровић, с.р.