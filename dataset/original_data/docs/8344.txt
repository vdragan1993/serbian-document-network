На основу члана 13. став 4. Закона о финансијској подршци породици
са децом („Службени гласник Републике Србије”, број 16/2002),

Министар финансија и економије и министар за социјална питања споразумно
доносе

 

ПРАВИЛНИК

о начину 
и поступку преноса средстава за исплату накнаде зараде запосленима за време 
породиљског одсуства, одсуства са рада ради неге детета и одсуства са рада ради 
посебне неге детета

"Службени
гласник РС", број 30 од 6. јуна 2002.

 

Члан 1.

Овим правилником уређује се начин и поступак преноса средстава за исплату
накнаде зараде запосленима за време породиљског одсуства, одсуства са рада ради
неге детета и одсуства са рада ради посебне неге детета (у даљем тексту: накнада
зараде). 

 

Члан 2.

Општинска, односно градска управа исказује потребна средства за исплату
накнада зарада на обрасцу НЗ-2 – Обрачун укупно потребних средстава за исплату права
утврђених Законом, који је одштампан уз овај правилник и чини његов саставни део.

Општинска, односно градска управа исказује податке из става 1. овог
члана на обрасцу НЗ-2 одвојено за:

1) послодавце којима се врши рефундација исплаћених накнада зарада
из средстава послодавца; 

2) послодавце који својим запосленима врше исплату накнада зарада,
по преносу средстава из буџета Републике, и

3) кориснике који самостално обављају делатност и којима обрачун и
исплату врши општинска, односно градска управа.

Образац НЗ-2 доставља се Министарству за социјална питања, најкасније
до 10. у текућем месецу, за доспеле обавезе у претходном месецу. 

 

Члан 3.

Послодавцима којима се врши рефундација исплаћених накнада зарада из
средстава послодавца, преносе се средства из буџета Републике са раздела Министарства
за социјална питања на одговарајући подрачун отворен у општини, односно граду.


 

Члан 4.

Послодавци који својим запосленима врше исплате накнада зарада по преносу
средстава из буџета Републике, јесу организације и органи који се финансирају из
буџета Републике.

Министарство финансија и економије утврђује списак органа и организација
из става 1. овог члана и доставља га Министарству за социјална питања. 


 

Члан 5.

Организацијама и органима са списка из члана 4. став 2. овог правилника,
средства за накнаде зарада обезбеђују се из буџета Републике на терет раздела Министарства
за социјална питања и преносе на одговарајући подрачун отворен у општини, односно
граду. 

 

Члан 6.

Корисницима који самостално обављају делатности, који немају друге
запослене, а којима обрачун и исплату накнаде зараде врши општинска, односно градска
управа преносе се средства из буџета Републике на терет раздела Министарства за
социјална питања на одговарајући подрачун отворен у општини, односно граду.


 

Члан 7.

Овај правилник
ступа на снагу наредног дана од дана објављивања у „Службеном гласнику Републике
Србије”.

 

Број 110-00-58/2002-06

У Београду, 1. јуна 2002. године

Министар финансија и економије,

мр Божидар Ђелић, с.р.

 

Број 401-00-273/2002-10

У Београду, 1. јуна 2002. године

Министар финансија Министар
за социјална

питања,

др Гордана Матковић, с.р.