На основу члана 93. Закона о туризму („Службени гласник РС”, бр. 36/09 и 88/10), 
	
Mинистар економије и регионалног развоја, по прибављеној сагласности министра пољопривреде, трговине, шумарства и водопривреде, министра унутрашњих послова, министра за инфраструктуру и енергетику и министра животне средине, рударства и просторног планирања, доноси
 
 
ПРАВИЛНИК
о минималним техничким условима за изградњу, уређење и опремање ловнотуристичких објеката и стандардима, условима и начину пружања и коришћења услуга ловног туризма
"Службени 
	гласник РС", број 56 од 29. јула 2011.

	 

	 
I. УВОДНЕ ОДРЕДБЕ

	 
Члан 1.
Овим правилником прописују се минимални технички услови за изградњу, уређење и опремање ловнотуристичких објеката, као и стандарди, услови и начин пружања и коришћења услуга ловног туризма.
 
Члан 2.
Објекат ловног туризма, уређаји и опрема, поред услова прописаних овим правилником, мора да испуњава и услове у погледу изградње, противпожарне заштите, заштите животне средине, заштите на раду и друге прописане услове, стандарде и нормативе.
 
II. МИНИМАЛНО ТЕХНИЧКИ УСЛОВИ ЗА УРЕЂЕЊЕ И ОПРЕМАЊЕ ОБЈЕКТА ЛОВНОГ ТУРИЗМА

	 
Члан 3.
Објекат ловног туризма може се градити у ловишту или непосредној близини ловишта од чврстог материјала којим се обезбеђује одговарајућа топлотна и звучна изолација и хидроизолација.
Прилазни путеви ка објекту ловног туризма и платои око објекта морају да се граде од чврстог материјала, уколико конфигурација терена омогућава. 
	
 
Члан 4.
Површинa изван објекта ловног туризма (тераса, башта, простор за роштиљ и котлић и сл.) мора да будe опремљенa за припремање једноставних топлих јела и услуживање гостију на отвореном простору у време ванловних активности.
Објекат ловног туризма у којем се пружају услуге изнајмљивања и смештаја ловачких паса мора имати посебно уређен и ограђен простор са чврстом подлогом изван објекта ловног туризма за смештај ловачких паса (боксови за псе).
 
Члан 5.
Објекат ловног туризма мора да буде уређен и опремљен тако да се омогући рационално коришћење простора, несметано кретање и боравак гостију и запосленог особља, безбедно чување оружја, чување робе, хране и пића ако се пружају услуге исхране и пића, заштиту здравља гостију и запосленог особља.
Спољни изглед објекта, подови, зидови, таванице, столарија, уређаји и опрема морају да се одржавају и да буду у исправном и функционалном стању. 
	
 
Члан 6.
Објекат ловног туризма на улазу мора да има видно истакнуто пословно име и седиште, назив и врсту објекта, као и радно време. 
	
Сви натписи морају да буду исписани на српском језику. 
	
 
Члан 7.
Снабдевање објекта ловног туризма водом за пиће врши се из јавне водоводне мреже, из сопствених бунара или на други начин.
За одвод отпадних течних материја објекат мора да буде прикључен на јавну канализациону мрежу или на сопствену канализацију, у складу са санитарним прописима и прописима о заштити животне средине.
 
Члан 8.
Објекат ловног туризма мора да буде прикључен на јавну електричну мрежу или да се на други начин обезбеди стално снабдевање довољном количином електричне енергије. 
	
Електрично осветљење мора да се уведе у све просторије објекта. 
	
 
Члан 9.
Чврсте отпадне материје морају да се одлажу у специјалне контејнере или канте са поклопцима истог квалитета који су смештени на посебно одређеном делу дворишта.
 
Члан 10.
У објекту ловног туризма све просторије и простори у којима бораве или се задржавају гости морају имати обезбеђено грејање, осим у објектима који послују само у летњем периоду.
 
Члан 11.
У објекту ловног туризма висина од пода до плафона у просторијама за услуживање гостију, просторијама за боравак гостију, кухињском простору, магацинима и другим помоћним просторијама, санитарним просторијама, мора износити најмање 2,30 m. 
	
Висина од пода до плафона у смештајној јединици мора износити најмање 2,30 m.
У свим просторијама с косо изведеним плафоном или плафоном различитих висина (поткровље), просечна висина од пода до плафона мора бити у складу са одредбама ст. 1. и 2. овога члана, а најнижа унутрашња висина од пода до косог плафона не може бити мања од 1,20 m. 
	
 
Члан 12.
Објекат ловног туризма у којем се пружају услуге исхране и пића, а који има до 30 седећих конзумних места (у даљем тексту конзумна места) мора имати најмање један заједнички тоалет за мушкарце и жене који се састоји од једне WC кабине и предпростора са умиваоником, а преко 30 седећих конзумних места мора имати уређен и опремљен тоалет за жене и тоалет за мушкарце, и то:
1) тоалет за жене који се састоји од просторије у којој је WC кабина и предпростор са умиваоником;
2) тоалет за мушкарце који се састоји од просторије у којој је WC кабина и предпростор са умиваоником и писоаром који је одвојен преградом.
Изузетно од става 1. тачка 2) овог члана, писоар у тоалету за мушкарце може да буде замењен WC кабином.
 
Члан 13.
Предпростор тоалета мора имати умиваоник с текућом водом, огледало, (течни) сапун, папирни убрус или апарат за сушење руку и корпу за отпатке. 
	
Тоалет мора имати високу WC шољу на испирање текућом водом, осим у тоалету ловачке колибе.
Под у тоалету мора да буде израђен од керамичких плочица или другог водоотпорног материјала који се лако пере и одржава и који није клизав. 
	
Зидови у тоалету до висине од најмање 1,50 m од пода морају да буду обложени керамичким плочицама или другим водоотпорним материјалом који се лако пере и одржава и који је отпоран на дезинфекциона средства.
Прозори тоалета морају да буду од непрозирног стакла или са могућношћу заштите од погледа споља. 
	
Врата тоалета морају да буду од чврстог непровидног материјала безбедног за госта.
Тоалетна кабина мора да буде опремљена:
1) вешалицом за одећу;
2) направом за закључавање врата;
3) корпом за отпатке;
4) четком за чишћење WC шоље;
5) тоалетним папиром. 
У тоалету мора да буде обезбеђена природна или вештачка вентилација
Тоалет за госте мора да се редовно чисти и дезинфикује. 
	
 
Члан 14.
Објекат ловног туризма врсте ловачка вила мора имати одвојене просторије за пресвлачење и тоалет одвојен за мушко и за женско запослено особље.
Просторија за пресвлaчење запосленог особља мора да буде опремљена дводелним ормарићем са отвором за вентилацију за сваког запосленог.
Објекат ловног туризма врсте ловачка кућа мора имати простор за пресвлачење запосленог особља и заједнички тоалет за мушко и за женско запослено особље.
Простор за пресвлачење мора да буде опремљен вешалицама за одећу.
Одредбе овог члана не односе се на објекат ловног туризма уколико запослено особље станује у њему или у његовој непосредној близини.
 
III. ПОСЕБНИ МИНИМАЛНО ТЕХНИЧКИ УСЛОВИ ЗА УРЕЂЕЊЕ И ОПРЕМАЊЕ ОБЈЕКАТА ЛОВНОГ ТУРИЗМА

	 
1. Посебни услови за објекте ловног туризма за исхрану и пиће
 
Члан 15.
Објекат ловног туризма у којем се припрема и услужује храна, пиће и напици, мора имати одговарајуће садржаје за пружање тих услуга у објекту или у засебној грађевинској целини.
 
Члан 16.
Објекат ловног туризма у којем се пружају услуге припреме јела мора имати кухињски простор, који одговара потребама понуде, односно асортиману јела, пића и напитака, као и броју конзумних места у објекту.
Кухињски простор, у смислу овог правилника, је целина која се састоји из више функционалних јединица у којима се одвија технолошки процес обраде животних намирница и припреме хране у затвореном простору.
У кухињском простору могу да се обављају чисти и нечисти радни поступци, који морају да буду физички одвојени, тако да не долази до њиховог укрштања.
Чисти поступци, у смислу става 3. овог члана, су припрема јела (хладна јела, топла јела, посластице) и издавање јела.
Нечисти поступци, у смислу става 3. овог члана, су пријем животних намирница и других непрехрамбених производа, хлађено и нехлађено складиштење намирница, обрада и припрема намирница, прање кухињског и ресторанског посуђа, прибора, уређаја и опреме и краткотрајно одлагање отпадака на хигијенски начин.
Зидови у кухињском простору до висине 1,50 m од пода, морају да буду обложени водонепропусним материјалом који се лако чисти и одржава и који је отпоран на дезинфекциона средства.
 
Члан 17.
У објекту до 30 конзумних места кухиња се опрема:
1) термичким уређајима;
2) радним површинама и уређајима за обраду намирница и припрему хране у зависности од понуде јела и најмање једноделном судопером са топлом и хладном текућом водом;
3) посуђем и прибором од нерђајућег материјала и полицама за одлагање посуђа;
4) расхладним уређајима за чување намирница и јела;
5) дводелном судопером за прање посуђа, с текућом топлом и хладном водом или једноделном судопером и машином за прање посуђа;
6) уређајем за одвод дима, паре и мириса изнад термичких уређаја који онемогућавају ширење дима, паре и мириса у просторије у којима се задржавају гости; 
	
7) природним или механичким проветравањем с могућношћу измене ваздуха;
8) хигијенском посудом за отпатке. 
Радне површине имају горњу плочу од материјала који се лако чисти, пере и дезинфикује, а површине које су у додиру са водом морају да буду од нерђајућег материјала.
 
Члан 18.
У објекту ловног туризма просторија за чување хране и пића мора да буде одвојена од просторије за обраду и припрему животних намирница.
У једној магацинској просторији може да се складишти више врста животних намирница ако:
1) се складиште под истим условима;
2) једна врста не утиче штетно на хигијенску исправност или квалитет других врста намирница.
Магацинска просторија мора да буде обезбеђена механичким средствима од продора глодара и инсеката.
 
Члан 19.
У објекту ловног туризма услуживање гостију јелом, пићем и напицима мора се обављати у затвореном или отвореном простору.
Објекат ловног туризма – ловачка вила мора имати посебну просторију за услуживање гостију.
У објекту ловног туризма – ловачка кућа, услуживање може да се обавља у посебној просторији за услуживање или у трпезарији у оквиру просторије за боравак гостију. 
	
 
Члан 20.
Сто на којем се услужују гости мора имати површину која се лако чисти и дезинфикује.
За услуживање јела сто мора да буде прекривен неоштећеним и чистим столњаком или појединачним подметачима испред сваког конзумног места, са папирном или платненом салветом. 
	
Прибор за јело мора да буде од нерђајућег материјала.
 
Члан 21.
Објекат ловног туризма у којем се услужују пића и напици мора имати точионицу пића.
Точионица пића је функционална целина која се може налазити у:
1) саставу просторије или простора за услуживање;
2) посебној просторији или простору;
3) простору за услуживање гостију на отвореном.
 
Члан 22.
Точионица пића мора имати:
1) радну површину и дводелну судоперу с текућом топлом и хладном водом с оцеђивачем или машину за прање чаша и једноделну судоперу са оцеђивачем;
2) расхладне уређаје;
3) термички уређај уколико се услужују топли напици;
4) полице за чаше, шоље и пића;
5) корпу за отпатке.
Точионица пића у саставу просторије или простора за услуживање мора имати и одговарајући пулт од материјала који се лако чисти и одржава. 
	
 
2. Посебни услови за објекте ловног туризма за смештај
 
Члан 23.
Смештајни блок мора да се састоји од:
1) хоризонталних и вертикалних комуникација; 
2) соба.
 
Члан 24.
Хоризонталне и вертикалне комуникације у објекту су:
1) ходници;
2) степеништа. 
Ходник и степенишни простор морају да буду осветљени и проветрени.
Под ходника мора да буде обложен подним облогама једноставним за чишћење, прање и дезинфекцију, а газишта степеништа противклизним тракама.
 
Члан 25.
Соба, ако овим правилником није другачије одређено, мора имати: 
	
1) кревет минималних димензија 90x190cm или француски лежај димензија 140x190 cm за једну особу или кревет минималних димензија 160x190cm за две особе;
2) мадрац одговарајуће лежајне површине у односу на димензије кревета;
3) два чаршава, ћебе или покривач и јастук по кревету;
4) ноћни ормарић или полицу уз сваки кревет;
5) осветљење уз сваки кревет;
6) простирку поред сваког кревета уколико под није у целини прекривен меком текстилном подном облогом;
7) орман с полицама и одељком за вешање одеће с најмање две вешалице по кревету;
8) собни сто;
9) столицу по кревету;
10) корпу за отпатке;
11) ценовник услуга;
12) извод из кућног реда.
Помоћни лежај може да се постави у собу и користи само уз пристанак госта. 
	
Свака соба мора имати врата од чврстог материјала безбедног за госта са могућношћу закључавања.
Прозори у собама морају имати завесу и непрозиран застор, односно неку другу врсту замрачења и заштите од погледа споља и морају заузимати најмање 1/10 површине собе.
У соби мора да буде инсталирано централно осветљење и утичница за електричну енергију са назнаком напона струје.
Под у соби мора да буде од материјала који се лако чисти и одржава.
Изузетно, код објеката ловачка кућа и ловачка колиба са више кревета у соби и креветима на спрат (спаваоница), кревет за једну особу може да буде димензија 80х190 сm.
Објекат ловног туризма – ловачка кућа не мора да испуњава услове из става 1. тач. 4), 5), 8), 9) и услове из става 5. овог члана у делу који се односи на непрозиран застор, односно неку другу врсту замрачења и заштите од погледа споља. 
	
Објекат ловног туризма – ловачка колиба не мора да испуњава услове из става 1. тач. 4), 5), 7), 8), 9) и услове из става 5. овог члана у делу који се односи на завесу и напрозиран застор, односно неку другу врсту замрачења и заштите од погледа споља. 
	
 
Члан 26.
Купатило у саставу собе мора да има:
1) обезбеђену природну или вештачку вентилацију;
2) топлу и хладну текућу воду;
3) лежећу или туш каду;
4) умиваоник;
5) полицу за тоалетни прибор;
6) огледало са осветљењем; 
7) утичницу за електричне апарате са ознаком напона струје;
8) осветљење које се укључује код улаза у купатило;
9) WC шољу са даском за седење;
10) држач пешкира;
11) два пешкира по особи;
12) чашу у хигијенској фолији по особи;
13) сапун по особи или течни сапун;
14) тоалет папир на држачу;
15) посуду за отпатке;
16) вешалицу за одећу;
17) прибор за чишћење WC шоље.
Подови у купатилу морају да буду израђени од керамичких плочица или другог водоотпорног материјала који се лако чисти и одржава, а у поду мора да буде уграђен сливник са заштитном решетком. 
	
Зидови у купатилу до висине од најмање 1,50 m морају да буду обложени керамичким плочицама или другим водоотпорним материјалом који се лако чисти. 
	
Ако је у купатилу обезбеђена природна вентилација прозори могу да буду од непровидног стакла или израђени на други начин којим се обезбеђује заштита од погледа споља.
Врата купатила морају да буду од чврстог материјала безбедног за госта.
 
Члан 27.
Соба која у свом саставу нема купатило мора имати најмање два пешкира, чашу и сапун по особи. 
	
Соба, која у свом саставу нема купатило, а има умиваоник са текућом топлом и хладном водом мора имати:
1) огледало са осветљењем;
2) утичницу за електричне апарате са ознаком напона струје;
3) полицу за тоалетни прибор;
4) простирку испред умиваоника;
5) држач пешкира; 
6) два пешкира по особи
7) држач сапуна или дозатор течног сапуна;
8) сапун по особи или течни сапун;
9) чашу по особи;
10) посуду за отпатке.
 
Члан 28.
У објекту ловног туризма, у којем су собе без купатила и тоалета, односно WC кабине, мора да буде обезбеђено на сваких десет кревета најмање једно заједничко купатило. 
	
Одредбе члана 26. овог правилника, сходно се примењују на опрему и уређење заједничког купатила. 
	
 
Члан 29. 
У објекту ловног туризма постељина мора да се мења најмање сваки седми дан, пешкири најмање сваки трећи дан, као и после сваке промене госта.
Собе морају да се чисте и спремају свакодневно.
 
Члан 30.
Простор за прање обуће за лов (у даљем тексту: обућа) налази се ван објекта и мора да има:
1) метални чистач блата са обуће;
2) чесму са водом; 
3) прикључак са цревом; 
4) четке за чишћење обуће.
Површина пода мора да буде израђена од чврстог материјал, да има пад према сливнику са решетком и не сме да буде клизава.
Површина пода мора свакодневно да се чисти и пере.
 
Члан 31.
Оружје мора да се одлаже у посебне ормане за оружје у објекту ловног туризма, а у складу са прописима којима се уређује безбедно чување оружја.
 
IV. УСЛОВИ И НАЧИН ПРУЖАЊА И КОРИШЋЕЊА УСЛУГА ОБЈЕКАТА ЛОВНОГ ТУРИЗМА

	 
Члан 32.
Објекти ловног туризма морају да испуњавају прописане услове за пружање и коришћење услуга објеката ловног туризма.
Начин пружања услуге ловнотуристичког објекта може бити прихват и смештај гостију, припремање и услуживање хране, пића и напитака као и пружање других услуга за потребе ловног туризма ловцима – туристима.
 
Члан 33.
Према услугама које се у објекту пружају, објекат ловног туризма може да буде:
1) ловачка колиба,
2) ловачка кућа,
3) ловачка вила. 
Објекат ловног туризма – ловачка вила мора да испуњава и услове у складу са стандардима прописаним овим правилником.
 
Члан 34.
Ловачка колиба је објекат за смештај гостију у ловишту, на месту удаљеном од насеља и комуникација, а намењен је краћем задржавању гостију.
Ловачка колиба мора да има:
1) простор или просторију (просторије) за смештај гостију,
2) тоалет за госте са WC кабином и умиваоником.
Тоалет из става 2. тачка 2) овог члана може да се налази и изван објекта и има уређен прилаз од чврстог материјала (бетон, камене плоче и сл.). 
	
 
Члан 35.
Ловачка кућа је објекат за смештај у којем се гостима, у природном окружењу у ловишту, пружају услуге смештаја, а могу да се пружају и услуге исхране, пића и напитака.
Ловачка кућа мора да има:
1) собе; 
2) купатила у саставу соба или заједничка купатила;
3) одговарајућу просторију или простор (орман и сл.) за одлагање постељине и пешкира;
4) просторију за боравак гостију; 
5) место за прање обуће лоцирано ван објекта;
6) орман за одлагање оружја.
Ловачка кућа у којој се пружају и услуге исхране, пића и напитака мора да има:
1) кухињски простор опремљен у складу са чл. 16. и 17. овог правилника;
2) трпезарију која може да буде посебна просторија или у оквиру просторије за боравак гостију; 
	
3) точионицу пића опремљену у складу са чланом 22. овог правилника.
 
Члан 36.
Ловачка вила је објекат за смештај у којем се гостима пружају услуге смештаја, исхране и пића.
Ловачка вила мора да има:
1) смештајне јединице (собе и апартмани);
2) купатило у саставу смештајних јединица;
3) простор за боравак гостију са ТВ-ом;
4) кухињски простор;
5) просторију за услуживање;
6) точионицу пића;
7) простор за прање и одлагање обуће;
8) ормане за одлагање оружја.
 
Члан 37.
У ловишту, у периоду ван ловне сезоне, другим лицима у пратњи ловних радника поред услуга смештаја и исхране могу се пружити и следеће врсте услуга:
1) обилазак и разгледање ловишта: фијакером или другом запрегом, теренским возилом, пешке, са чеке;
2) фото лов (лов камером);
3) вожња чамцем.
 
V. СТАНДАРДИ ЗА ПРУЖАЊЕ И КОРИШЋЕЊА УСЛУГА ЗА ОБЈЕКАТ ЛОВНОГ ТУРИЗМА – ЛОВАЧКА ВИЛА 
	

	 
Члан 38.
Објекат ловног туризма за смештај – ловачка вила мора да испуњава услове у складу са стандардима утврђеним у Прилогу 1: Стандарди за пружање и коришћење услуга за објекат ловног туризма – ловачке виле, који је одштампан уз овај правилник и чини његов саставни део.
Ловачка вила из става 1. oвог члана мора да има најмање 5 смештајних јединица.
 
Члан 39.
Врсте смештајних јединица су: 
1) соба;
2) апартман.
 
Члан 40.
Соба је смештајна јединица која се састоји од спаваће собе са или без предсобља (предпростора) и купатила.
Апартман је смештајна јединица која у зависности од броја просторија може да буде: 
	
1) aпартман типа „studio” који се састоји од једне просторије за дневни боравак, спавање и припремање хране и ручавање и купатила;
2) aпартман без кухиње који се састоји од просторије за дневни боравак, једне или више просторија за спавање и купатила;
3) aпартман са кухињом који се састоји од просторије за дневни боравак, једне или више просторија за спавање (спаваћа соба), просторије или дела просторије у оквиру дневног боравка за припремање хране и ручавање и купатила. 
	
 
Члан 41.
Објекат ловног туризма – ловачка вила мора да буде означена одговарајућим бројем ловачких рогова.
Ловачка вила може да буде означена следећим ознакама:
1) 4 ловачка рога ако испуњава обавезне елементе означене знаком „М” и има најмање 40 бодова по основу изборних елемената; 
	
2) 3 ловачка рога ако испуњава обавезне елементе означене знаком „М” и има најмање 30 бодова по основу изборних елемената; 
	
3) 2 ловачка рога ако испуњава обавезне елементе означене знаком „М” и има најмање 20 бодова по основу изборних елемената; 
	
4) 1 ловачки рог ако испуњава обавезне елементе означене знаком „М” и има најмање 15 бодова по основу изборних елемената.
 
Ознака објекта ловног туризма – ловачка вила 
	
 
Члан 42.
Ловачка вила означава се налепницом петоугаоног облика са заобљеним угловима.
Налепница из става 1. овог члана садржи у горњем делу уцртане ловачке рогове, чији број означава испуњеност стандарда, у доњем делу исписан назив објекта на српском језику, ћириличним писмом и назив ловачка вила исписан на енглеском језику.
Налепница за означавање ловачке виле има димензије ширине 30 cm и висине 28 cm која има танку оквирну линију. 
	
Подлога ознаке је тамно зелене боје, а оквирна линија, ловачки рогови и слова су златно жуте боје.
Ознака се поставља са унутрашње стране на врата главног улаза у објекат.
Изглед ознаке ловачке виле садржан је у Прилогу 2 који је саставни део овог правилника.
Пружалац ловнотуристичких услуга сам прибавља прописану ознаку – налепницу која мора да одговара изгледу ознаке за ловачку вилу.
У ценовницима и пропагандним публикацијама уз назив објекта ловног туризма – ловачка вила, мора да се користи одговарајућа ознака у односу на стандарде које ловачка вила испуњава.
 
VI. ЗАВРШНЕ ОДРЕДБЕ

	 
Члан 43.
Овај правилник ступа на снагу осмог дана од дана објављивања у „Службеном гласнику Републике Србије”.
 
 
Број 110-00-00067/2011-18
У Београду, 19. јула 2011. године
Министар,
Небојша Ћирић, 
	с.р.
 
 
ПРИЛОГ 1
 
СТАНДАРДИ ЗА ПРУЖАЊЕ И КОРИШЋЕЊА УСЛУГА ЛОВАЧКЕ ВИЛЕ




Област

Бр.

Критеријум




Бодови

1 ловачки рог

2 ловачка рога

3 ловачка рога

4 ловачка рога



КВАЛИТЕТ УРЕЂЕЊА И ОПРЕМЕ



Стандардно уређење и типска опрема

1

Намештај из великих серија

једноставног квалитета




-

М

/

/

/



средњег квалитета




1




М

/

/



вишег квалитета и комфора




2







М

М



Првокласно уређење и опрема

2

Намештај из мањих серија високог квалитета
Ентеријер усклађен у облику, боји и материјалу




3















ПРИЛАЗИ И ПАРКИРАЛИШТА






3

Прилаз за возила до ловачке виле




1




М

М

М






4

Паркинг уз ловачку вилу




2







М

М



УЛАЗИ






5

Главни улаз за госте одвојен од улаза са простором за прање обуће за лов





1










М






6

Наткривен главни улаз за госте




1







М

М



ПРОСТОРИЈА ЗА ПРИЈЕМ ГОСТИЈУ






7

Простор за пријем гостију (сто је прихватљив уместо рецепцијског пулта) у оквиру хола ловачке виле





-

М

М

М

/






8

Посебна просторија за пријем гостију са рецепцијским пултом





2










М






9

Гарнитура за седење




1




М

М

М



Пријем гостију

10

У трајању од

8 сати




-

М

М

/

/



12 сати




1







М

М



24 сата




2















11

Особље говори

један страни језик




-

М

М

М

/



два страна језика




1










М



Остале услуге у ловачкој вили

12

Ношење пртљага на захтев госта




-

М

М

М

/



13

Ношење пртљага гостију




1










М



14

Пратња сваког госта до собе 




1




М

М

М



15

Просторија за састанке




2 бода за сваку просто-рију, а највише 6










М



16

Телефон на располагању гостима




2















17

Могућност чувања вредности гостију




1















18

Прихватање кредитних картица




1















ПРОСТОРИЈА ЗА УСЛУЖИВАЊЕ



Услуживање оброка

19

Број просторија за услуживање

једна




-

М

М

М

/



две




1










М



Услуживање пића

20

Понуда пића у просторији за услуживање




-

М

М

М

М



21

Услуживање пића у салону за боравак гостију

8 сати




1







М

М



12 сата




2















СМЕШТАЈНА ЈЕДИНИЦА1



Минимална површина2

22

собе3

једнокреветне




-

11 m2

12 m2

14 m2

16 m2



двокреветне




-

14 m2

16 m2

18 m2

20 m2



23

апартмана4 типа

„studio”5




1 бод за сваки апартман а највише 2

18 m2

20 m2

22 m2

24 m2



апартман без кухиње6




2 бода за сваки апартман а највише 4

18 m2

20 m2

22 m2

24 m2



апартман са кухињом7




3 бода за сваки апартман а највише 6

21 m2

25 m2

27 m2

23 m2



Опремљеност смештајне јединице

24

Кревет минималних димензија 100x200 cm2 или француски кревет минималних димензија 140x200cm2 за једну особу





1















25

Уметак за заштиту мадраца




1







М

М



26

Додатни јастук на захтев госта




1




М

М

М



27

Два јастука за сваки кревет односно госта




2










М



28

Додатни покривач на захтев госта




-

М

М

М

М



29

Прекривач за сваки кревет




1










М



30

Промена постељине на захтев госта




1







М

М



31

Чивилук за гардеробу




1




М

М

М



32

Сталак за кофере




1















34

Број слободних утичница у смештајној јединици

један




-

М

М

/

/



два




1







М

М



35

Огледало за целу фигуру




1







М

М



36

Декорација зидова




1







М

М



37

Инвентарска листа, ценовник услуга и кућни ред исписани на српском и најмање једном страном језику





-

М

М

М

М



38

Штампана обавештења на српском и најмање једном страном језику о садржајима и услугама које се нуде госту





1




М

М

М



39

Проспект ловачке виле




2










М



40

Прибор за писање

на захтев госта




1

М

М

М

/



у свакој смештајној јединици




2










М



41

Прибор за шивење

на захтев госта




1

М

М

М

/



у свакој смештајној јединици




2










М



42

Бешумни минибар у:

најмање 20% соба




2















свакој соби




3















43

Телевизор у:

20% соба




1







М

М



свакој соби




2















Опремљеност купатила

44

Пена за купање или гел за туширање




1







М

М



45

Шампон




1







М

М



46

Козметички артикли (нпр. прибор за бријање, четкица за зубе, паста за зубе)





1 бод за сваки артикал, а највише 3















47

Средство за неутралисање мириса




1







М

М



48

Додатни пешкир




1










М



49

Фен за косу

на захтев госта




-

М

М

/

/



у свакој смештајној јединици или купатилу




1







М

М



ОДЛАГАЊЕ ОРУЖЈА И БОКСОВИ ЗА ПСЕ






50

Просторија за одлагање оружја опремљена орманима за одлагање оружја и направом за закључавање





2










М



51

Број боксова

до 3




1















од 4 до 6




2















више од 6




3















ОСТАЛИ САДРЖАЈИ, УСЛУГЕ И ПОГОДНОСТИ






52

Просторија или простор у ловачкој вили са камином и ТВ-ом (ловачки салон)





3




М

М

М



53

Климатизација у заједничким просторијама за госте




3















54

Тераса, башта




2 бода за сваки садржај, а највише 4















55

Означено и обезбеђено место за роштиљ8 ван објекта





2















56

Травњак са надкривеним местом за одмор




2















57

Терени за обуку ловачких паса




6















58

Полигон за гађање глинених голубова




6















59

Изнајмљивање ловачке опреме




3















60

Изнајмљивање ловачких паса




4















61

Фијакер




2















62

Теренско возило




2















63

Чамац




2















64

Брод




3















Минималан број додатних бодова

15

20

30

40



–––––––––––––––
1 Смештајна јединица у ловачкој вили може да буде соба и апартман. Смештајна јединица „апартман” није обавеза. 
	
2 Минимална површина смештајне јединице обухвата површине свих просторија у оквиру смештајне јединице. Најмање 80% од укупног броја смештајних јединица има минималну површину за одређену категорију. 20% смештајних јединица може да има површину прописану за једну категорију ниже (осим смештајне јединице у ловачкој вили са једном звездицом), о чему гост мора да буде обавештен. 
	
3 Собе: спаваћа соба са или без предсобља (предпростора) и купатило.
4 Апартман је опремљен гарнитуром за седење, телевизором, мини баром и телефоном (уколико постоје техничке могућности за прикључење на јавну телефонску мрежу). 
	
5 Апартман типа „studio“: једна просторија за дневни боравак, спавање и припремање хране и ручавање и купатило. Опрема радне целине за припремање хране и ручавање: термички уређај с најмање две плоче, судопера са хладном и топлом водом, фрижидер, кухињски ормарић, сто и столице према броју кревета. Опремање посуђем за припремање и прибором за конзумирање хране, пића и напитака врши се на захтев госта.
6 Апартман без кухиње: просторија за дневни боравак, једна или више просторија за спавање (спаваћа соба) и купатило (купатила). За сваку додатну спаваћу собу, минимална површина апартмана се повећава за 5 m2.
7 Апартман са кухињом: просторија за дневни боравак, једна или више просторија за спавање (спаваћа соба), просторија или део просторије у оквиру дневног боравка за припремање хране и ручавање и купатило (купатила). Опрема радне целине за припремање хране и ручавање: термички уређај с најмање две плоче, судопера са хладном и топлом водом, фрижидер, кухињски ормарић, сто и столице према броју кревета. Опремање посуђем за припремање и прибором за конзумирање хране, пића и напитака врши се на захтев госта. За сваку додатну спаваћу собу, минимална површина апартмана се повећава за 5 m2.
8 Уколико је предвиђена могућност паљења ватре на отвореном, огњиште је означено и обезбеђено у складу са прописима који се односе на противпожарну заштиту