На основу
члана 19. став 4. Закона о планирању и изградњи („Службени гласник РС”, бр.
47/03 и 34/06) и члана 42. став 1. Закона о Влади („Службени гласник РС”, бр.
55/05, 71/05 – исправка, 101/07 и 65/08),

Влада,
на предлог Републичке агенције за просторно планирање, доноси
 

УРЕДБУ

о утврђивању Просторног плана подручја посебне намене 
слива
водоакумулације „Стуборовни”

„Службени гласник
РС“, број 
20 
од 19. 
марта 
2009.
 
 

Члан 1.

Утврђује
се Просторни план подручја посебне намене слива водоакумулације „Стуборовни” (у
даљем тексту: Просторни план), који је одштампан уз ову уредбу и чини њен саставни
део.



Члан 2.

Просторним
планом утврђују се основе организације, коришћења, уређења и заштите подручја слива
водоакумулације „Стуборовни” на делу територије града Ваљева.



Члан 3.

Просторни
план састоји се из текстуалног дела и графичких приказа.

Текстуални део Просторног плана објављује се у „Службеном гласнику
Републике Србије”.

Графички
прикази (рефералне карте) израђени су у размери 1:25.000, и то: реферална карта
1. – Посебна намена простора; реферална карта 2. – Мрежа насеља, функција, јавних
служби и инфраструктурних система; реферална карта 3. – Природни ресурси, заштита
животне средине и природних и културних добара и туризам.

Графичке
приказе из става 3. овог члана, израђене у 12 примерака, оверава својим потписом
министар надлежан за послове просторног планирања.



Члан 4.

Просторни
план се спроводи израдом и доношењем секторских/гранских планова и програма, урбанистичким
плановима, као и програмима уређења грађевинског земљишта.



Члан 5.

Уговор
о имплементацији Просторног плана закључиће Министарство животне средине и просторног
планирања, Министарство пољопривреде, шумарства и водопривреде, Министарство економије
и регионалног развоја, Министарство рударства и енергетике, Министарство културе,
Министарство за телекомуникације и информационо друштво, Јавно предузеће за газдовање
шумама „Србијашуме”, Јавно предузеће „Скијалишта Србије”, Јавно предузеће за коришћење
водопривредног система Ровни „Колубара”, Јавно предузеће Дирекција за изградњу и
развој Колубарског округа погођеног земљотресом, Јавно предузеће Дирекција за урбанизам,
грађевинско земљиште, путеве и изградњу Ваљева, Јавно водопривредно предузеће „Србијаводе”,
Републичка агенција за просторно планирање са градом Ваљевом, као и другим учесницима
у реализацији планских решења.



Члан 6.

Графички
прикази из члана 3. став 3. ове уредбе чувају се трајно у Влади (један комплет),
Министарству животне средине и просторног планирања (три комплета), Министарству
пољопривреде, шумарства и водопривреде (један комплет), Јавном предузећу за газдовање
шумама „Србијашуме” (један комплет), Јавном предузећу Дирекција за изградњу и развој
Колубарског округа погођеног земљотресом (један комплет), граду Ваљеву (један комплет),
Јавном водопривредном предузећу „Србијаводе” (један комплет) и Републичкој агенцији
за просторно планирање (три комплета).

Аналитичко-документациона
основа на којој се заснива Просторни план чува се у Републичкој агенцији за просторно
планирање.



Члан 7.

Право
на непосредан увид у графичке приказе из члана 3. став 3. ове уредбе имају правна
и физичка лица, под условима и на начин који ближе прописује министар надлежан за
послове просторног планирања.



Члан 8.

Урбанистички
планови и пројекти ускладиће се са одредбама ове уредбе на начин утврђен Просторним
планом.

Планови
и програми развоја који се доносе по посебним прописима, прописи и други општи акти
ускладиће се са одредбама ове уредбе у року од годину дана од дана њеног ступања
на снагу.

Урбанистички
планови и пројекти, планови и програми развоја донети до дана ступања на снагу ове
уредбе, примењују се у деловима који нису у супротности са овом уредбом.



Члан 9.

Ова
уредба ступа на снагу осмог дана од дана објављивања у „Службеном гласнику Републике
Србије”.




05 број
110-1077/2009

У Београду, 26. фебруара 2009. године

Влада 

Први потпредседник Владе –

заменик председника Владе,

Ивида Дачић, с.р.