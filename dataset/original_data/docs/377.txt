На основу члана 25. став 1. Уредбе о начелима за унутрашње уређење
и систематизацију радних места у министарствима, посебним организацијама и службама
Владе („Службени гласник РС”, бр. 81/07 – пречишћен текст и 69/08),
Влада доноси
 
 
ОДЛУКУ
о оснивању
Координационог тела за спровођење Стратегије интегрисаног управљања границом у Републици
Србији
„Службени
гласник РС“, број 37 од 22. маја 2009.
 
 
1. Оснива се Координационо тело за спровођење Стратегије интегрисаног
управљања границом у Републици Србији (у даљем тексту: Координационо тело).
 
2. Задатак Координационог тела је да прати, усмерава и координира активности
везане за спровођење Стратегије интегрисаног управљања границом у Републици Србији 
(„Службени гласник РС”, број 11/06).
 
3. Састав Координационог тела чине: први потпредседник Владе – заменик
председника Владе и министар унутрашњих послова, министар финансија, министар пољопривреде,
шумарства и водопривреде и министар за инфраструктуру.

Радом Координационог
тела руководи први потпредседник Владе – заменик председника Владе и министар унутрашњих
послова.
 
4. Координационо тело подноси извештај о свом раду Влади сваких 90
дана.
 
5. Стручне и административне послове за Координационо тело обавља Управа
граничне полиције Министарства унутрашњих послова.
 
6. Ова одлука ступа на снагу осмог дана од дана објављивања у „Службеном
гласнику Републике Србије”.
  
05 број 02-2710/2009
У Београду, 14. маја 2009.
године

Влада
Председник,
др 
Мирко Цветковић, с.р.