На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
ОДЛУКУ
о образовању Радне групе за разматрање питања нормализације ваздушног саобраћаја на Балкану
"Службени гласник РС", број 8 од 3. фебруара 
				2017.
  
1. Образује се Радна група за разматрање питања нормализације ваздушног саобраћаја на Балкану (у даљем тексту: Радна група), до коначног решења свих отворених питања која произилазе из нормализације ваздушног саобраћаја изнад Балкана.
2. Задаци Радне групе су:
– наставак разговора и предлагање могућих решења у циљу поновног отварања ваздушног простора за цивилни ваздушни саобраћај изнад Аутономне покрајине Косово и Метохија,
– отпочињање разговора и предлагање могућих решења ради успостављања авио-линије Београд–Приштина за цивилни саобраћај и
– наставак разговора и предлагање могућих решења за поновно поседaње радарског положаја „Копаоник” са примарним и секундарним радаром за војне и цивилне потребе.
3. У састав Радне групе именују се:
За председника:
– Зоран Ђорђевић, министар одбране,
За чланове:
1) бригадни генерал Славољуб Јанићијевић, Министарство одбране,
2) бригадни генерал Душко Жарковић, Министарство одбране,
3) пуковник Небојша Свјетлица, Министарство одбране,
4) пуковник Гордан Павловић, Министарство одбране,
5) Бранимир Филиповић, амбасадор, Министарство спољних послова,
6) Бранислав Пекић, министар саветник, Министарство спољних послова, 
7) Владан Косић, командант Хеликоптерске јединице, Министарство унутрашњих послова,
8) Зоран Илић, в.д. помоћника министра, Сектор за ваздушни саобраћај, Министарство грађевинарства, саобраћаја и инфраструктуре,
9) Дамјан Јовић, в.д. заменика директора Канцеларије за Косово и Метохију,
10) Бојана Анђелковић, виши саветник у Канцеларији за Косово и Метохију,
11) Драган Владисављевић, в.д. директора Канцеларије за координационе послове у преговарачком процесу са Привременим институцијама самоуправе у Приштини,
12) Катарина Жарковић, саветник у Канцеларији за координационе послове у преговарачком процесу са Привременим институцијама самоуправе у Приштини,
13) Мирјана Чизмаров, директор Директората цивилног ваздухопловства Републике Србије,
14) мр Предраг Јовановић, помоћник директора, Сектор за ваздушну пловидбу, аеродроме и обезбеђење, Директорат цивилног ваздухопловства Републике Србије,
15) Ненад Шакић, директор Сектора за управљање ваздушним саобраћајем у Контроли летења Србије и Црне Горе SMATSA д.о.о. Београд.
4. У рад Радне групе могу се, по позиву председника Радне групе, укључити и други експерти у циљу давања стручних мишљења и достављања тражених информација.
5. Радна група подноси шестомесечни извештај о раду Влади.
6. Стручну и административно-техничку подршку раду Радне групе пружа Министарство одбране.
7. Ова одлука ступа на снагу осмог дана од дана објављивања у „Службеном гласнику Pепублике Cрбије”.
05 број 02-830/2017
У Београду, 31. јануара 2017. године
Влада
Председник, 
Александар Вучић, с.р.