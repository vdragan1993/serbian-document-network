На
основу члана 26. став 2. Закона о Влади Републике Србије („Службени гласник РС”,
бр. 5/91 и 45/93),
Влада
Републике Србије доноси
 
 
ОДЛУКУ


о образовању Комисије за борбу против пиратерије
„Службени гласник РС“,
број 91 од 27. децембра 2002.
 
 
1.
Образује се Комисија за борбу против пиратерије, ради предлагања мера у борби против
пиратерије као и иницирања усклађивања законске и подзаконске регулативе у овој
области (у даљем тексту: Комисија).
 
2.
Задаци Комисије су: предлагање мера у борби против пиратерије, иницирање усклађивања
законске и подзаконске регулативе и предлагање мера за покретање и унапређење међуресорне
сарадње републичких органа и организација у овој области и праћење реализације предложених
мера.
 
3.
Чланове Комисије именује Влада Републике Србије, посебним решењем.
Радом
Комисије руководи председник Комисије, кога именује Влада Републике Србије из реда
чланова Комисије.
 
4.
Комисија може, ради решавања одређених сложених питања која се односе на борбу против
пиратерије, ангажовати стручне организације и појединце.
 
5.
Комисија у свом раду може користити стручну помоћ одговарајућих међународних организација
и институција.
 
6.
Комисија може тражити податке, обавештења и извештаје од државних органа и других
организација.
 
7.
Стручне и административно-техничке послове за потребе Комисије обављаће Министарство
културе и јавног информисања.
 
8.
Ову одлуку објавити у „Службеном гласнику Републике Србије”.
 
05 број 642-17384/2002
У Београду, 26. децембра 2002. године
Влада Републике Србије
Потпредседник,
Душан Михајловић, с.р.