Редакцијски пречишћен текст
 

 

На
основу члана 12. став 2. Закона о санитарном надзору („Службени гласник
Републике Србије“, број 34/94),

Министар
за здравље Републике Србије, доноси

 

 

УПУТСТВО


о начину вођења евиденције о раду санитарног инспектора и стању објеката над 
којима се врши надзор и о начину подношења извештаја о раду

„Службени гласник
РС”, бр. 5 од 15. 
фебруара 1995, 6 од 24. 
фебруара 1995. 
- испрaвка

 

1.
Евиденција о раду санитарног иснпектора и стању објеката над којима се врши
инспекцијски надзор воде се на основу: података из записника о обављеном
инспекцијском прегледу, решења о наређеним мерама за уклапање недостатака,
издатих санитарних сагласности, решења о утврђивању минимално – техничких
услова за обављање делатности, решења о забрани рада објекта, захтева за
покретање прекршајног поступка, пријава због привредног преступа, односно
кривичног дела, потврда о наплаћеним новчаним казнама на лицу места и извештаја
овлашћених установа о резултатима анализа и суперанализа.

2.
Евиденције из тачке 1. овог упутства воде се у две књиге са нумерисаним и
овереним бројем страница и то:

1)
књизи евиденције о раду санитарног инспектора (Табела I). Води је сваки
санитарни инспектор посебно;

2)
књизи евиденције о стању објеката над којима се врши надзор (Табела II). Води
се једна књига за цео округ или општину.

Број
страница оверава руководилац организационе јединице, санитарне инспекције у
округу.

3.
На основу података из евиденција из тачке 2. овог упутства санитарни инспектори
израђују месечне и годишње извештаје о раду, и то:

1)
извештај о кадровима, стању и проблемима службе (доставља се уз годишњи
извештај);

2)
извештај о надзору над објектима и предузетим мерама (Табела 01 – доставља се
уз месечни извештај о раду);

3)
извештај о инспекцијској и систематској контроли животних намирница, воде за
пиће и предмета опште употребе (Табела 02 – доставља се уз месечни извештај);

4)
извештај о надзору над лицима која подлежу здравственом надзору (Табела 03 –
доставља се уз месечни извештај);

5)
извештај о противепидемијским мерама (Табела 04 – доставља се уз месечни
извештај);

6)
извештај о резултатима испитивања воде за пиће (Табела 05 – доставља се као
полугодишњи и годишњи извештај);

7)
извештај о резултатима систематске контроле животних намирница и предмета опште
употребе (Табела 1.1.,1.2., 1.3., 1.4 – достављају се уз годишњи извештај о
раду);

8)
извештај о резултатима инспекцијске контроле животних намирница и предмета
опште употребе (Табеле 2.1., 2.2., 2.3., 2.4) доставља се уз годишњи извештај.

4.
Месечне извештаје о раду, израђује сваки инспектор појединачно и доставља га
координатору одсека санитарне инспекције округа.

Руководилац
организационе јединице санитарне инспекције израђује месечни извештај о раду
санитарних инспектора округа и доставља Министарству за здравље до 5. у
наредном месецу.

Годишњи
извештај о раду доставља се до 31. јануара наредне године.

5.
На захтев министра за здравље израђује се ванредни извештај о раду, према
потреби за одређени временски период или за одређену област надзора или за
одређено територијално подручје.

6.
Табеле и тач. 2. и 3. овог упутства одштампане су уз ово упутство и чине његов
саставни део.

7. Ово упутство
ступа на снагу осмог дана од дана објављивања у „Службеном гласнику Републике
Србије”.

 

 

Број 
530-01-164094-04

У Београду, 26. 

децембра
1994. године

Министар,

др Лепосава Милићевић, с.р.