Редакцијски пречишћен текст

 

 

 

ЗАКОН

о јавном дугу Републике Србије по основу преузимања обавеза Републичког фонда за пензијско и инвалидско осигурање запослених насталих по основу неисплаћених пензија и новчаних накнада

„Службени гласник РС”, бр. 85 од 6.

октобра 2005, 115 од 27. 

децембра 2005.

 

 

Предмет уређивања

 

Члан 1.

Овим законом уређује се начин, услови и поступак измиривања обавеза Републичког фонда за пензијско и инвалидско осигурање запослених насталих по основу неисплаћених пензија и новчаних накнада утврђених Законом о пензијском и инвалидском осигурању („Службени гласник РС”, бр. 34/03, 64/04 и 84/04) у висини од 1,5 неисплаћене пензије, односно новчане накнаде, као и начин обезбеђења средстава за ове намене.

 

Износ обавеза

 

Члан 2.

Република Србија (у даљем тексту: Република) преузима као јавни дуг Републике обавезе Републичког фонда за пензијско и инвалидско осигурање запослених по основу неисплаћених пензија и новчаних накнада из члана 1. овог закона, у укупном износу до 23.500.000.000 динара. 


На укупан износ неизмирених обавеза из става 1. овог члана, обрачунава се камата по каматној стопи од 8,5% на годишњем нивоу, за период 
од дана прве исплате у децембру 2005. године до коначне исплате у јулу 2008. године.*

Укупан износ обавеза који је утврђен одредбама ст. 1. и 2. овог члана представља коначну обавезу Републике по овом закону.

 

*Службени гласник РС, број 115/2005

 

Средства за измиривање обавеза

 

Члан 3.

Средства за измиривање обавеза из члана 2. овог закона обезбеђују се у буџету Републике.

 

Начин и динамика измиривања обавеза

 

Члан 4.*


Обавезе по основу дуга према лицима која остварују права у складу са овим законом по основу неисплаћених пензија и новчаних накнада из члана 1. овог закона (у даљем тексту: корисиници права), Република ће исплаћивати до износа из члана 2. ст. 1. и 2. овог закона, у висини и према следећој динамици:*


– у децембру 2005. године – у висини 1/6 укупног износа обавезе утврђене за корисника права;*


– у јулу 2006. године – у висини 1/6 укупног износа обавезе утврђене за корисника права, увећане за износ камате обрачунате по стопи од 8,5% на годишњем нивоу, која се обрачунава за период од дана прве исплате у децембру 2005. године до дана исплате у јулу 2006. године;*


– у фебруару 2007. године – у висини 1/6 укупног износа обавезе утврђене за корисника права, увећане за износ камате обрачунате по стопи од 8,5% на годишњем нивоу, која се обрачунава за период од дана прве исплате у децембру 2005. године до дана исплате у фебруару 2007. године;*


– у јулу 2007. године – у висини 1/6 укупног износа обавезе утврђене за корисника права, увећане за износ камате обрачунате по стопи од 8,5% на годишњем нивоу, која се обрачунава за период од дана прве исплате у децембру 2005. године до дана исплате у јулу 2007. године;*


– у фебруару 2008. године – у висини 1/6 укупног износа обавезе утврђене за корисника права, увећане за износ камате обрачунате по стопи од 8,5% на годишњем нивоу, која се обрачунава за период од дана прве исплате у децембру 2005. године до дана исплате у фебруару 2008. године;*


– у јулу 2008. године – у висини 1/6 укупног износа обавезе утврђене за корисника права, увећане за износ камате обрачунате по стопи од 8,5% на годишњем нивоу, која се обрачунава за период од дана прве исплате у децембру 2005. године до дана коначне исплате у јулу 2008. године.*


Влада ће својим актима одредити датуме измиривања обавеза корисницима права, односно датуме исплате, у складу са динамиком из става 1. овог члана.*

 

*Службени гласник РС, број 115/2005

 

Обављање административних послова

 

Члан 5.

Административне послове у вези са измиривањем обавеза корисницима права вршиће Републички фонд за пензијско и инвалидско осигурање запослених (у даљем тексту: Фонд).


Република ће, ради измиривања обавеза корисницима права, Фонду преносити средства за измиривање обавеза из члана 2. овог закона у складу са динамиком из члана 4. овог закона.*

 

*Службени гласник РС, број 115/2005

 


 


Брисан је наслов изнад чл. 6. и 7. 
(види члан 4. Закона – 115/2005-5)


 


Чл. 
6. и 7. 


 Брисани су (види члан 4. Закона – 115/2005-5)

 

Члан 8.

Фонд ће ближе уредити начин утврђивања висине укупних потраживања по сваком кориснику права, као и начин исплате потраживања која се остварују по одредбама овог закона.

О висини потраживања из става 1. овог члана и начину његове исплате Фонд ће обавестити корисника права.


  


Брисан је наслов изнад чл. 9, 10. и 11. 
(види члан 4. Закона – 115/2005-5)


 


Чл. 
9, 10. и 11. 



Брисани су 
(види члан 4. Закона – 115/2005-5)


  

Допринос за обавезно здравствено осигурање

 

Члан 12.

На обавезе утврђене одредбама овог закона према корисницима права не обрачунава се и не плаћа допринос на име обавезног здравственог осигурања. 


 

Прелазне и завршне одредбе

 

Члан 13.

Одредбе овог закона односе се на кориснике пензија и новчаних накнада који су та права остварили до дана ступања на снагу овог закона.

 

Члан 14.

Овај закон ступа на снагу осмог дана од дана објављивања у „Службеном гласнику Републике Србије”.