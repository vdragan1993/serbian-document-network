Редакцијски пречишћен текст
 
На основу члана 12. став 5. Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07 и 93/12),
Министар финансија и привреде доноси
 
ПРАВИЛНИК
о утврђивању услуга пружених електронским путем, у смислу Закона о порезу на додату вредност 
	
"Службени гласник РС", бр. 
	107 од 9. новембра 2012, 86 од 14. октобра 2015.

	 
Члан 1.
Овим правилником ближе се уређује шта се, у смислу члана 12. став 3. тачка 4) подтачка (10) Закона о порезу на додату вредност („Службени гласник РС”, бр. 84/04, 86/04 – исправка, 61/05, 
	
61/07, 93/12, 108/13, 68/14 – др. закон, 142/14 и 83/15* – у даљем тексту: Закон), сматра услугама пруженим електронским путем.
*Службени гласник РС, број 86/2015
 
Члан 2.
Услугама пруженим електронским путем, у смислу члана 12. став 3. тачка 4) подтачка (10) Закона, сматрају се електронски пружене услуге, и то:
1) испорука веб страна, чување и одржавање веб страна;
2) испорука програма и њихово ажурирање, даљинско одржавање програма и рачунарске опреме;
3) испорука слика, текстова и информација и омогућавање приступа базама података,
	

као и архивирања база података*;
4) испорука аудио и видео записа, као и испорука игара;
5) испорука политичких, културних, уметничких, спортских, научних, образовних и забавних емисија и догађаја, у току или након снимања;
6) услуге из области учења на даљину.


Услугама пружених електронским путем, у смислу члана 12. став 3. тачка 4) 
	подтачка (10) Закона, не сматра се испорука дневних новина и монографских и 
	серијских публикација из члана 23. став 2. тач. 8) и 9) Закона.*
*Службени гласник РС, број 86/2015

	 
Члан 3.
Ако пружалац и прималац услуга комуницирају путем електронске поште, та комуникација не сматра се прометом услуга пруженим електронским путем.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”, а примењиваће се од 1. јануара 2013. године.
 
Број 110-00-183/2012-04
У Београду, 1. новембра 2012. године
Министар,
Млађан Динкић, с.р.