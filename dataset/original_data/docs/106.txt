На основу члана 31. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси
 
 
УРЕДБУ
о престанку важења Уредбе о оснивању Сталне канцеларије Владе за економски развој у Бору

"Службени гласник РС", број 34 од 20. маја 
	2011.
 
 
Члан 1.
Даном ступања на снагу ове уредбе престаје да важи Уредба о оснивању Сталне канцеларије Владе за економски развој у Бору („Службени гласник РС”, број 81/05).
 
Члан 2.
Даном ступања на снагу ове уредбе престаје да ради Стална канцеларија Владе за економски развој у Бору, а њена права, обавезе, предмете, опрему, средства за рад и архиву преузима Генерални секретаријат Владе.
 
Члан 3.
Државни службеници из Сталне канцеларије Владе за економски развој у Бору даном престанка рада те канцеларије постају нераспоређени, у складу са законом.
Намештеницима из Сталне канцеларије Владе за економски развој у Бору престанком рада те канцеларије престаје радни однос, у складу са законом.
Решења којима се утврђује да су државни службеници из става 1. овог члана постали нераспоређени, односно да намештеницима из става 2. овог члана престаје радни однос доноси, у складу са законом, директор Службе за управљање кадровима.
 
Члан 4.
Ова уредба ступа на снагу осмог дана од дана објављивања у „Службеном гласнику Републике Србије”.
 
 
05 број 110-3570/2011
У Београду, 12. маја 2011. године

Влада
Први потпредседник Владе –
заменик председника Владе,

Ивица Дачић, с.р.