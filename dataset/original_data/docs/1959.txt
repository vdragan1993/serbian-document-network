На основу члана 5. став 3. Закона о јавном дугу („Службени гласник РС”, бр. 61/05, 107/09, 78/11 и 68/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о емисији државних записа Републике Србије
"Службени гласник РС", број 63 од 15. јула 
				2016.
   
1. Република Србија емитује државне записе, ради финансирања буџетског дефицита и рефинансирања доспелих обавеза по основу јавног дуга.
2. Основни елементи државних записа из тачке 1. ове одлуке су:
Емитент Република Србија
Износ емисије 10.000.000.000 динара
Номинална вредност 10.000 динара
Датум емитовања 27. јул 2016. године
Датум салдирања 29. јул 2016. године
Датум доспећа 4. август 2017. године
3. Државни записи емитују се у нематеријализованом облику и региструју код Централног регистра, депоа и клиринга хартија од вредности АД Београд (у даљем тексту: Централни регистар).
4. Државни записи гласе на име.
5. Јединствена продајна цена државних записа утврђује се приликом примарне продаје записа на аукцији, на бази извршне стопе приноса.
Износ продајне цене државних хартија емитованих у форми записа израчунава се по формули:

Извршна стопа приноса исказује се са три децимале на годишњем нивоу. 
Укупна продајна вредност понуде представља производ продајне цене наведене у понуди и количине државних хартија које учесник на аукцији намерава да купи.
6. Пренос власништва на државним записима врши се другог дана након уписа државних записа на одговарајуће рачуне хартија од вредности који се воде код Централног регистра, а по потреби пренос власништва се може вршити и након тога.
7. Номинална вредност државних записа који нису продати до 31. децембра 2016. године, преноси се са емисионог рачуна на рачун окончања емисије Републике Србије у Централном регистру.
8. Ова одлука ступа на снагу осмог дана од дана објављивања у „Службеном гласнику Републике Србије”.
05 број 424-6256/2016
У Београду, 15. јула 2016. године
Влада
Председник,
Александар Вучић, с.р.