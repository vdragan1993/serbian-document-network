На основу члана 21. став 1. Закона о Народној банци
Србије ( Службени гласник РС”, бр. 72/2003 и 55/2004), а у вези са Одлуком о
одређивању 200-годишњице доласка Доситеја Обрадовића у Србију („Службени
гласник РС”, бр. 67/2007), 

Гувернер Народне банке Србије доноси 


 

 

ОДЛУКУ

о издавању пригодног
кованог новца поводом 200-годишњице
доласка Доситеја Обрадовића у Србију

“Службени
гласник РС”, број 68 од 23. 
јула
2007.

 

 

1. Народна банка Србије издаће поводом 200-годишњице
доласка Доситеја Обрадовића у Србију пригодни златни ковани новац у апоену од
5.000 динара и пригодни сребрни ковани новац у апоену од 1.000 динара. 


 

2. Пригодни ковани новац из тачке 1. ове одлуке Народна
банка Србије издаће у укупној номиналној вредности од 3.500.000 динара, у
следећим количинама и износима по апоенима:

– 500 комада у апоену од 5.000 динара – у износу од
2.500.000 динара;

– 1.000 комада у апоену од 1.000 динара – у износу од
1.000.000 динара.

 

3. Пригодни златни ковани новац из тачке 1. ове одлуке
биће израђен од злата финоће 900/1000, у специјалној („пруф”) техници, с
високосјајним равним површинама и матираним рељефним детаљима пригодних мотива,
масе 3,455 
g и пречника 20 mm.

Допуштено је да маса сваког појединачног комада
пригодног златног кованог новца из става 1. ове тачке одступа до 1‰ (промил)
изнад масе наведене у том ставу. 

 

4. Пригодни сребрни ковани новац из тачке 1. ове одлуке
биће израђен од сребра финоће 925/1000, у специјалној („пруф”) техници, с
високосјајним равним површинама и матираним рељефним детаљима пригодних мотива,
масе 13 г и пречника 30 mm.

Допуштено је да маса сваког појединачног комада
пригодног сребрног кованог новца из става 1. ове тачке одступа до 8‰ (промила)
изнад масе наведене у том ставу.

 

5. Изглед с лица пригодног кованог новца из тачке 1.
ове одлуке је следећи: у средишњем делу је портрет Доситеја Обрадовића у
полупрофилу слева. Лево од портрета, у правоугаоном пољу, дате су, у два реда,
године његовог рођења и смрти „1739–1811”, док је испод портрета година ковања
„2007”. Изнад портрета је ћирилицом полукружно исписан текст „Доситеј
Обрадовић”, а испод портрета, такође ћирилицом, полукружно је исписан пригодни
текст „Идућ учи, у векове гледа”, од претходног текста раздвојен тачком.

 

6. Изглед с наличја пригодног кованог новца из тачке 1.
ове одлуке је следећи: у централном делу је грб Републике Србије, а испод грба
је ознака номиналне вредности. Лево и десно од ознаке номиналне вредности су
слова „Д” (лево) и „D” (десно). Изнад и око грба је ћирилицом и латиницом
полукружно исписан текст „Република Србија”, међусобно раздвојен цртицом. Испод
ознаке номиналне вредности, ћирилицом и латиницом исписан је текст „НБС” –
такође међусобно раздвојен цртицом, односно од текста „Република Србија”
раздвојен тачкама.

 

7. По ободу пригодног кованог новца из тачке 1. ове
одлуке, и то на дужинама кружних лукова од 72 степена, распоређена је равна
површина, иза које следе вертикалне заобљене канауре полупречника 0,15 mm.

 

8. Пригодни ковани новац из тачке 1. ове одлуке
продаваће се по цени коју одреди Народна банка Србије.

 

9. Ова одлука ступа на снагу наредног дана од дана
објављивања у „Службеном гласнику РС”.

 

О. број 69

У Београду, 23. јула 2007.
године

Гувернер

Народне банке Србије,


Радован Јелашић, с.р.