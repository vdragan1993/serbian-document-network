ЗАКОН


о задужењу 

Србије 
и 

Црне


Горе 
код 

Европске 
инвестиционе банке у износу од 70 милиона евра за финансирање Пројекта обнове 
енергетског сектора


"Службени
лист СЦГ", број 26 од 19. 
јуна 2003.

 

 

Члан
1.

Србија и Црна Гора
задужиће се у своје име, а за рачун држава чланица (Републике Србије и
Републике Црне Горе), у износу од 70 милиона евра код Европске инвестиционе
банке, за финансирање Пројекта обнове енергетског сектора.

 

Члан
2.

Задужење из члана 1.
овог закона извршава се на основу Финансијског уговора између Савезне Републике
Југославије, као зајмопримца, и Европске инвестиционе банке, као зајмодавца,
закљученог августа 2002. године.

 

Члан
3.

Из средстава овог
зајма у висини до 59 милиона евра, финансираће се следеће компоненте Пројекта
обнове енергетског сектора у Републици Србији, и то:

1) у фази А:

изградња подстанице
Београд 20, 400 kV. Монтажа подстанице у Београду је кључна како би се очувала
поузданост у северним и централним деловима Београда. Подстаница ће снабдевати
и седам осталих подстаница, јер било који квар у двоструком колу ваздушних
водова изазвао би преоптерећење у осталих седам подстаница;

изградња подстанице
Јагодина 4, 400 Kv. Обезбедиће поуздано снабдевање корисника у централној и
северној Србији, преко осам подстаница у том региону и смањиће губитке;

проширење подстанице
Сомбор 3, 400 kV;

проширење подстанице
Сремска Митровица 2, 400 kV;

ремонт кључних
преносних водова у дужини од око 96 км, Ваљево 3 Зворник, 110 kV;

ремонт кључних
преносних водова у дужини од око 64 км, Београд 3 Костолац, 110 kV.

2) у фази Б:

обнова подстанице
Београд 8, 400 kV;

обнова подстанице
Нови Сад 3, 400 kV, 2х300 MVA;

замена 15 јединица у
разним подстаницама, 400 kV;

ремонт подстанице
Београд 5, 220 kV; 2х250 MVA;

подизање
трансформаторског капацитета подстанице Београд 3, 220 kV, са 250 MVA;

ремонт подстанице
Београд 3, 220 kV, 250 MWA;

ремонт подстанице
Нови Сад 3, 220 kV.

Корисник зајма у
Републици Србији је Јавно предузеће Електропривреда Србије.

 

Члан
4.

Из средстава овога
зајма у висини до 11 милиона евра, финансираће се следеће компоненте Пројекта
обнове енергетског сектора у Републици Црној Гори, и то:

1) ремонт
хидроелектрана:

(а) Хидроелектрана
Перућица: замена турбина у Јединици 6; инсталација електронске турбине са
хидрауличном контролом у Јединици 6; нова јединица за чишћење воде за “Марин
Крст”.

(б) Хидроелектрана
Пива:

систем снабдевања и
електричног прекида за три сета генератора; замена 3 кружна прекидача и 3
преносна дисконектора у 220 kV прекидној станици, укључујући и саставне
елементе;

2) ремонт преносне
мреже: замена триулазних кружних прекидача за спољно подизање система; замена
сета од три једноулазна дисконектора, 400 kV, за спољно подизање система;
замена трансформатора за мерење високог напона; замена трансформатора снаге.

Корисник зајма у
Републици Црној Гори је Електропривреда Црне Горе а.д. Никшић.

 

Члан
5.

Република Србија и
Република Црна Гора обавезују се да у року од 30 дана од дана ступања на снагу
овог закона издају Србији и Црној Гори контрагаранције за уредно обезбеђење
средстава за измиривање свих доспелих обавеза по уговору из члана 2. овог
закона за део дугова предузећа са њихових територија.

Република Србија и
Република Црна Гора обавезују се да ће обезбеђивати средства у буџетима за
измирење дела доспелих обавеза предузећа са њихових територија, ако то
благовремено не учине корисници зајмова.

Средства из става 2.
овог члана Република Србија и Република Црна Гора преносе на посебан рачун
Србије и Црне Горе код Народне банке Србије, отворен с искључивом наменом
отплате зајма из члана 2. овог закона.

 

Члан
6.

Курсне разлике које
могу настати у вези с измирењем обавеза, у смислу овог закона, сносе крајњи
корисници наведени у чл. 4. и 5, тј. Република Србија и Република Црна Гора у
делу обавеза предузећа са њихове територије.

 

Члан
7.

Народна банка Србије
наплаћује од крајњих корисника наведених у чл. 4. и 5, тј. Републике Србије и
Републике Црне Горе, у делу обавеза предузећа са њихове територије, трошкове за
трансфер средстава за отплату обавеза Европској инвестиционој банци, као и
провизију за услуге коју пружа у смислу овог закона.

 

Члан
8.

Овај закон ступа на
снагу наредног дана од дана објављивања у “Службеном листу СЦГ”.