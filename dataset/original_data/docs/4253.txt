Редакцијски пречишћен текст
    

 


ЗАКОН

о 
предузећима


„Службени лист СРЈ”, бр. 29. од 26. 

јуна 
1996, 33 од 19. 

јула 
1996 
(исправка), 
29 од 27. 

јуна 
1997, 59 oд 4. 

децембра 
1998, 74 од 25. 

децембра 
1999,

9 од 2. марта 2001 (СУС), 
36 од 3. 

јула 
2002. и „Службени гласник РС”, бр. 

125 од 22. новембра 2004. (др. 
закон), 
 36 од 27. маја 2011 (др. закон)

 

 


НАПОМЕНА ИЗДАВАЧА:

Закон 
је престао да важи, осим чл. 392. до 399. и чл. 400а, 400б, 400в и 421а, који 
остају на снази до истека рокова за приватизацију утврђених законом којим се 
уређује приватизација (види члан 456. Закона 
о привредним 
друштвима – 125/2004-79).


Закон о привредним друштвима („Службени гласник РС“, број 125/2004) престао 


је да 
важи даном почетка примене Закона о привредним друштвима („Службени гласник РС“, 
број 36/2011), 1. фебруара 2012. године, 
осим 
одредбе члана 456. тог закона која се примењује до окончања приватизације 
постојећих друштвених предузећа и привредних друштава која послују друштвеним 
или државним капиталом 
(види члан 597. Закона о привредним друштвима

– 
36/2011-3).

 

 

 

Чл. 1. до 
391.

Престали су 
да важе (види члан 456. Закона - 125/2004-79)

 

 

III. ДРУШТВЕНО ПРЕДУЗЕЋЕ

 

1. 
Појам

 

Члан 
392.

(1) 
Друштвено предузеће је предузеће које у целини послује друштвеним капиталом.

(2) 
Друштвени капитал друштвеног предузећа подељен је на акције или уделе одређене 
номиналне вредности и уписује се у регистар.

 

2. 
Органи

 


2.1. Врсте

 

Члан 
393.

(1) 
Органи друштвеног предузећа су: скупштина, управни одбор, директор и надзорни 
одбор.

(2) У 
друштвеном предузећу које има до 50 запослених не бира се управни и надзорни 
одбор, ако статутом предузећа није друкчије одређено.

(3) У 
друштвеном предузећу у коме се не бира управни и надзорни одбор њихове функције 
врше се на начин утврђен статутом.

 


2.2. Скупштина

 

Члан 
394.

(1) 
Скупштину друштвеног предузећа чине представници запослених.

(2) 
Скупштину друштвеног предузећа које има делове чине представници запослених у 
свим деловима.

(3) 
Статутом се утврђује број чланова, начин избора, мандат, састав и одговорност 
чланова скупштине.

(4) 
Скупштина друштвеног предузећа, по правилу, одлучује јавним гласањем.

(5) 
Скупштина може одлучивати тајним гласањем о избору и опозиву чланова органа 
друштвеног предузећа.

(6) У 
друштвеном предузећу с мање од 50 запослених функцију скупштине врше сви 
запослени.

(7) 
Скупштина друштвеног предузећа одлучује већином гласова свих чланова, ако 
статутом није предвиђена друга квалификована већина.

(8) 
Скупштина друштвеног предузећа, поред делокруга из члана 61. овог закона, 
одлучује и о:

1) 
остаривању захтева према члановима управе и надзорног одбора у вези с накнадом 
штете насталом у вођењу послова, као и захтевима за поништај незаконите одлуке;

2) 
заступању друштвеног предузећа у судским поступцима против чланова управе;

3) 
питањима из делокруга управног одбора – само на захтев управног одбора.

 


2.3. Управни одбор

 

Члан 
395.

(1) 
Управни одбор друштвеног предузећа бира скупштина.

(2) 
Чланови управног одбора могу се бирати и из реда стручњака изван друштвеног 
предузећа.

(3) На 
управни одбор друштвеног предузећа сходно се примењују одредбе овог закона о 
делокругу и начину одлучивања управног одбора, заменицима, опозиву, искључењу 
права гласа и одговорности чланова управног одбора акционарског друштва.

 


2.4. Директор

 

Члан 
396.

(1) 
Директора друштвеног предузећа бира и разрешава управни одбор.

(2) У 
друштвеном предузећу у коме се не образује управни одбор, директора бира и 
разрешава скупштина.

(3) 
Ако директор друштвеног предузећа није изабран, управни одбор, односно скупштина 
ако управни одбор није образован, поставља вршиоца дужности директора, с 
правима, дужностима и одговорностима директора, на период до годину дана.

(4) 
Директор друштвеног предузећа врши своје функције у интересу предузећа.

(5) 
Поред делокруга утврђеног у одредбама члана 63. овог закона, директор друштвеног 
предузећа врши и друге послове који законом, статутом или другим општим актом 
нису стављени у делокруг скупштине, управног одбора и надзорног одбора.

(6) 
Директор друштвеног предузећа може бити разрешен ако постоје губици у пословању, 
ако прекрши правила клаузуле конкуренције и правила поступања у случају сукоба 
интереса с предузећем, због неспособности, као и из других разлога утврђених 
статутом.

 


2.5. Извршни одбор директора

 

Члан 
397.

(1) 
Статутом друштвеног предузећа може се предвидети постојање извршног одбора 
директора.

(2) 
Извршни одбор директора је помоћни и извршни орган директора.

(3) 
Чланови извршног одбора директора постављају се и разрешавају на начин утврђен 
статутом.

(4) 
Чланови извршног одбора директора могу бити изабрани за чланове управног одбора, 
с тим што број тих чланова не може прећи трећину чланова управног одбора.

 


2.6. Надзорни одбор

 

Члан 
398.

(1) 
Надзорни одбор друштвеног предузећа има најмање три члана.

(2) 
Чланови надзорног одбора могу се бирати и из реда стручњака изван друштвеног 
предузећа.

(3) На 
надзорни одбор друштвеног предузећа сходно се примењују одредбе овог закона о 
надзорном одбору акционарског друштва.

 


Члан 398а.*

(1) 
Предузеће које послује већинским друштвеним капиталом не може, без претходне 
сагласности агенције републике чланице надлежне за послове приватизације 
доносити одлуке о: смањењу или повећању капитала; реорганизацији или 
реструктурирању; инвестиционом улагању; продаји дела имовине; оптерећивању 
имовине; залагањем ствари или успостављањем хипотеке; дугорочном закупу; 
поравнању са повериоцима; узимању или одобравању кредита или издавању гаранција, 
ван тока редовног пословања.

(2) 
Одлуке донете супротно одредби става 1. овог члана поништиће агенција републике 
чланице надлежна за послове приватизације.

 


*Службени лист СРЈ, број 36/2002

 

3. 
Садржина статута

 

Члан 
399.

Статут 
друштвеног предузећа садржи одредбе о:

1) 
фирми и седишту предузећа;

2) 
делатности предузећа;

3) 
заступању;

4) 
начину распоређивања добити и покрићу губитака;

5) 
резервама;

6) 
органима предузећа и избору, опозиву и делокругу органа предузећа;

7) 
општим актима и начину њиховог доношења;

8) 
правима, обавезама и одговорностима органа предузећа;

9) 
овлашћењима делова предузећа у правном промету;

10) 
начину статусних промена предузећа;

11) 
заштити животне средине;

12) 
другим питањима значајним за рад и пословање предузећа и за остваривање права, 
обавеза и одговорности запослених у предузећу.

 


Члан 400. 


Брисан је (види члан 14. Закона - 36/2002-11)

 

 

 


IIIа. ПОСЕБНЕ ОДРЕДБЕ О УПРАВЉАЊУ ПРЕДУЗЕЋЕМ У ПОСТУПКУ ПРИВАТИЗАЦИЈЕ*

 


*Службени лист СРЈ, број 36/2002

 


Члан 400а.*

(1) У 
предузећу које послује друштвеним или државним капиталом влада републике чланице 
именује представнике друштвеног или државног капитала у скупштини и управном 
одбору од лица из предузећа или изван предузећа, кад орган надлежан за 
спровођење поступка приватизације утврди да је орган предузећа донео одлуку 
којом се спречава или отежава спровођење поступка приватизације, као и кад овај 
орган пропусти да донесе одлуку, закључи уговор или предузме друге мере у 
поступку приватизације .

(2) 
Одлука којом се спречава или отежава поступак приватизације ништава је.

(3) У 
предузећу које послује друштвеним капиталом, друштвени капитал исказује се у 
акцијама или уделима одређене номиналне вредности који немају статус сопствених 
акција, односно удела, у смислу овог закона.

 


*Службени лист СРЈ, број 36/2002

 


Члан 400б.*

(1) 
Купац друштвеног, односно државног капитала или имовине стиче право својине над 
тим капиталом или имовином исплатом продајне цене. Исплатом продајне цене сматра 
се и уплата продајне цене на девизни рачун са посебном наменом. Изузетно, када 
се продајна цена плаћа у ратама, купац стиче право својине над капиталом уплатом 
у висини од 45% од продајне цене.

(2) 
Купцу капитала или имовине из става 1. овог члана издаје се потврда о акцијама 
или уделима, у складу са савезним законом, која се може заменити за акције или 
уделе.

(3) 
Одредба става 1. овог члана не односи се на уговоре о куповини акција или удела 
друштвеног, односно државног капитала закључене до дана ступања на снагу овог 
закона.

 


*Службени лист СРЈ, број 36/2002

 


Члан 400в.*

(1) 
Зависно предузеће може, ради спровођења поступка приватизације, да донесе одлуку 
о иступању из холдинга, односно матичног предузећа у случајевима организовања 
преносом капитала без накнаде, поделе имовине, стицања капитала у другом 
предузећу, инвестирања капитала у нова предузећа, као и у другим случајевима.*

(2) 
Право на иступање из холдинга, односно матичног предузећа не може се статутом 
искључити, односно ограничити.*

(3) У 
случају из става 1. овог члана холдинг, односно матично предузеће обавезно је 
да, без накнаде, пренесе на зависно друштво акције или уделе које поседује у 
њему, односно акције или уделе које поседује по основу дела друштвеног, односно 
државног капитала.*

(4) 
Зависно предузеће које иступи из холдинга, односно матичног предузећа одговара 
неограничено солидарно са холдингом, односно матичним предузећем за обавезе 
зависног предузећа настале до дана иступања.*

 


*Службени лист СРЈ, број 36/2002

 

Чл. 
401. 
до 421.


Престали су да важе (види члан 456. Закона - 125/2004-79)

 

Део 
Четврти


СТАТУСНЕ ПРОМЕНЕ И ПРОМЕНЕ ОБЛИКА ПРЕДУЗЕЋА

 

1. 
Општа правила

 


Члан 421а.*

(1) 
Одлуке о статусним променама и променама облика предузећа које послује већинским 
друштвеним капиталом не могу се доносити без претходне сагласности владе 
републике чланице.*

(2) 
Одлуке донете супротно одредбе члана 1. овог члана ништаве су.*

 


*Службени лист СРЈ, број 36/2002

 

Чл. 
422. 
до 450.


Престали су да важе (види члан 456. Закона - 125/2004-79)