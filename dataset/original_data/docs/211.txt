На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси
 
 
ОДЛУКУ
о образовању Радне групе за спровођење Стратегије каријерног вођења и саветовања у Републици Србији

"Службени гласник РС", број 
	30 од 6. маја 2011.
 
 
1. Образује се Радна група за спровођење Стратегије каријерног вођења и саветовања у Републици Србији (у даљем тексту: Радна група), на време до 2014. године.
 
2. Задатак Радне групе је предлагање мера ради усклађивања активности на спровођењу Стратегије каријерног вођења и саветовања у Републици Србији (у даљем тексту: Стратегија) према динамици утврђеној Акционим планом за спровођење Стратегије, праћење реализације Стратегије, учешће у евалуацији и припреми годишњих извештаја за Владу о реализацији Стратегије.
Радна група ће учествовати и у промоцији и популарисању успостављања система каријерног вођења и саветовања у Републици Србији у складу са Стратегијом.
 
3. У Радну групу именују се:
1) за председника:
– Ивана Ковачевић, Министарство омладине и спорта;
2) за чланове:
– Снежана Клашња, Министарство омладине и спорта;
– Богољуб Лазаревић, Министарство просвете и науке;
– Ружица Стоиљковић, Министарство финансија;
– Љиљана Џувер, Министарство економије и регионалног развоја;
– Радмила Букумирић-Катић, Министарство рада и социјалне политике;
– Драган Ђукић, Национална служба за запошљавање;
– Слободан Самарџић, Привредна комора Србије;
– Неда Бокан, Конференција универзитета Србије;
– Јасмина Танасић, Стална конференција градова и општина;
– Весна Ђукић, Београдска отворена школа.
 
4. Радна група подноси извештај о раду надлежном одбору најмање сваких 60 дана, а Влади најмање сваких 90 дана.
 
5. Стручну и административно-техничку потпору Радној групи пружа Министарство омладине и спорта.
 
6. Ова одлука ступа на снагу осмог дана од дана објављивања у „Службеном гласнику Републике Србије”.
 
 
05 број 02-3148/2011
У Београду, 28. априла 2011. године

Влада
Председник,
др 
	Мирко Цветковић, с.р.