Редакцијски пречишћен текст
 
 
На основу члана 36. став 3. Закона о јавним набавкама („Службени гласник РС”, број 124/12), 
Управа за јавне набавке доноси 
 
ПРАВИЛНИК
о форми и садржини захтева за мишљење о основаности примене преговарачког поступка 
"Службени гласник РС", бр. 
				29 од 29. марта 2013, 83 од 3. октобра 2015.
 
Члан 1.
Овим правилником уређује се форма и садржина захтева за мишљење о основаности примене преговарачког поступка без објављивања позива за подношење понуда на основу члана 36. став 1. тач. 2) до 6) Закона о јавним набавкама (у даљем тексту: Закон).
Члан 2.
Захтев за мишљење из тачке 1. доставља се Управи за јавне набавке у писаној форми и на прописаном обрасцу.
Члан 3.
Захтев за мишљење садржи:
1) назив,
				
				матични број, ПИБ, општина* и седиште наручиоца;
2) правни основ (основ из члана 36. Закона);
3) податке о предмету набавке (опис предмета јавне набавке, назив и ознака из општег речника набавки, процењена вредност јавне набавке);
4) податке о понуђачу – назив/пословно име, седиште (осим у случају спровођења преговарачког поступка из члана 36. став 1. тачка 3) Закона);
5) образложење захтева (навођење околности конкретног случаја из којих произилази основаност примене преговарачког поступка);
6) доказе који се прилажу (којима се потврђују наводи из образложења захтева);
7) потпис одговорног лица. 
Члан 4.
Саставни део овог правилника чини образац захтева за мишљење о основаности примене преговарачког поступка.
Члан 5.
Овај правилник ступа на снагу 1. априла 2013. године.
Број 110-00-6/2013-01
У Београду, 27. марта 2013. године
Директор,
др Предраг Јовановић, с.р.
   
  
 
Прилози
 
НАПОМЕНА ИЗДАВАЧА: Правилником о 
				измени и допуни Правилника о форми и садржини захтева за мишљење 
				о основаности примене преговарачког поступка ("Службени гласник 
				РС", број 83/2015)
				
				Образац захтева за мишљење о основаности примене преговарачког 
				поступка замењен је новим Обрасцем (види члан 2. Правилника - 
				83/2015-30).