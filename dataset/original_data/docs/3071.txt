На
основу чл. 76 ст. 2 Закона о меници и чл. 23 тач. 10 Закона о чеку прописујем

 

 

ПРАВИЛНИК

о протестним регистрима

„Службени
лист ФНРЈ”, број 5 од 17. 
јануара 1947.

 

 

Члан
1

Протестни регистар
води се у три засебне књиге и то:

Протестни регистар,
књига I, за протесте извршене по чл. 70. Закона о меници и чл. 19 ст. 2 тач. 1
и чл. 23 тач. 10 Закона о чеку, према приложеном формулару I;

2) Протестни
регистар, књига II, за уверења о замени протеста по чл. 77. ст. 1. Закона о
меници и чл. 19 став 2 тач. 2 Закона о чеку, према приложеном формулару II;

3) Протестни
регистар, књига III, за уверења о замени протеста по чл. 77 ст 2. Закона о
меници и чл. 23 тач. 10 Закона о чеку, према приложеном формулару III.

 

Члан
2

Срески судови ће
спремити поменуте три књиге унапред за једну или више година.

На сваком листу
навешће се назив суда, цео назив дотичне књиге и редни број листа.

Свака књига је тврдо
увезана и прошивена концем (јемствеником) који иде кроз све листове и чији су
крајеви на унутрашњој страни корица причвршћени печатом надлежног окружног
суда.

Стављајући свој
печат, суд ће потврдити колико у књизи има листова. Потврда носи датум кад је
извршена и број протокола под којим је извршена.

Листови у књизи
морају бити означени редним бројевима.

 

Члан
3

Подигнути протести и
замене протеста, и то без обзира да ли је код замене протеста по чл. 77 ст. 1
Закона о меници и чл. 19 ст. 2 тач. 2 Закона о чеку суделовао протестни орган,
заводе се у протестни регистар без одлагања, а замене протеста пре истека
протестног рока. При томе се мора пазити на ред како су протести и замене
протеста подигнути односно како су странке замолиле за завођење замене протеста
у протестни регистар.

У протестни регистар
се, према приложеним формуларима, заводи редом цела садржина протеста, односно
цео садржај менице (чека) и на њој написане изјаве (чл. 77 ст. 1 Закона о
меници и чл. 19 ст. 2 тач. 2 Закона о чеку) односно цео садржај менице (чека) и
уверење о замени протеста (чл. 77 ст. 2 Закона о меници и чл. 23 тач. 10 Закона
о чеку).

Имаоцу менице (чека)
или његовом заступнику предаће се одмах оригинал протеста са поднесеном меницом
(чеком), односно поднесена меница (чек) на којој је написана потреба о завођењу
изјаве у протестни регистар, односно оригинал уверења о замени протеста са
поднесеном меницом (чеком).

 

Члан
4

Протестни орган
потврдиће у протестном регистру да у њему заведена садржина одговара оригиналу
протеста односно поднесеној меници (чеку, препису менице) и на њој написаној
изјави трасата односно поднесеној меници (чеку, препису менице) и издатом
уверењу о замени протеста.

 

Члан
5

Протестни регистар
не сме се носити изван зграде суда.

 

Члан
6

Протестни органи
врше протествовање на писмену или усмену молбу имаоца менице (чека) односно
његовог заступника. Усмена молба се не заводи у засебан судски записник
(протокол). Писмена молба се заводи у деловодни протокол.

Молилац плаћа таксу
за молбу, била она усмена или писмена.

Таксе за молбу, као
и таксе за протест и за замене протеста, лепе се и поништавају по прописима
Закона о таксама и Правилника за извршење Закона о таксама.

По молби за
протестовање односно за уношење извршене замене протеста односно за извршење
замене протеста, протестни орган ће одмах без доношења посебног решења извршити
протестовање, односно завођење замене протеста у протестни регистар, односно
извршити замену протеста и уверење о томе завести у протестни регистар. При
томе он се не сме упустити у испитивање да ли је протестовање или завођење у
поједином случају потребно или подесно за одржавање или вршење меничних (чековних)
права.

 

Члан
7

Оверени преписи
протеста као и оверени преписи и уверења о замени протеста издаваће се само
заинтересованим лицима и само на основу писмених молби, а по наплати таксе и
трошкова. У протестном регистру забележиће се бројеви решења на основу којих су
ти преписи издати, коме су издати и колико је преписа издато.

 

Члан
8

Када лице против
кога се подиже протест у смислу чл. 73 ст. 2 Закона о меници односно чл. 23
тач. 10 Закона о чеку изврши пропуштену исплату у руке протестног органа, овај
ће то на меници потврдити. Садржај потврде унеће у целости у посебан акт који
се заводи у деловодни протокол. На самој потврди на меници (чеку) ставиће свој
потпис, датум и број акта под којим је потврда заведена као и судски печат, па
ће меницу (чек) предати лицу против кога се протест подиже.

У случају делимичне
исплате, протестни орган ће поступити по чл. 73 ст. 3 Закона о меници.

 

Члан
9

Протести и замене
протеста могу се наводити овим скраћеницама: „Про. I р. бр. – – –”, односно:
„Про. II р. бр. – – –”, односно: „Про. III р. бр. – – –”, додајући томе назив
суда који је вршио протест односно замену протеста.

 

Члан
10

Протестни регистри
чуваће се десет година.

 

Члан
11

Протестни орган има
право на накнаду трошкова за подизање протеста и замену протеста. Ту се
рачунају особито путни трошкови и трошкови проналажења пословног локала и стана
лица против кога се подиже протест.

 

Члан
12

За путне трошкове
протестних органа важе прописи о накнади трошкова за службена путовања државних
службеника.

 

Члан
13

Све трошкове треба
завести у свим примерцима исправа које се заводе у протестни регистар.

 

Члан
14

Овај правилник ступа
на снагу даном објављивања у „Службеном листу Федеративне Народне Републике
Југославије”.

 

Зак
бр. 55

8.
јануара 1947. године

Београд

Министар
правосуђа, 


Фране
Фрол, с.р.

 

 

 

 

ФОРМУЛАР
I

Срески суд у – – – –
– – – – – – – – – – – – –

Протестни регистар,
књига I Редни број

ПРОТЕСТ

На молбу1
потписани је данас – – – – – 19 – – год. у – – сати показао – покушао показати
у његовом – њиховом пословном локалу – стану у – – – – – – – меницу – чек –
препис менице следећег садржаја:3

и позвао – покушао
позвати га да ту меницу – чек – препис менице исплати – акцептира – датира да
преда изворник – дупликат те менице.

2није
извршио – нису извршили предњу чинидбу, коју је потписани од њега – њих тражио.

Потписани није могао
наћи у поменутом његовом – њиховом пословном локалу – стану – безуспешно се
распитивао код месног народног одбора за пословни локал – стан2:

2исплатио је
имаоцу менице – чека – преписа менице потписаном своту од – – – – што је
потписани забележио на меници – чеку – препису менице.

Потписани није могао2
саопштити предњи захев и то из узрока4

Трошак протеста5

У – – – – – – – – –
– – – – – – – – – – – 19 – –год.

–
– – – – – – – – – – – – – – – – –

Протестни
орган

––––––––––––––––


1 оставити
један ред празан за име имаоца менице односно његовог заступника;


2 оставити
један и по ред празан за име обвезника;


3 оставити
десет празних редова за садржај менице (чека);


4 оставити
ред и по празан за навођење узрока;


5 трошкови и
награде протестног органа и трошкови имаоца менице (таксе и др.)

 

 

ФОРМУЛАР
II

Срески суд у – – – –
– – – – – – – – – – – – –

Протестни регистар,
књига II Редни број

УВЕРЕЊЕ
О ЗАМЕНИ ПРОТЕСТА

по
чл. 77 ст. 1 Закона о меници и чл. 19 ст. 2 тач. 2 Закона о чеку

На молбу1
да се у протестном року унесе у протестни регистар следећа изјава, коју је
трасат – домицилијат – адресат по потреби – акцептант интервенцијом – издавалац2
датирао и потписао на меници – чеку – препису менице следећег садржаја ...


3


потписани је ту
молбу усвојио тако да је цео садржај менице – чека и предње изјаве на њој завео
у протестни регистар, а на поменутој меници – чеку – препису менице потврдио да
је поменута изјава данас унесена у протестни регистар назначио трошкове овога
поступка а онда је вратио1

Трошкови предњег
поступка4

У – – – – – – – – –
– – – – – – – – – – – 19 – –год.

–
– – – – – – – – – – – – – – – – –

Протестни
орган

––––––––––––––––


1 оставити
један ред празан за име имаоца менице односно његовог заступника;


2 непотребно
брисати и оставити један и по ред празан за име обвезника;


3 оставити
десет празних редова за цео садржај са изјавом на меници (чеку);


4 таксе и
трошкови лица на чију се молбу протест подиже, затим трошкови протестног
органа.

 

 

ФОРМУЛАР
III

Срески суд у – – – –
– – – – – – – – – – – – –

Протестни регистар,
књига III Редни број

УВЕРЕЊЕ
О ЗАМЕНИ ПРОТЕСТА

по
чл. 77 ст. 2 Закона о меници и чл. 23 тач. 10 Закона о чеку

На молбу1
потписани је данас препорученим писмом послао следећим лицима:2

по један препис
менице – чека – преписа менице, који-а гласи:3 и уједно сваком од
њих напоменуо да је предња-и меница – чек – препис менице протестован-а због
неисплате – због неакцептирања менице.

Потписани је данас
ово уверење у изворнику уписао у протестни регистар а уверење предао1

Трошкови предњег
протеста4

У – – – – – – – – –
– – – – – – – – – – – 19 – –год.

–
– – – – – – – – – – – – – – – – –

Протестни
орган

––––––––––––––––


1 оставити
један ред празан за име имаоца менице односно његовог заступника;


2 оставити
пет празних редова за име обвезника;


3 оставити
десет празних редова за садржај менице (чека);


4 таксе и
трошкови имаоца менице, затим трошкови протестног органа.