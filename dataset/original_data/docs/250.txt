Редакцијски пречишћен текст
 
 
На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
	
Влада доноси 
 
ОДЛУКУ
о образовању Међуресорске радне групе за спровођење Анекса Ц Споразума о питањима сукцесије 
	
"Службени 
				гласник РС", број 114 од 23. октобра 2014, 
	5 од 20. јануара 2015.
 
1. Образује се Међуресорска радна група за спровођење Анекса Ц Споразума о питањима сукцесије, који се односи на финансијску активу и пасиву.
2. Задатак Међуресорске радне групе за спровођење Анекса Ц Споразума о питањима сукцесије (у даљем тексту: Међуресорска радна група) је да Координационом телу Владе и Стручној групи Координационог тела Владе припрема предлоге у вези са поделом финансијске активе и пасиве бивше СФРЈ и обавља послове који се односе на правна и техничка питања везана за примену Анекса Ц Споразума о питањима сукцесије. 
	
3. У Међуресорску радну групу именују се: 
1) за председника:
– Светлана Бајић, овлашћени представник Републике Србије у Мешовитом 
	комитету за расподелу финансијске активе и пасиве из Анекса Ц Споразума о 
	питањима сукцесије и заменик генералног директора Сектора за међународну 
	сарадњу у Народној банци Србије;*
2) за чланове:
– Златко Миликић, помоћник министра финансија;
– Зорица Jанковић, директор одељења у Народној банци Србије; 
– Сњежана Продановић, државни правобранилац.
*Службени гласник РС, број 5/2015
 
4. У раду Међуресорске радне групе могу учествовати стручњаци из различитих области ради давања стручних мишљења у вези са појединим питањима из оквира Анекса Ц Споразума о питањима сукцесије. 
	
5. Стручне и административно-техничке послове за потребе Међуресорске радне групе обављаће Народнa банкa Србије. 
	
6. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-12947/2014-1 
У Београду, 22. октобра 2014. године
Влада
Председник,
Александар Вучић, 
	с.р.