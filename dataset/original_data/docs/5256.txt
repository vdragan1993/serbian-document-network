На основу члана 24. став 3. Закона о управљању отпадом („Службени гласник РС”, бр. 36/09 и 88/10) и члана 57. став 5. Закона о заштити животне средине („Службени гласник РС”, бр. 135/04, 36/09, 36/09 – др. закон, 72/09 – др. закон и 43/11 – УС),
Министар пољопривреде и заштите животне средине доноси
 
РЕШЕЊЕ
"Службени гласник 
	РС", број 146 од 30. децембра 2014.
 
1. Овлашћује се Институт МОЛ д.о.о. Привредно друштво за хемију, биотехнологију и консалтинг, Стара Пазова за испитивање отпада, и то за:
1) узорковање отпада по методама утврђеним српским стандардима, међународно признатим стандардима или другим документованим важећим методама;
2) карактеризацију отпада (физичка, физичко-хемијска и хемијска испитивања отпада) ради класификација отпада за прекогранично кретање, третман и одлагање.
2. Послови испитивања отпада ради класификације отпада за прекогранично кретање, третман и одлагање вршиће се за све врсте отпада из Каталога отпада у складу са прописима који регулишу категорију, испитивање и класификацију отпада, изузев група:
– 04 Отпади из кожне, крзнарске и текстилне индустрије;
– 09 Отпади из фотографске индустрије;
– 18 Отпади од здравствене заштите људи и животиња и/или с тим повезаног истраживања (искључујући отпад из кухиња и ресторана који долази од непосредне здравствене заштите).
3. Ово решење објавити у „Службеном гласнику Републике Србије.”
 
Број 19-00-00116/2014-16
У Београду, 4. децембра 2014. године
Министар,
проф. др Снежана Богосављевић Бошковић, с.р.