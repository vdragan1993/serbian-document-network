На
основу члана 2. тачка 2. Закона о Влади Републике Србије („Службени гласник
РС“, бр. 5/91 и 45/93) у вези са чланом 2. став 4. Закона о избеглицама
(„Службени гласник РС“, број 18/92),
Влада
Републике Србије доноси
 
 
УРЕДБУ

о начину збрињавања прогнаних лица
„Службени
гласник РС", број
47 од 9. новембра 1995.
 
 
Члан
1.
Лицима која су са
територије Републике Српске Крајине после 1. августа 1995. године, под
принудом, прогнана на територију Републике Србије (у даљем тексту: прогнана
лица) обезбеђује се остваривање права на смештај и исхрану, материјалну помоћ,
здравствену заштиту и право на образовање.
 
Члан
2.
Својство прогнаног
лица утврђује комесар за избеглице Републике Србије и министар за везе са
Србима изван Србије решењем.
На основу решења из
става 1. овог члана Министарство унутрашњих послова издаје легитимацију
прогнаног лица.
 
Члан
3.
Утврђивање прогнаног
лица, издавање легитимације, вођење евиденције и обезбеђивање права остварује
се сходно прописима о избеглицама.
 
Члан
4.
Ова уредба ступа на
снагу наредног дана од дана објављивања у „Службеном гласнику Републике
Србије”.
 
 
05 број
110-2637/95-2
У Београду, 8.
новембра 1995. године

Влада Републике
Србије
Потпредседник,
проф. др 
Слободан
Унковић, с. р.