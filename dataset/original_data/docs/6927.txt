На
основу члана 35. став 4. Закона о научноистраживачкој делатности („Службени гласник
РС”, бр. 110/05 и 50/06 – исправка), члана 104. Закона о привредним друштвима
(„Службени гласник РС”, број 125/04) и члана 43. став 1. Закона о Влади („Службени
гласник РС”, бр. 55/05 и 71/05 – исправка),

Влада
доноси 

ОДЛУКУ

о оснивању „Института
за повртарство” д.о.о. Смедеревска Паланка 

„Службени гласник РС“, број 
78 од 18. 
септембра 2006.

 

I. ОСНОВНЕ ОДРЕДБЕ

 

Члан 1.

Оснива
се „Институт за повртарство” д.о.о. Смедеревска Паланка, као једночлано друштво
с ограниченом одговорношћу, које послује у складу са прописима којима се уређује
правни положај привредних друштава (у даљем тексту: Друштво). 

Влада
је Решењем 05 број 022-8161/2006 од 31. августа 2006. године дала претходну сагласност
на Одлуку о статусној промени поделом уз оснивање, коју је донео Управни одбор Института
за истраживања у пољопривреди „СРБИЈА” Београд, Зелени венац 2/3, од 21. јула
2006. године. 

Члан 2.

Друштво
се оснива на неодређено време.

Члан 3.

Друштво
послује средствима у државној својини.

Друштво
има својство правног лица.

Друштво
у правном промету са трећим лицима има сва овлашћења и иступа у своје име и за свој
рачун.

II. ПОСЛОВНО ИМЕ И СЕДИШТЕ

 

Члан 4.

Пословно
име Друштва гласи: „Институт за повртарство” друштво с ограниченом одговорношћу,
Смедеревска Паланка. 

Скраћено
пословно име Друштва гласи: „Институт за повртарство” д.о.о.

Седиште
Друштва је у Смедеревској Паланци, ул. Карађорђева број 71.

III. ПЕЧАТ И ШТАМБИЉ
ДРУШТВА

 

Члан 5.

Друштво
има печат и штамбиљ.

Печат
Друштва је округлог облика, пречника 32 мм, на коме је исписано пословно име Друштва
и седиште Друштва на српском језику, ћириличким писмом.

Штамбиљ
је правоугаоног облика, дужине 55 мм и ширине 25 мм, на коме је исписано пословно
име Друштва и седиште Друштва на српском језику, ћириличким писмом.

Директор
Друштва доноси одлуку којом се утврђује начин употребе и чувања печата и штамбиља
Друштва.

IV. ПОДАЦИ О ОСНИВАЧУ

 

Члан 6.

Оснивач
Друштва је Република Србија за коју на основу законског овлашћења оснивачка права
врши Влада, Београд, Немањина број 11 (у даљем тексту: оснивач).

V. ДЕЛАТНОСТ ДРУШТВА

 

Члан 7.

Претежна
делатност Друштва је: 

73103
Истраживање и експериментални развој у биотехничким наукама.

Поред
делатности из става 1. овог члана Друштво обавља и следеће послове: 

–
проучавање биологије, физиологије, агротехнике и екологије повртарских култура;

–
оплемењивање повртарског биља у циљу стварања нових и поправљања постојећих сорти
и хибрида;

–
проучавање и проналажење решења за савремене системе гајења повртарских култура;


–
проучавање болести, штеточина и корова пољопривредног биља и семена, испитивање
метода њиховог сузбијања и проучавање мера за спречавање, отклањање, сузбијање и
искорењивање болести, штеточина и корова;

–
проучавање сушења и чувања поврћа;

–
прикупљање, проучавање и одржавање домаћих и интродукованих сорти и хибрида поврћа
за потребе банке биљних гена;

–
производња и дорада семена повртарског биља;

–
трансфер и примена научнотехнолошких решења;

–
стручна и здравствена контрола производње семена повртарског биља.

Друштво
може обављати и све друге делатности, укључујући и спољнотрговинску делатност, уколико
за то испуњава услове предвиђене законом.

VI. ОСНОВНИ КАПИТАЛ

 

Члан 8.

Средства
за оснивање и почетак рада Друштва чине непокретности, опрема и друга средства укупне
књиговодствене вредности у износу од 157.998.291,78 динара, а према спецификацији
која је извршена Деобним билансом о разграничењу средстава, права и обавеза Института
за истраживања у пољопривреди „СРБИЈА” на дан 31. децембра 2005. године.

Средства
из става 1. овог члана представљају укупан основни капитал Друштва, који је у целости
унет у Друштво и који на дан 31. децембра 2005. године изражено у еврима износи
1.847.933,23 евра.

VII. ПРАВА И ОБАВЕЗЕ
ОСНИВАЧА

 

Члан 9.

Основна
права оснивача по основу удела су да:

1)
управља Друштвом;

2)
одлучује о расподели добити;

3)
учествује у расподели ликвидационе или стечајне масе, после престанка Друштва стечајем
или ликвидацијом, а по подмирењу обавеза Друштва;

4)
буде информисан.

Поред
права из става 1. овог члана, оснивач има и друга права у складу са законом и овом
одлуком.

VIII. РАСПОДЕЛА ДОБИТИ

 

Члан 10.

Добит
Друштва, утврђена у складу са законом, може се расподелити за повећање основног
капитала, резерве или за друге намене, у складу са законом и овом одлуком.

IX. ЗАСТУПАЊЕ ДРУШТВА

 

Члан 11.

Друштво
у пословима унутрашњег и спољнотрговинског промета заступа директор Друштва без
ограничења.

Директор
може у оквиру својих овлашћења дати другом лицу писано пуномоћје за заступање Друштва.

X. ОРГАНИ ДРУШТВА

 

Члан 12.

Органи
Друштва су: Скупштина Друштва и директор. 

Члан 13. 

Друштво
може образовати Научно веће као стручни орган.

Члан 14.

Овлашћења
Скупштине Друштва врши оснивач, преко овлашћених представника. 

Одлуку
о одређивању и разрешењу председника и чланова Скупштине доноси оснивач.

Члан 15.

Скупштина
Друштва одлучује о:

1)
одобравању финансијских извештаја;

2)
доношењу годишњег програма рада и пословања Друштва;

3)
именовању интерног ревизора и утврђивању накнаде за његов рад;

4)
повећању и смањењу основног капитала Друштва;

5)
промени делатности;

6)
утврђивању зараде директора; 

7)
статусним променама, промени правне форме и престанку Друштва;

8)
промени пословног имена и седишта Друштва;

9)
давању одобрења на правне послове директора и других повезаних лица са Друштвом;

10)
стицању, продаји, давању у закуп, залагању или другом располагању имовином велике
вредности, у складу са законом којим се уређује правни положај привредних друштава;

11)
измени оснивачког акта;

12)
образовању огранка Друштва и давању пословног пуномоћја огранцима;

13)
другим питањима из делокруга Скупштине у складу са законом и овом одлуком.

Члан 16.

Директора
Друштва именује и разрешава оснивач, на предлог министра надлежног за научноистраживачку
делатност.

Директор
се именује на четири године.

Директор
је у радном односу у Друштву са пуним радним временом.

Члан 17.

Директор
Друштва:

1)
заступа Друштво;

2)
организује и води пословање Друштва у складу са законом и овом одлуком;

3)
стара се о законитости рада и одговара за законитост рада Друштва;

4)
предлаже доношење одлука из делокруга Скупштине Друштва;

5)
спроводи одлуке Скупштине Друштва;

6)
одлучује о правима, обавезама и одговорностима запослених у Друштву, у складу са
законом којим се уређују радни односи;

7)
доноси акт о организацији и систематизацији послова и друге опште акте Друштва;

8)
обавља друге послове у складу са законом и овом одлуком који нису у делокругу Скупштине
Друштва.

XI. ИНТЕРНИ РЕВИЗОР

 

Члан 18.

Интерни
ревизор:

1)
контролише веродостојност и комплетност финансијских извештаја Друштва;

2)
контролише усклађеност пословања Друштва са законом, годишњим програмом рада и пословања
Друштва;

3)
обавља и друге послове у складу са законом.

Члан
19.

Интерни
ревизор извештава Скупштину Друштва о:

1)
веродостојности и потпуности финансијских извештаја Друштва;

2)
основаности предлога за расподелу добити;

3)
другим питањима од значаја за оцену законитости и целисходности поступања у спровођењу
пословне политике и пословању Друштва.

Интерни
ревизор подноси извештај по питањима из става 1. овог члана најмање једанпут годишње
приликом разматрања годишњег финансијског извештаја, а по потреби и у току године
када то затражи Скупштина Друштва.

XII. АКТИ И ДОКУМЕНТИ
ДРУШТВА

 

Члан 20.

У
Друштву се води књига удела, са подацима и на начин прописан законом којим се уређује
правни положај привредних друштава.

Члан 21.

У
Друштву се води књига одлука. 

У
књигу одлука уносе се одлуке које доноси Скупштина Друштва у складу са овом одлуком.

Члан 22.

Општи
акти Друштва су правилник и одлуке којима се на општи начин уређују одређена питања.

Измене
и допуне правилника и одлука врше се на начин и по поступку који су одређени за
њихово доношење.

Члан 23.

Друштво
води пословне књиге и саставља и подноси рачуноводствене исправе и финансијске извештаје
у складу са законом којим се уређује рачуноводство и ревизија.

Члан 24.

Друштво
је дужно да држи и чува све акте и документе Друштва у складу са законом којим се
уређује правни положај привредних друштава.

XIII. ЗАШТИТА ЖИВОТНЕ
СРЕДИНЕ

 

Члан 25.

Друштво
је, при обављању делатности, дужно да се стара о заштити животне средине, у складу
са законом и другим прописима.

XIV. ПРЕСТАНАК ДРУШТВА

 

Члан 26.

Друштво
престаје:

1)
одлуком Скупштине Друштва;

2)
статусним променама које воде престанку Друштва;

3)
стечајем или ликвидацијом;

4)
ако се правноснажном одлуком утврди да је регистрација Друштва била ништава и одреди
брисање Друштва;

5)
у другим случајевима предвиђеним законом. 

XV. ПРЕЛАЗНЕ И ЗАВРШНЕ
ОДРЕДБЕ

 

Члан 27.

Запослени
у Институту за истраживања у пољопривреди „СРБИЈА” Београд, Зелени венац 2/3, а
распоређени у организационој целини – Центар за повртарство у Смедеревској Паланци,
даном регистрације Друштва настављају да раде у Друштву.

Члан 28.

До
именовања директора Друштва, дужност директора обављаће, у својству вршиоца дужности
директора Друштва, др Богољуб Зечевић из Смедеревске Паланке, Улица краља Петра
И бр. 6/17, ЈМБГ 0909965792617.

Члан 29.

Ову одлуку објавити у
„Службеном гласнику Републике Србије”. 

 

 

05
број 022-8485/2006

У
Београду, 14. септембра 2006. године

Влада

Потпредседник,


Ивана
Дулић Марковић, с.р.