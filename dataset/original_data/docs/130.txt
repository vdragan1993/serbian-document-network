На основу члана 27. став 2. Закона о Влади („Службени гласник
РС”, бр. 55/05 и 71/05),

Влада доноси

 

 

ОДЛУКУ

о мерилима за накнаду
за рад саветника председника Владе и саветника потпредседника
Владе

„Службени гласник
РС“, број 76 од 2. септембра 2005.

 

 

1. Накнада за рад саветника председника Владе и саветника
потпредседника Владе који нису у радном односу у Влади, зависи од сложености, значаја
и обима њихових послова, области за коју су задужени и од тога колико дуго су саветници.

 2. Накнада за њихов рад не може бити већа од износа који
се добија множењем нето основице и коефицијента за обрачун плате саветника председника
Владе, односно саветника потпредседника Владе који су у радном односу у Влади.

 3. Ова одлука ступа на снагу осмог дана од дана објављивања
у „Службеном гласнику Републике Србије”.

 

05 број
121-5405/2005

У Београду, 1. септембра
2005. године

Влада

Потпредседник,


Мирољуб Лабус, с.р.