Редакцијски пречишћен текст
 
 

На основу члана 17. став 1. и члана
50. став 1. Закона о Народној банци Југославије (“Службени лист СРЈ”, бр.
32/93, 41/94, 61/95 и 29/97), а у вези са Одлуком о одређивању 800 година манастира
Хиландар као догађаја поводом кога ће се у 1998. години издати пригодни ковани новац
(“Службени лист СРЈ”, бр. 58/97), гувернер Народне банке Југославије доноси

 

ОДЛУКУ


о издавању пригодног златног кованог новца поводом 800 година манастира 

Хиландар


 „Службени
лист СРЈ”, бр. 63 од 31. децембра 1997, 22 од 1. маја 1998.

 

 

1. Народна банка
Југославије издаће поводом 800 година манастира Хиландар пригодни златни ковани
новац у апоенима од 6000, 3000, 1500 и 600 нових динара.*

 

*Службени лист
СРЈ, број 22/1998

 

2. 
Пригодни
ковани новац из тачке 1. ове одлуке Народна банка Југославије издаће у укупној
номиналној вредности од 18.000.000 нових динара, у следећим количинама и
износима по апоенима:

1) 500
комада у апоену од 6000 нових динара – у износу од 3.000.000 нових динара;

2) 500
комада у апоену од 3000 нових динара – у износу од 1.500.000 нових динара;

3) 5.000
комада у апоену од 1500 нових динара – у износу од 7.500.000 нових динара;

4) 10.000
комада у апоену од 600 нових динара – у износу од 6.000.000 нових динара.*

 

*Службени лист
СРЈ, број 22/1998

 

3. Пригодни ковани
новац из тачке 1. ове одлуке биће израђен од злата финоће 900/1000, у
специјалној („пруф”) техници, са високосјајним равним површинама и матираним
рељефним детаљима пригодних мотива, следеће масе и пречника:

1) 
апоен од 6000
нових динара* – масе 34,555 g и пречника 40 mm;

2) 
апоен од 3000
нових динара* – масе 17,277 g и пречника 30 mm;

3) 
апоен од 1500
нових динара* – масе 8,640 g и пречника 25 mm;

4) 
апоен од 600
нових динара* – масе 3,455 g и пречника 20 mm.

Допуштено је да маса
сваког појединог комада пригодног златног кованог новца у промилима одступа
изнад масе наведене у ставу 1. ове тачке.

 

*Службени лист
СРЈ, број 22/1998

 

4. Изглед с лица
пригодног кованог новца из тачке 1. ове одлуке је следећи: на левој страни је
лик светог Саве, са натписом при ободу „СВ.САВА”, а на десној лик светог
Симеона, са натписом при ободу „СВ.СИМЕОН”. Испод ликова при ободу стилизован
је мотив винове лозе, а у продужетку са десне стране налази се знак срца.

 

5. Изглед с наличја
пригодног кованог новца из тачке 1. ове одлуке је следећи: у средини је
стилизован мотив комплекса манастира Хиландар и крстообразна розета са осам
преплетених листова винове лозе. Испод мотива манастира је, с леве стране,
година „1198”, изнад које се налази знак срца, а с десне стране означена је
година „1998”. С леве стране мотива манастира је натпис „МАНАСТИР”, а с десне
натпис „ХИЛАНДАР”. Изнад централног дела мотива манастира је грб СР
Југославије, а испод централног дела тог мотива је бројчана ознака вредности
одговарајућег апоена, испод које су речи „НОВИХ ДИНАРА”, омеђене двема тачкама.
У продужетку тог низа, са десне стране, у микротексту, означена је година
ковања „1998”. При рубу горњег дела полукружно су исписане речи „САВЕЗНА
РЕПУБЛИКА ЈУГОСЛАВИЈА”.

Текстови на лицу и
наличју пригодног златног кованог новца исписани су ћирилицом.

 

6. Обод пригодног
кованог новца из тачке 1. ове одлуке оивичен је рецкама.

 

7. Пригодни ковани
новац из тачке 1. ове одлуке продаваће се по ценама које одреди Народна банка
Југославије.

 

8. Ова одлука ступа
на снагу наредног дана од дана објављивања у „Службеном листу СРЈ”.

 

О. бр. 83 


26. децембра
1997. године 

Београд 


Гувернер

Народне банке Југославије,

Душан Влатковић, 

с.
р.