Редакцијски пречишћен текст
 
 
 
 

На основу члана 
16. став 2. Закона о платном промету („Службени лист СРЈ”, бр. 3/2002 и 5/2003 и 
„Службени гласник РС”, број 43/2004), 

Гувернер 
Народне банке Србије доноси

 

 

ОДЛУКУ
о одређивању послова које може да обавља агент и условима за обављање тих 
послова

“Службени 
 гласник РС”, бр. 57 од 25. маја 2004, 33 од 12. априла 2005.
 

 

1. Овом одлуком 
утврђују се послови платног промета које агент може да обавља у име банке и 
услови које агент мора да испуњава за обављање тих послова. 

 

2. Послове 
платног промета агент обавља у име банке – као место за пријем и слање налога за 
плаћање које банка шаље или прима и коме клијенти могу непосредно приступити за 
слање и примање тих налога. 

 

3. Агент, у 
смислу ове одлуке, јесте Народна банка Србије, банка која послове платног 
промета обавља у смислу одлуке којом се утврђују ближи услови и начин давања и 
одузимања банкама лиценце за обављање платног промета и друго правно лице које с 
банком закључи уговор за обављање послова агента (у даљем тексту: правно лице).


 

4. За обављање 
послова из тачке 2. ове одлуке, правно лице подноси банци писмени захтев, уз 
који подноси следећу документацију: 

– решење о 
упису у регистар код надлежног органа, а ако послове агента обавља као проширење 
регистроване делатности – и акт надлежног органа тог правног лица о обављању тих 
послова;* 

– спецификацију 
опреме, односно документацију којом доказује да располаже техничком и 
технолошком инфраструктуром која му омогућава обављање послова из те тачке;


– доказ о 
кадровској оспособљености за обављање послова из те тачке и извод из акта о 
унутрашњој организацији тог правног лица који се односи на обављање тих послова.


 

*Службени гласник, 
број 33/2005

  

5. Банка, на 
основу захтева и документације из тачке 4. ове одлуке, закључује с правним лицем 
уговор о поверавању послова обављања платног промета у смислу те одлуке. 


 

6. Уговором који 
банка закључи са агентом регулишу се њихова међусобна права и обавезе, а 
нарочито: које ће послове платног промета агент обављати за банку, начин 
обављања тих послова, права, обавезе и одговорности агента и банке, рок на који 
се уговор закључује и остали уговорени услови. 

 

7. Ако у 
поступку контроле банке утврди да банка, због пропуста у раду агента, не поступа 
у складу са Законом о платном промету (у даљем тексту: Закон) и прописима 
донетим на основу Закона – Народна банка Србије наложиће банци да раскине уговор 
којим је том агенту поверила обављање дела послова платног промета. 

 

8. Банка је 
одговорна за све поступке агента и за сваки његов пропуст. 

 

9. Банком, у 
смислу ове одлуке, сматра се банка из члана 2. тачка 10. одредба под а) Закона.


 

10. Даном 
почетка примене ове одлуке престаје да важи Одлука о условима за обављање 
послова агента („Службени лист СРЈ”, број 67/2002). 

 

11. Ова одлука 
ступа на снагу наредног дана од дана објављивања у „Службеном гласнику РС”, а 
примењиваће се од 1. јуна 2004. године.

 

О. број 20
У 
Београду, 18. маја 2004. године
Гувернер
Народне 
банке Србије,

Радован Јелашић, 
с.р.