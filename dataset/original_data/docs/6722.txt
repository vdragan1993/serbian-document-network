Редакцијски пречишћен текст
 
 
На основу члана 84. став 3. Закона о електронским комуникацијама („Службени гласник РС”, бр. 44/10, 60/13 – УС и 62/14),
Министар трговине, туризма и телекомуникација доноси
 
ПРАВИЛНИК
о утврђивању Плана расподеле радио-фреквенција за рад у радио-фреквенцијским опсезима 1710–1785/1805–1880 MHz

	"Службени гласник РС", бр. 112 од 16. октобра 2014,
	125 од 14. новембра 2014.
 
Члан 1.
Овим правилником утврђује се План расподеле радио-фреквенција за стандард GSM 1800/MFCN укључујући и IMT (International Mobile Telecommunications) за пружање јавне електронске комуникационе услуге у радио-фреквенцијским опсезима 1710–1785/1805–1880 MHz за територију Републике Србије.
План расподеле из става 1. овог члана је одштампан уз овај правилник и чини његов саставни део.
Члан 2.
Планом расподеле из члана 1. овог правилника утврђени су услови за расподелу радио-фреквенција, расподела радио-фреквенција, као и други технички услови за коришћење радио-фреквенција у радио-фреквенцијским опсезима 1710–1785/1805–1880 MHz.
Члан 3.
Даном ступања на снагу овог правилника престаје да важи План расподеле фреквенција за GSM/DCS 1800 радио-систем („Службени гласник РС”, број 17/08) у делу који се односи на расподелу фреквенцијских блокова за DCS 1800 радио-систем.
Ималац појединачне дозволе за коришћење радио-фреквенција наставља да користи радио-фреквенције додељене на основу Плана расподеле фреквенција за GSM/DCS 1800 радио-систем („Службени гласник РС”, број 17/08), до замене, односно доделе нових радио-фреквенција, у складу са законом и овим правилником.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”. 
	
 
Број 110-00-00047/2014-01
У Београду, 13. октобра 2014. године
Министар,
Расим Љајић, 
	с.р.
 
ПЛАН РАСПОДЕЛЕ РАДИО-ФРЕКВЕНЦИЈАЗА РАД У РАДИО-ФРЕКВЕНЦИЈСКИМ ОПСЕЗИМА 
	1710–1785/1805–1880 MHZ
УВОД
План расподеле радио-фреквенција за рад у радио-фреквенцијским опсезима 1710–1785/1805–1880 MHz (у даљем тексту: План расподеле) утврђује се на основу Уредбе о утврђивању Плана намене радио-фреквенцијских опсега и других релевантних националних аката и одговарајућих међународних споразума и препорука, а имајући у виду потребе и захтеве корисника.
Основ за доношење и услови за израду Плана расподеле садржани су у следећим документима:
А) Национална регулатива
1. Закон о електронским комуникацијама („Службени гласник РС”, бр. 44/10, 60/13 – УС и 62/14, у даљем тексту: Закон);
2. Уредба о утврђивању Плана намене радио-фреквенцијских опсега („Службени гласник РС”, број 99/12, у даљем тексту: План намене); 
	
3. Технички споразум између националних тела за управљање радио-фреквенцијским спектром Републике Аустрије, Републике Хрватске, Републике Мађарске, Републике Румуније, Републике Србије, Републике Словачке и Републике Словеније о граничној координацији широкопојасних система (UMTS, LTE i WiMAX) у опсегу 1800 MHz (1710–1785/1805–1880 MHz);
4. Технички споразум између националних тела за управљање радио-фреквенцијским спектром Републике Србије и Републике Црне Горе о граничној координацији IMT/UMTS система у GSM опсезима 880–915/925–960 MHz и 1710–1785/1805–1880 MHz;
5. SRPS EN 301 908-1 V6.2.1:2013 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&TTE — Део 1: Увод и општи захтеви;
6. SRPS EN 301 908-2 V6.2.1:2014 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&TTE — Део 2: Корисничка опрема (UE) која користи технику CDMA приступа са директно проширеним спектром (UTRA FDD); 
	
7. SRPS EN 301 908-3 V6.2.1:2014 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&TTE — Део 3: Базне станице (BS) које користе технику CDMA приступа са директно проширеним спектром (UTRA FDD); 
	
8. SRPS EN 301 908-11 V5.2.1:2012 IMT ћелијске мреже – Хармонизовани европски стандард који обухвата битне захтеве из члана 3.2 Директиве R&TTE – Део 11: Репетитори који користе технику CDMA приступа са директно проширеним спектром (UTRA FDD); 
	
9. SRPS EN 301 908-13 V6.2.1:2014 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&TTE — Део 13: Корисничка опрема (UE) за унапређени универзални терестрички радио-приступ (E-UTRA); 
	
10. SRPS EN 301 908-14 V6.2.1:2014 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&TTE — Део 14: Базне станице (BS) за унапређени универзални терестрички радио-приступ (E-UTRA); 
	
11. SRPS EN 301 908-15 V5.2.1:2012 IMT ћелијске мреже – Хармонизовани европски стандард који обухвата битне захтеве из члана 3.2 Директиве R&TTE – Deo 15: Репетитори за унапређени универзални терестрички радио-приступ (E-UTRA FDD); 
	
12. SRPS EN 301 908-18 V6.2.1:2013 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&TTE — Део 18: E-UTRA, UTRA i GSM/EDGE мултистандард радио (MSR) базне станице (BS);
13. SRPS EN 301 908-21 V5.2.1:2012 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&TTE — Део 21: OFDMA TDD WMAN (мобилни WiMAX) FDD корисничка опрема (UE);
14. SRPS EN 301 908-22 V5.2.1:2012 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&TTE — Део 21: OFDMA TDD WMAN (мобилни WiMAX) FDD базне станице (BS).
Б) Међународна регулатива
1. Међународни Правилник о радиокомуникацијама-ITU, Женева, 2012.;
2. Одлука Комисије 2011/251/ЕУ од 18. априла 2011. године о изменама и допунама Одлуке 2009/766/ЕЗ о усклађивању радио-фреквенцијсих опсега 900 MHz и 1800 MHz за терестричке системе који могу пружати паневропске електронске комуникационе услуге у Европској заједници;
3. ERC препорукe и ECC одлукe Конференције европских администрација за пошту и телекомуникације (у даљем тексту: CEPT):
– ECC Препорука о планирању и координацији фреквенција за GSM 900, GSM 1800, Е-GSM и GSM-R копнене мобилне системе (ECC REC/(05)08);
– ERC Одлука се односи на фреквенцијске опсеге који су намењени за увођење DCS 1800 (ERC/DEC/(95)03);
– ECC/DEC/(06)13 Одређивање опсега 880–915 MHz, 925–960MHz, 1710–1785MHz и 1805–1880MHz за терестричке UMTS, LTE и WiMAX системе;
– ECC/REC/(08)02 Планирање фреквенција и координација фреквенција за GSM/UMTS/LTE/WiMAX копнене мобилне системе који раде у фреквенцијским опсезима 900 и 1800 MH;9/30/2014;
– ECC Report 082: Студија компатибилности за UMTS системе у GSM 900/1800 фреквенцијским опсезима;
– ECC Report 096: Компатибилност између UMTS 900/1800 система и система који раде у суседним опсезима;
– CEPT Report 040: Студија компатибилности за LTE и WiMAX који раде у опсезима 880–915 MHz / 925–960 MHz и 1710–1785 MHz / 1805–1880 MHz (900/1800 MHz опсези);
– CEPT Report 041: Компатибилност између LTE и WiMAX који раде у опсезима 880–915 MHz/925–960 MHz и1710–1785 MHz/1805–1880 MHz (900/1800 MHz опсези) и система који раде у суседним опсезима;
– ECC Report 146: Компатибилност GSM MCBTS и других сервиса (TRR, RSBN/PRMG, HC-SDMA, GSM-R, DME, MIDS, DECT) који раде у 900 MHz и 1800 MHz фреквенцијским опсезима; 
	
– Resolution ITU-R 56: Појмовник за међународне мобилне телекомуникације (IMT). 
	
1. Услови за израду Плана расподеле
На основу Закона, План расподеле садржи:
– услове за расподелу радио-фреквенција из намењених радио-фреквенцијских опсега,
– расподелу радио-фреквенција по локацијама или областима за једну или више радио-комуникацијских служби и делатности и
– техничке услове за коришћење радио-фреквенција.
При изради Плана расподеле примењени су следећи услови и принципи:
1) усаглашено коришћење радио-фреквенцијског блока/фреквенција од стране оператора на националном и међународном нивоу;
2) коришћење основних регулаторних поставки за израду и реализацију Плана расподеле, усаглашени су по документима који се примењују у државама чланицама CEPT;
3) основни техничких параметри за израду и реализацију Плана расподеле радио фреквенција, који се примењују у оквиру држава чланица CEPT;
4) омогућавање операторима јавних мобилних телекомуникационих система оптимално техничко и економично планирање на бази технолошке неутралности, изградња и функционисање у складу са стандардом GSM 1800/MFCN, укључујући и IMT, радио-система на територији Републике Србије;
5) коришћење радио-фреквенција у складу са стандардом GSM 1800/MFCN, укључујући и IMT, у циљу избегавања појаве међусобних штетних сметњи.
2. Општи услови за расподелу радио-фреквенција из намењених радио-фреквенцијских опсега и подручје употребе
План расподеле прописује услове за расподелу радио-фреквенција из радио-фреквенцијског опсега 1710–1785/1805–1880 MHz за IMT системе за пружање јавне електронске комуникационе услуге.
У радио-фреквенцијским опсезима 1710–1785/1805–1880 MHz користи се искључиво дуплексни начин рада FDD (Frequency Division Duplex).
Основни радио-фреквенцијски блок је ширине 5 MHz. FDD Uplink почиње од 
	1710 MHz, а FDD Downlink почиње од 1805 MHz.*
Распоред основних радио-фреквенцијских блокова приказан је у Табели 1. 
	
Табела 1. Распоред основних радио-фреквенцијских блокова у опсезима 1710–1785/1805–1880 (MHz).




Редни број основног радио-фреквенцијског блока

Радио-фреквенцијски опсег 1710-1785 (МHz)

Радио-фреквенцијски опсег 1805-1880 (MHz)



Доња фреквенција блока (MHz)

Горња фреквенција блока (MHz)

Доња фреквенција блока (MHz)

Горња фреквенција блока (MHz)



1

1710

1715

1805

1810



2

1715

1720

1810

1815



3

1720

1725

1815

1820



4

1725

1730

1820

1825



5

1730

1735

1825

1830



6

1735

1740

1830

1835



7

1740

1745

1835

1840



8

1745

1750

1840

1845



9

1750

1755

1845

1850



10

1755

1760

1850

1855



11

1760

1765

1855

1860



12

1765

1770

1860

1865



13

1770

1775

1865

1870



14

1775

1780

1870

1875



15

1780

1785

1875

1880



У радио-фреквенцијском опсегу 1710–1785/1805–1880 MHz, у циљу подстицања рационалног и економичног коришћења радио-фреквенцијског спектра на технолошки неутралној основи и унапређења квалитета услуга електронских комуникација, формираће се радио-фреквенцијски блокови спајањем више суседних, основних радио-фреквенцијских блокова. 
	
Радио-фреквенцијски блокови се додељују континуално, без посебно одређеног спољашњег заштитног фреквенцијског размака између радио-фреквенцијских блокова додељених различитим операторима.
Подручје употребе додељених радио-фреквенцијских блокова је Република Србија.
Корисници додељеног радио-фреквенцијског блока у обавези су да, при пружању јавних електронских комуникационих услуга у складу са стандардом GSM 1800/MFCN, укључујући и IMT, примене основне регулаторне поставке и техничке услове.
 
*Службени гласник РС", број 125/2014
 
2.1. Основне регулаторне поставке
Основне регулаторне поставке:
1. Планирање коришћења радио-фреквенција за јавне електронске комуникационе услуге у складу са стандардом GSM 1800/MFCN, укључујући и IMT, врше оператори – имаоци лиценце за јавну мобилну телекомуникациону мрежу и пружање услуга јавне мобилне телекомуникационе мреже у складу са GSM/GSM 1800 и UMTS/IMT-2000 стандардом, а које су издате у складу са Законом о телекомуникацијама („Службени гласник РС”, бр. 44/03 и 36/06); 
	
2. Планирање радио-фреквенција у пограничној области биће засновано на координацији фреквенција између суседних надлежних администрација. Координација радио-фреквенција у пограничној области се врши на основу билатералних или мултилатералних споразума;
3. Додела радио-фреквенција у пограничној области врши се на основу спроведеног поступка координације радио-фреквенција, односно на основу дефинисаних преферентних фреквенција. Преферентне радио-фреквенције су радио-фреквенције које су унапред одређене за коришћење у пограничној области без спровођења поступка координације радио-фреквенције;
4. Непреферентне радио-фреквенције се координирају са надлежним администрацијама суседних земаља сагласно билатералним или мултилатералним споразумима;
5. Расподела радио-фреквенција врши се на основу радио-фреквенцијских блокова који у низу садрже више сукцесивних канала.
2.2. Основни технички услови
Основни технички параметри дати су у билатералним и мултилатералним споразумима, као и одлукама и препорукама ITU и CEPT наведеним у уводу Плана расподеле.
Предвиђена ширина канала: 
– за GSM: 200 kHz; 
– за UMTS и WiMAX: 5 MHz 
– за LTE: 1.4 MHz, 3 MHz, 5 MHz, 10 MHz, 15 MHz или 20 MHz.
За систем UMTS, у складу са UMTS стандардима које је објавио ETSI, посебно EN 301908-1, EN 301908-2, EN 301908-3 и EN 301908-11:
– размак између носилаца две суседне UMTS мреже је 5 MHz или више; 
– размак између носилаца две суседне UMTS и GSM мреже је 2,8 MHz или више.
За систем LTE, у складу са LTE стандардима које је објавио ETSI, посебно EN 301908-1, EN 301908-13, EN 301908-14 и EN 301908-15: 
	
– фреквенцијски размак је 200 kHz или више између ивице LTE канала и ивице GSM канала између суседне LTE мреже и GSM мреже;
– између ивице LTE канала и ивице UMTS канала није потребан фреквенцијски размак између суседне LTE мреже и UMTS мреже;
– између ивице LTE канала није потребан фреквенцијски размак између суседних LTE мрежа.
За систем WiMAX у складу са WiMAX стандардима које је објавио ETSI, посебно EN 301908-1, EN 301908-21 и EN 301908-22:
– фреквенцијски размак је 200 kHz или више између ивице WiMAX канала и ивице GSM канала, између суседне WiMAX мреже и GSM мреже;
– између ивице WiMAX канала и ивице UMTS канала није потребан фреквенцијски размак између суседне WiMAX мреже и UMTS мреже;
– између ивице WiMAX канала није потребан фреквенцијски размак између суседних WiMAX мрежа.