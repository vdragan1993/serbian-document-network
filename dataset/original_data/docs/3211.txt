ЗАКОН

о задужењу 
Савезне
Републике
Југославије 
код Европске 
инвестиционе банке за Пројекат 
обнове железница


"Службени
лист СРЈ", број 36 од 3. 
јула 2002.

 

 

Члан
1.

Савезна Република
Југославија задужиће се у своје име, а за рачун Републике Србије и Републике
Црне Горе, у износу до 85 милиона евра код Европске инвестиционе банке за
финансирање Пројекта обнове железница.

 

Члан
2.

Задужење из члана 1.
овог закона извршиће се закључивањем уговора о финансирању између Европске
инвестиционе банке, као зајмодавца, и Савезне Републике Југославије, као
зајмопримца.

 

Члан
3.

Из средстава овога зајма у висини до 70 милиона евра, финансираће се следеће компоненте Пројекте
обнове железница у Републици Србији, и то обнова деоница:

– Кусадак-Велика
Плана,

– Чортановци-Петроварадин,
и

–
Димитровград-бугарска граница паневропског коридора Х, и

– деонице Ресник –
Ваљево на прузи Београд-Подгорица.

Корисник зајма у
Републици Србији је Јавно железничко транспортно предузеће „Београд”.

 

Члан
4.

Из средстава овога
зајма у висини до 15 милиона евра, финансираће се следеће компоненте Пројекта
обнове железница у Републици Црној Гори:

– обнова деоница
Колашин-Мојковац и Бијело Поље-Врбница на прузи Београд-Подгорица, и

– испорука опреме,
резервних делова и машина за одржавање колоскеа, техничка и друга помоћ, обука
и студија реорганизације подсектора црногорских железница.

Корисник зајма у
Републици Црној Гори је: Јавно предузеће „Жељезнице Црне Горе”.

 

Члан
5.

Ради измиривања
обавеза по уговору из члана 2. овог закона, Република Србија и Република Црна
Гора даће Савезној Републици Југославији контрагаранције за уредно обезбеђење
средстава за измиривање обавеза по том уговору за део дугова предузећа са
њихових територија.

Контрагаранцијама,
Република Србија и Република Црна Гора се обаезују да у свакој години обезбеде
средства у својим буџетима за измирење свог дела обавеза по основу уговора из
члана 2. овог закона, које доспевају у тој години, уколико то не учине корисници
зајмова.

Средства из става 2.
овог члана Република Србија и Република Црна Гора преносе на посебан рачун
Савезне Републике Југославије код Народне банке Југославије, са искључивом
наменом отплате зајма из члана 2. овог закона.

Средства из става 3.
овог члана не чине део савезног буџета.

 

Члан
6.

Народна банка
Југославије измириваће према Европској инвестиционој банци доспеле обавезе по
зајму из члана 2. овог закона, средствима са рачуна из става 3. члана 5. овог
закона.

 

Члан
7.

Овај закон ступа на
снагу осмог дана од дана објављивања у „Службеном листу СРЈ”.