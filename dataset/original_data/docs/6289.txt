На основу члана 53. став 3. Закона о превозу путника у друмском саобраћају („Службени гласник РС”, број 68/15),
Министар грађевинарства, саобраћаја и инфраструктуре доноси
   
ПРАВИЛНИК
о изгледу и садржини обрасца и начину вођења евиденције полазака и долазака аутобуса
"Службени гласник РС", број 90 од 4. новембра 
				2016.
   
Члан 1.
Овим правилником прописују се изглед и садржина обрасца и начин вођења евиденције полазака и долазака аутобуса.
Члан 2.
Образац евиденције полазака и долазака аутобуса садржи: 
1) пословно име пружаоца станичне услуге;
2) место и адресу аутобуске станице;
3) датум; 
4) редни број;
5) пословно име превозника;
6) назив линије;
7) време поласка по регистрованом реду вожње и стварно време поласка аутобуса; 
8) време доласка по регистрованом реду вожње и стварно време доласка аутобуса;
9) регистарску ознаку аутобуса;
10) напомену (режим обављања превоза на линији, неодржани или отказани поласци, БИС превози, разлог кашњења, и др.); 
11) потпис лица која воде евиденцију. 
Члан 3.
Образац евиденције полазака и долазака аутобуса је на папиру А4 или А3 формата беле боје.
Образац из става 1. овог члана одштампан је уз овај правилник и чини његов саставни део (Прилог 1.).
Члан 4.
Евиденција полазака и долазака аутобуса води се свакодневно.
Евиденција полазака и долазака аутобуса води се за поласке и доласке аутобуса свих превозника на заједничком обрасцу.
Подаци се у евиденцију полазака и долазака аутобуса уписују ручно или се уносе електронски одмах после поласка аутобуса са аутобуске станице, односно после доласка аутобуса на аутобуску станицу.
Исправке у евиденцији полазака и долазака аутобуса уносе се читко и потписује их лице које је унело податке који се исправљају.
Евиденција полазака и долазака аутобуса чува се пет година рачунајући од дана уноса података у евиденцију. 
Члан 5.
Даном почетка примене овог правилника престаје да важи Правилник о садржини обрасца вођења евиденције полазака и долазака аутобуса („Службени гласник РС”, брoj 20/96).
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 12. фебруара 2017. године.
Број 110-00-185/2016-03
У Београду, 26. октобра 2016. године
Министар,
проф. др Зорана Михајловић, с.р.
 
ПРИЛОЗИ

				Прилог 1 - Евиденција полазака и долазака аутобуса на аутобуској 
				станици ___________ дана __________