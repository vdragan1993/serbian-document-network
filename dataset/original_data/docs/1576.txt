Редакцијски пречишћен текст
 
 
На основу члана 17. ст. 1. и 
2. Закона о извршењу кривичних санкција („Службени гласник РС”, број 85/05), 

Влада доноси 
УРЕДБУ
о оснивању завода за извршење кривичних санкција у 
Републици Србији
„Службени гласник РС“, бр. 20 од 10. марта 2006, 89 од 2. 
новембра 2009, 32 од 14. маја 2010, 53 од 20. јула 2011, 11 од 17. фебруара 
2017.
*Службени гласник РС, 
број 89/2009
I. ЗАВОДИ
1. Казнено-поправни заводи
Казнено-поправни заводи отвореног 
типа
Члан 1.
Оснивају се следећи казнено-поправни заводи отвореног типа:
1. Казнено-поправни завод у Београду – Падинској Скели;
2. Казнено-поправни завод у Косовској Митровици;
3. Казнено-поправни завод у Сомбору;
4. Казнено-поправни завод у Ћуприји;
5. Казнено-поправни завод у Шапцу.
Казнено-поправни заводи 
затвореног типа
Члан 2.
Оснивају се следећи казнено-поправни заводи затвореног 
типа:
1. Казнено-поправни завод у Нишу;
2. Казнено-поправни завод у Сремској Митровици,
3. Казнено-поправни завод у Панчеву.
*Службени гласник РС, број 11/2017
Казнено-поправни заводи затвореног типа са посебним обезбеђењем
Члан 3.
Оснивају се следећи казнено-поправни заводи затвореног типа 
са посебним обезбеђењем:
1. Казнено-поправни завод у Истоку;
2. Казнено-поправни завод у Пожаревцу – Забели;
3. Казнено-поправни завод у Београду.
*Службени гласник РС, 
број 32/2010
2. Казнено-поправни заводи за жене
Члан 4.
Оснива се Казнено-поправни завод за жене у Пожаревцу, који 
је полуотвореног типа.
3. Окружни затвори
Члан 5.
Оснивају се следећи окружни затвори, који су полуотвореног 
типа:
1. Окружни затвор у Београду;
2. Окружни затвор у Врању;
3. Окружни затвор у Гњилану;
4. Окружни затвор у Зајечару;
5. Окружни затвор у Зрењанину;
6. Окружни затвор у Крагујевцу;
7. Окружни затвор у Краљеву;
8. Окружни затвор у Крушевцу;
9. Окружни затвор у Лесковцу;
10. Окружни затвор у Неготину;
11. Окружни затвор у Новом Пазару;
12. Окружни затвор у Новом Саду;
13. Брисана је (види члан 2. Уредбе - 
11/2017-9)
14. Окружни затвор у Пећи;
15. Окружни затвор у Призрену;
16. Окружни затвор у Приштини;
17. Окружни затвор у Прокупљу;
18. Окружни затвор у Смедереву;
19. Окружни затвор у Суботици;
20. Окружни затвор у Ужицу;
21. Окружни затвор у Чачку.
4. Казнено-поправни заводи за 
малолетнике
Члан 6.
Оснива се Казнено-поправни завод за малолетнике у Ваљеву, 
који је затвореног типа.
5. Специјалне затворске болнице
Члан 7.
Оснива се Специјална затворска болница у Београду, која је 
затвореног типа.
6. Васпитно-поправни домови
Члан 8.
Оснива се Васпитно-поправни дом у Крушевцу, који је 
полуотвореног типа.
Iа ЦЕНТАР ЗА ОБУКУ И СТРУЧНО ОСПОСОБЉАВАЊЕ УПРАВЕ ЗА ИЗВРШЕЊЕ 
КРИВИЧНИХ САНКЦИЈА
*Службени гласник РС, број 89/2009
Члан 9.
Оснива се Центар за обуку и стручно оспособљавање 
Управе за извршење кривичних санкција у Нишу.
*Службени гласник РС, број 89/2009
Члан 9а
Центар за обуку и стручно оспособљавање Управе за 
извршење кривичних санкција у Нишу организује и спроводи обуку за приправнике у 
Управи за извршење кривичних санкција; организује и спроводи испите за звања 
запослених у заводима за извршење кривичних санкција из служби за обезбеђење; 
организује и спроводи сталну обуку и стручно оспособљавање запослених у Управи 
за извршење кривичних санкција; успоставља и одржава сарадњу са домаћим, страним 
и међународним институцијама, организацијама и удружењима, у вези са пословима 
које обавља; издаје публикације и обавља другу издавачку делатност; прикупља и 
обрађује податке у вези са обуком и стручним оспособљавањем и води одговарајуће 
евиденције; учествује у обуци правосудне страже; обавља и друге послове у складу 
са законом.
*Службени гласник РС, број 89/2009
II. ОДЕЉЕЊА У ЗАВОДИМА
Члан 10.
У заводима отвореног типа постоје полуотворена и отворена 
одељења, а могу да постоје и затворена одељења.
У заводима затвореног типа постоје затворено, полуотворено 
и отворено одељење.
У окружним затворима постоје затворена, полуотворена и 
отворена одељења.
*Службени гласник РС, број 53/2011 
Члан 11.
Брисан је (види члан 4. Уредбе – 89/2009-8)
Члан 12.
У Казнено-поправном заводу за жене у Пожаревцу постоје 
затворено, полуотворено, отворено одељење и посебно одељење за издржавање казне 
малолетничког затвора .
*Службени гласник РС, број 89/2009
Члан 13.
У заводима у којима се извршава мера притвора, постоје 
затворена одељења за извршење мере притвора.
У заводима у којима се извршава казна изречена за прекршај, 
постоји одељење за извршење казне за прекршај.
Члан 14.
У Казнено-поправном заводу за малолетнике, постоји посебно 
одељење за пунолетна лица којима је изречена казна малолетничког затвора и лица 
која током извршења казне малолетничког затвора постану пунолетна.
Члан 15.
У Васпитно-поправном дому постоји посебно одељење за лица 
женског пола и посебно одељење за пунолетна лица мушког пола којима је изречена 
васпитна мера упућивања у васпитно-поправни дом и лица мушког пола која током 
извршења мере постану пунолетна.
III. ПРЕЛАЗНЕ И ЗАВРШНЕ ОДРЕДБЕ
1. Прелазне 
одредбе
Члан 16.
Центар за обуку запослених у Управи за извршење заводских 
санкција у Нишу, почиње да ради најкасније до 1. маја 2006. године.
Члан 17.
Даном ступања на снагу ове уредбе под истим називом 
настављају да раде:
1. Казнено-поправни завод у Београду – Падинској Скели;
2. Казнено-поправни завод у Косовској Митровици;
3. Казнено-поправни завод у Сомбору;
4. Казнено-поправни завод у Ћуприји;
5. Казнено-поправни завод у Шапцу;
6. Казнено-поправни завод у Нишу;
7. Казнено-поправни завод у Сремској Митровици;
8. Казнено-поправни завод у Истоку;
9. Казнено-поправни завод у Пожаревцу – Забели;
10. Казнено-поправни завод за жене у Пожаревцу;
11. Окружни затвор у Београду;
12. Окружни затвор у Врању;
13. Окружни затвор у Гњилану;
14. Окружни затвор у Зајечару;
15. Окружни затвор у Зрењанину;
16. Окружни затвор у Крагујевцу;
17. Окружни затвор у Краљеву;
18. Окружни затвор у Крушевцу;
19. Окружни затвор у Лесковцу;
20. Окружни затвор у Неготину;
21. Окружни затвор у Новом Пазару;
22. Окружни затвор у Новом Саду;
23. Окружни затвор у Панчеву;
24. Окружни затвор у Пећи;
25. Окружни затвор у Призрену;
26. Окружни затвор у Приштини;
27. Окружни затвор у Прокупљу;
28. Окружни затвор у 
Смедереву;
29. Окружни затвор у Суботици;
30. Окружни затвор у Ужицу;
31. Окружни затвор у Чачку;
32. Казнено-поправни завод за малолетнике у Ваљеву;
33. Васпитно-поправни дом у Крушевцу.
Члан 18.
Даном ступања на снагу ове уредбе почиње са радом:
– Специјална затворска болница у Београду.
Члан 19.
Даном ступања на снагу ове уредбе, престаје да ради 
Казнено-поправни дом-болница у Београду, а послове, предмете, архиву, имовину и 
запослена лица Казнено-поправног дома-болнице у Београду, преузима Специјална 
затворска болница у Београду.
Члан 20.
Министарство правде расподелиће имовину, предмете и архиву 
Казнено-поправног завода у Нишу и Центра за обуку запослених у Управи за 
извршење заводских санкција у Нишу.
Члан 21.
Даном ступања на снагу ове уредбе, престаје да важи Уредба 
о оснивању завода за извршење заводских санкција у Републици Србији („Службени 
гласник РС”, бр. 17/98 и 18/98 – исправка).
2. Завршне одредбе
Члан 22.
Ова уредба ступа на снагу осмог дана од дана објављивања у 
„Службеном гласнику Републике Србије”. 
05 број 110-1033/2006
У Београду, 9. марта 2006. године
Влада
Председник,
Војислав Коштуница, с.р. 
 
ОДРЕДБЕ КОЈЕ НИСУ УНЕТЕ У 
„ПРЕЧИШЋЕН ТЕКСТ“ УРЕДБЕ 
Уредба о изменама и допунама Уредбе о оснивању завода за 
извршење заводских санкција у Републици Србији: „Службени гласник РС“, број 
89/2009-8
Члан 6.
Даном ступања на снагу ове уредбе Центар за обуку 
запослених у Управи за извршење заводских санкција у Нишу наставља са радом под 
називом Центар за обуку и стручно оспособљавање Управе за извршење кривичних 
санкција у Нишу. 
Члан 7.
Ова уредба ступа на снагу осмог дана од дана објављивања у „Службеном 
гласнику Републике Србије”.
 
Уредба о допуни Уредбе о оснивању завода за извршење 
кривичних санкција у Републици Србији: „Службени гласник РС“, број 32/2010-8
Члан 
2.
Казнено-поправни завод у Београду почиње са радом 1. 
септембра 2010. године.
Члан 3.
Ова уредба ступа на снагу осмог дана од дана објављивања у 
„Службеном гласнику Републике Србије”.
 
Уредба о измени и допуни Уредбе о оснивању завода за извршење 
кривичних санкција у Републици Србији: „Службени гласник РС“, број 11/2017-9
Члан 3.
Казнено-поправни завод у Панчеву почиње са радом 1. јануара 2018. 
године.
Члан 4.
Даном почетка рада Казнено-поправног завода у Панчеву, престаје да 
ради Окружни затвор у Панчеву, а послове, предмете, архиву, имовину и запослена 
лица Окружног затвора у Панчеву преузима Казнено-поправни завод у Панчеву.
Члан 5.
Ова уредба ступа на снагу осмог дана од дана објављивања у „Службеном 
гласнику Републике Србије”.