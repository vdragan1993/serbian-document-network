На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07 и 65/08), 



Влада доноси



 


ОДЛУКУ


о образовању Одбора за управљање Пројектом израде Стратегије развоја енергетике Републике Србије за период до 2025. године са пројекцијама 
до 2030. године


„Службени гласник РС”, број 74 од 15. октобра 2010.


 




1. Образује се Одбор за управљање Пројектом израде Стратегије развоја енергетике Републике Србије за период до 2025. године са пројекцијама до 2030. године (у даљем тексту: Одбор). 

 


2. Задатак Одбора је да прати и предлаже мере ради усмеравања и координирања активности везаних за израду Стратегије развоја енергетике Републике Србије за период до 2025. године са пројекцијама до 2030. године (у даљем тексту: Стратегија).
 


3. У састав Одбора именују се:


а) за председника:


– проф. др Петар Шкундрић, министар рударства и енергетике;


б) за чланове:


1) Љубо Маћић, председник Савета Агенције за енергетику Републике Србије;


2) Душан Мракић, државни секретар у Министарству рударства и енергетике;


3) проф. др Никола Рајаковић, државни секретар у Министарству рударства и енергетике;


4) проф. др Милош Бањац, помоћник министра рударства и енергетике;


5) Бојан Ковачић, заменик директора Агенције за енергетску ефикасност.
 


4. Одбор се образује на време од две године од дана ступања на снагу ове одлуке.
 


5. Стручне и административно-техничке послове за Одбор обавља Министарство рударства и енергетике.
 


6. Одбор је дужан да надлежном одбору Владе достави извештај о раду најмање сваких 60 дана, а Влади најмање сваких 90 дана.
 


7. Ова одлука ступа на снагу наредног дана од дана објављивања у „Службеном гласнику Републике Србије”.


 


05 број 119-7177/2010-1 



У Београду, 14. октобра 2010. године


Влада


Први потпредседник Владе –


заменик председника Владе,


Ивица Дачић,с.р.