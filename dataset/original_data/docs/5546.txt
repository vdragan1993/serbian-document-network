На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12 , 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
  
ОДЛУКУ 
о изради Просторног плана подручја посебне намене регионалног центра за обуку јединица за мултинационалне операције – База „Југ”
"Службени гласник РС", број 48 од 2. јуна 
				2015.
 
1. Приступа се изради Просторног плана подручја посебне намене регионалног центра за обуку јединица за мултинационалне операције – База „Југ” (у даљем тексту: Просторни план).
2. Оквирна граница Просторног плана обухвата делове подручја града Врања (целе катастарске општине: Бели Брег, Вртогош (Горњи Вртогош, Доњи Вртогош), Дубница, Катун, Миливојце, Честелик (Честелин) и део катастарске општине Давидовац) и општине Бујановац (целе катастарске општине: Богдановац, Горње Ново Село, Доње Ново Село, Ђорђевац, Муховац, Неговац, Равно Бучје, Себрат и делове катастарских општина: Биљача, Божињевац I, Божињевац II, Боровац, Бујановац, Жужељица, Карадник, Левосоје, Летовица, Лукарце, Љиљанце, Несалце, Раковац, Самољица и Српска Кућа). 
Оквирна граница обухвата Просторног плана дата је у Прилогу 1 – Графички приказ подручја Просторног плана, који је одштампан уз ову одлуку и чини њен саставни део.
Коначна граница Просторног плана биће дефинисана Нацртом Просторног плана. 
3. Услови и смернице за овај плански документ који садрже планска документа вишег реда и развојне стратегије су:
1) Закон о Просторном плану Републике Србије од 2010. до 2020. године („Службени гласник РС”, број 88/10), којим је утврђено да процес припреме и уређења територије за потребе одбране земље подразумева сталне активности на: прилaгoђaвaњу укупнe инфрaструктурe нa тeритoриjи Републике Србије потребама одбране земље, кроз усаглашавање и прилагођавање просторних и урбанистичких планова и пројеката великих техничких система и објеката од значаја за одбрану, као и планирање и уређење система и елемената инфраструктуре одбране, које користе Министарство одбране и Војска Србије за реализацију својих активности и задатака. У складу са стратешким опредељењем, војна база, у организационом, функционалном и просторном смислу треба да будe основни елемент инфраструктуре одбране. Основно стратешко опредељење просторног планирања инфраструктуре одбране јесте: рационална организација, уређење и коришћење простора у складу са дугорочним потребама Министарства одбране и Војске Србије и потенцијалима природних и створених вредности, чиме се постиже рационалније коришћење простора; постизање већег степена интегрисаности простора за потребе система одбране и простора посебне намене у простор Републике Србије у циљу стварања услова за дугорочни економски и социјални развој. За комплексе које користи Министарство одбране и Војска Србије, а који су дугорочно перспективни, планирана је модернизација садржаја. Просторни план Републике Србије од 2010. до 2020. године представља основу за имплементацију система и елемената инфраструктуре одбране и усаглашавање просторних и урбанистичких планова, планова развоја великих инфраструктурних система и инвестиционих објеката са потребама одбране земље;
2) Уредба о утврђивању Регионалног просторног плана општина Јужног поморавља („Службени гласник РС”, број 83/10), којом су утврђене специфичности одбране земље на подручју Јужног поморавља (у даљем тексту: РПП) којима су обухваћени, како појас Копнене зоне безбедности која захвата значајне делове територија општина Медвеђа, Врање, Бујановац и Прешево и у којој се налазе објекти и комплекси од значаја за одбрану земље, тако и низ објеката и комплекса који су сврстани у следеће категорије: „перспективни”, „нису перспективни”, „предати на коришћење Министарству унутрашњих послова Републике Србије у функцији контроле државне границе” и Мастер план располагања непокретностима на територији Републике Србије које нису неопходне за функционисање Војске Србије. За перспективне објекте и комплексе дефинисани су услови заштите кроз забране и различите степене ограничења градње. Међу основним циљевима и задацима у функцији одбране земље налази се дефинисање зона просторне заштите око перспективних војних комплекса као простора од посебног значаја за одбрану земље. Уређење подручја РПП за потребе одбране и заштите од ратних разарања заснива се на важећим прописима, ставовима, условима и захтевима Министарства одбране; 
3) Уредба о утврђивању Просторног плана подручја инфраструктурног коридора Ниш – граница Републике Македоније („Службени гласник РС”, бр. 77/02 и 127/14), којом је утврђено да су услови и смернице за обезбеђење потреба одбране дати у посебном делу Документационе основе тог плана;
4) Одлука о усвајању Стратегије националне безбедности Републике Србије („Службени гласник РС”, број 88/09), којом је утврђено да се Република Србија залаже за регионалну сарадњу у областима заједничке обуке и ангажовања елемената система безбедности у мултинационалним операцијама. Војска Србије, у том смислу, развија способности за активан допринос изградњи повољног безбедносног окружења, партнерства и учешћа у мултинационалним операцијама са мандатом Уједињених нација, као и за подршку цивилним властима у супротстављању претњама безбедности. Одлуком о усвајању Стратегије националне безбедности Републике Србије утврђена је и опредељеност Републике Србије да обнови традицију добрих односа са Сједињеним Америчким Државама и да ове односе унапређује у интересу консолидације, демократије, стабилности и просперитета на Западном Балкану;
5) Одлука о усвајању Стратегије одбране Републике Србије („Службени гласник РС”, број 88/09), којом је утврђено да Република Србија дозвољава привремено стационирање страних оружаних снага на својој територији само у оквиру мултинационалних операција, на основу резолуција Уједињених нација и међународних уговора које је потврдила Народна скупштина, као и да је опредељена да делове својих оружаних снага ангажује на територијама страних држава само у оквиру мултинационалних операција, на основу резолуција Уједињених нација и међународних обавеза. 
Списак подлога за подручје Просторног плана, достављен од стране Републичког геодетског завода, дат је у Прилогу 2 – Списак подлога за подручје Просторног плана, који је одштампан уз ову одлуку и чини њен саставни део.
4. Просторни план се израђује у складу са принципима планирања, коришћења, уређења и заштите простора утврђеним чланом 3. Закона о планирању и изградњи, а посебно у складу са принципима одрживог развоја кроз интегрални приступ у планирању, рационалног и одрживог коришћења необновљивих ресурса и оптималног коришћења обновљивих ресурса, као и са принципима уређења простора за потребе одбране земље. Коришћење, уређење и заштита простора биће омогућена успостављањем одговарајућег одрживог односа између развоја војне инфраструктуре и осталих активности у простору, односно усклађивањем посебне намене и простора на којем се она реализује, отклањањем евентуалних конфликата који се могу појавити између унапређења постојеће и изградње нове војне инфраструктуре и њених утицаја на природне ресурсе, социо-демографске и привредне токове, као и на еколошке промене.
5. Визија и циљеви планирања, коришћења, уређења и заштите простора: База „Југ” је основна локација у Републици Србији и окружењу за обуку јединица које се ангажују у мултинационалним операцијама. Њена мисија је да обезбеди капацитете и квалификован персонал за извођење обуке са наоружањем, опремом и увежбавање у тактичким радњама, процедурама, као и евалуацију јединица. Визију планирања представља формиран регионални центар за мултинационалне операције са свим неопходним садржајима, који је истовремено интегрисан у окружење. Основни циљ планирања подразумева искоришћавање постојећих, као и до сада неангажованих просторних потенцијала за остварење мисије Базе „Југ”, уз поштовање принципа одрживог просторног развоја. Посебни циљеви обухватају, између осталог, обезбеђење просторних услова за изградњу, опремање и функционисање објеката у функцији обуке, интегрисање објеката и активности у оквиру Базе „Југ” у окружење, као и стварање услова за јачање регионалне сарадње и позиције Републике Србије у погледу ангажовања у мировним операцијама. 
6. Концепција развоја Базе „Југ” предвиђа доградњу постојећих капацитета комплекса специјалне намене „Цепотина” и „Вртогош”, изградњу објеката на комплексу специјалне намене „Боровац”, као и просторно уређење полигона „Рујан”. За сваки од ових комплекса утврдиће се правила уређења и грађења, као и мере заштите простора од потенцијалних негативних утицаја војне инфраструктуре и начина извођења обуке. Предмет Просторног плана је уређење комплекса и зона заштите специјалне намене. Предмет разраде Просторног плана на нивоу плана детаљне регулације јесу целине у оквиру зона и комплекса специјалне намене „Вртогош” и „Боровац”, док ће се поступак планирања и изградње реализовати у складу са процедурама дефинисаним Правилником о планирању, изградњи и одржавању објеката инфраструктуре које користе Министарство одбране и Војска Србије („Службени војни лист”, број 29/11-457). 
Концепција развоја и планска решења развоја Базе „Југ” биће усклађени са Одлуком о усвајању Стратегије националне безбедности Републике Србије и Одлуком о усвајању Стратегије одбране Републике Србије, као и са међународним споразумима чија је Република Србија потписница, а који су у функцији развоја Базе „Југ” и јачања регионалне сарадње. Просторним планом ће се дефинисати посебна и остале намене простора, као и начини њихове реализације. Просторним планом створиће се одговарајући плански основ у смислу директног спровођења, као и за прибављање одговарајућих дозвола у складу са законом.
7. Рок за израду Нацрта Просторног плана је десет месеци од дана ступања на снагу ове одлуке.
8. Средства за израду Просторног плана обезбеђује министарство надлежно за послове просторног планирања из буџета Републике Србије. Оквирна процена финансијских средстава износи 12.000.000,00 динара.
9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да осигура сарадњу и усаглашавање ставова са свим релевантним субјектима планирања.
10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израде плана, у року од 30 дана, доставе све тражене податке, без накнаде.
Овлашћени органи из става 1. ове тачке, уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, у року од 30 дана, без накнаде.
11. Нацрт Просторног плана биће изложен на јавни увид у трајању од 30 дана у јединицама градских и општинских управа које су у обухвату Просторног плана.
12. Одлука о изради Стратешке процене утицаја Просторног плана подручја посебне намене регионалног центра за обуку јединица за мултинационалне операције – База „Југ” на животну средину („Службени гласник РС”, број 37/15), саставни је део ове одлуке.
13. Ова одлука ступа на снагу осмог дана од дана објављивања у „Службеном гласнику Републике Србије”.
05 број 350-5854/2015
У Београду, 29. маја 2015. године
Влада
Председник,
Александар Вучић, с.р.

Прилог 2.
Списак подлога за подручје Просторног плана
Општина Бујановац
Планови катастра непокретности




Ред.
број


Катастарска општина


Врста плана


Размера


Број дет. Листова






1.


Богдановац


ДКП – векторски формат








2.


Горње Ново Село


ДКП – векторски формат








3.


Доње Ново Село


ДКП – векторски формат








4.


Ђорђевац


ДКП – векторски формат








5.


Муховац


ДКП – векторски формат








6.


Неговац


ДКП – векторски формат








7.


Равно Бучје


ДКП – векторски формат








8.


Себрат


ДКП – векторски формат








9.


Биљача


аналогни план *


1:2500


14




10.


Божињевац I


Аналогни план *


1:2500


5




11.


Божињевац II


ДКП – векторски формат 








12.


Боровац


аналогни план *


1:2500


8




13.


Бујановац


аналогни план *


1:1000
1:2500


8
9




14.


Жужељица


аналогни план *


1:2500


5




15.


Карадник


аналогни план *


1:2500


7




16.


Левосоје


аналогни план *


1:2500


6




17.


Летовица


аналогни план *


1:2500


8




18.


Љиљанце


аналогни план *


1:2500


9




19.


Несалце


ДКП – векторски формат








20.


Раковац


аналогни план *


1:2500


8




21.


Самољица


аналогни план *


1:2500


9




22.


Српска Кућа


ДКП – векторски формат








23.


Лукарце


ДКП – векторски формат








* – израда ДКП-а је у завршној фази
Планови катастра водова




Ред.
број


Катастарска 
општина


Врста плана


Размера


Број дет. листова






1.


Богдановац


нема








2.


Горње Ново Село


нема








3.


Доње Ново Село


нема








4.


Ђорђевац


векторски формат








5.


Муховац


векторски формат








6.


Неговац


нема








7.


Равно Бучје


векторски формат








8.


Себрат


нема








9.


Биљача


векторски формат








10.


Божињевац I


векторски формат








11.


Божињевац II


нема








12.


Боровац


нема








13.


Бујановац


векторски формат








14.


Жужељица


векторски формат








15.


Карадник


векторски формат








16.


Левосоје


векторски формат








17.


Летовица


нема








18.


Љиљанце


векторски формат








19.


Несалце


нема








20.


Раковац


нема








21.


Самољица


нема








22.


Српска Кућа


нема








23.


Лукарце


нема








Град Врање
Планови катастра непокретности




Ред.
број


Катастарска 
општина


Врста плана


Размера


Број дет. листова






1.


Бели Брег


ДКП – векторски формат








2.


Горњи Вртогош


ДКП – векторски формат








3.


Доњи Вртогош


ДКП – векторски формат








4.


Катун


ДКП – векторски формат








5.


Миливојце


ДКП – векторски формат








6.


Честелин


ДКП – векторски формат








7.


Давидовац


ДКП – векторски формат








8.


Дубница


ДКП – векторски формат








Планови катастра водова




Ред.
број


Катастарска 
општина


Врста плана


Размера


Број дет. листова




1.


Бели Брег


нема








2.


Горњи Вртогош


нема








3.


Доњи Вртогош


нема








4.


Катун


нема








5.


Миливојце


нема








6.


Честелин


нема








7.


Давидовац


нема








8.


Дубница


нема