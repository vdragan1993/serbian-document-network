На основу члана 11. став 5. Закона о радним временима посаде возила у друмском превозу и тахографима („Службени гласник РС”, број 96/15),
Министар грађевинарства, саобраћаја и инфраструктуре доноси
ПРАВИЛНИК 
о потврди о активностима возача
"Службени гласник РС", брoj 106 од 28. 
				децембра 2016.
   
Члан 1.
Овим правилником прописујe се изглед, садржај и начин попуњавања потврде о активностима возача (у даљем тексту: Потврда).
Члан 2.
Потврда је беле боје са црним натписима.
Потврда је димензија 210 mm x 297 mm (формат А4).
Потврда може да се штампа на меморандуму предузећа и не мора се оверавати печатом предузећа.
Потврда се попуњава штампаним куцаним словима, односно путем рачунара латиничким писмом и текст се не сме мењати.
Сва поља на Потврди морају бити попуњена пре почетка путовања.
Потврду потписују представник превозника и возач за кога се потврда издаје. 
Изглед и садржај Потврде дат је у Прилогу који је одштампан уз овај правилник и чини његов саставни део.
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.
Брoj 110-00-00224/2016-03
У Београду, 20. децембра 2016. године
Министар,
проф. др Зорана Михајловић, с.р.
Прилози

				Прилог - Потврда о активностима возача