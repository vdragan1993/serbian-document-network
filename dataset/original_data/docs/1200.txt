На
основу члана 10. став 1. Закона о прелажењу државне границе и кретању у граничном
појасу („Службени гласник СФРЈ”, бр. 34/79, 56/80 и 53/85 и „Службени лист СРЈ”,
бр. 24/94, 28/96 и 68/02), а у вези с чланом 64. став 2. Уставне повеље државне
заједнице Србија и Црна Гора и Закона о потврђивању Уговора између Савезне Републике
Југославије и Републике Македоније о протезању и опису државне границе („Службени
лист СРЈ – Међународни уговори”, број 1/01), и на основу члана 43. став 1. Закона
о Влади („Службени гласник РС”, бр. 55/05 и 71/05 – исправка), 
Влада
доноси
 
 
ОДЛУКУ 
о отварању граничних
прелаза према Републици Македонији
„Службени гласник РС“, број 97 од
11. новембра 2005.
 
 
1.
Отварају се друмски гранични прелази за погранични саобраћај:
–
Трговиште – Огут;
–
Голеш – Голема Црцорија;
–
Миратовац – Лојане;
–
Стрезовце – Сопот;
–
Славујевац – Петровац.
 
2.
На граничним прелазима Трговиште – Огут и Голеш – Голема Црцорија одвијаће се путнички
саобраћај, а радно време и други модалитети рада граничног прелаза прописани су
Модалитетима за спровођење Протокола о отварању граничних прелаза за погранични
саобраћај између Србије и Црне Горе и Републике Македоније.
 
3.
На граничним прелазима Миратовац – Лојане, Стрезовце – Сопот и Славујевац – Петровац
одвијаће се путнички саобраћај, а њихово радно време и други модалитети рада биће
накнадно усаглашени са надлежним органима Републике Македоније.
 
4.
Ова одлука ступа на снагу осмог дана од дана објављивања у „Службеном гласнику Републике
Србије”.
  
05 број 28-7133/2005-1
У Београду, 10. новембра 2005. године
Влада
Потпредседник,
Мирољуб Лабус, с.р.