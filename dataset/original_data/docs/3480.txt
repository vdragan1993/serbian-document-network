На основу члана 45. став 3. Закона о државном премеру и
катастру и уписима права на непокретностима („Службени гласник РС”, бр. 83/92,
53/93, 67/93, 48/94, 12/96, 15/96, 34/2001 и 25/2002),

Влада Републике Србије доноси
 
ОДЛУКУ
о 
промени граница катастарских општина Седларе, Тропоње и Јасеново
„Службени гласник
РС“, број 42 од
19. јула 2002.
 
 
Члан 1.
Мењају се границе између катастарских општина Седларе и
Тропоње у општини Свилајнац и Јасеново у општини Деспотовац, тако да се:
1) катастарској општини Седларе припаја катастарска
парцела број 4606 (јаз) катастарске општине Јасеново, површине 5,37 ари;
2) катастарској општини Тропоње припајају катастарске
парцеле бр. 50 (јаз), 4598 (река Ресава) и 4607 (пут) катастарске општине
Јасеново, укупне површине 64,42 ара.
 
Члан 2.
Скица делова катастарске општине Јасеново који се
припајају катастарским општинама Седларе и Тропоње одштампана је уз ову одлуку
и чини њен саставни део.
 
Члан 3.
На основу ове одлуке Републички геодетски завод
извршиће обележавање и опис промењених граница катастарских општина и настале
промене спровести на плановима и у катастарском операту.
 
Члан 4.
Ова одлука ступа на снагу осмог дана од дана
објављивања у „Службеном гласнику Републике Србије”.
  
05 број
950-10485/2002-1
У Београду, 18. јула
2002. године

Влада Републике
Србије
Потпредседник,
мр 
Миодраг Исаков,
с.р.

	 

 
СКИЦА
ПРОМЕНЕ ГРАНИЦА
КАТАСТАРСКИХ ОПШТИНА
СЕДЛАРЕ, ТРОПОЊЕ И
ЈАСЕНОВО