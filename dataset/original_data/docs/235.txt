На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
ОДЛУКУ
о образовању Радне групе за консолидацију инфраструктуре информационих система државних органа

	"Службени гласник РС", број 115 од 26. децембра 2013.
 
1. Образује се Радна група за консолидацију инфраструктуре информационих система државних органа (у даљем тексту: Радна група).
2. Задатак Радне групе је израда анализе стања инфраструктуре информационих система државних органа и израда предлога мера за консолидацију те инфраструктуре у областима:
– рачунарских мрежа на свим нивоима;
– серверске инфраструктуре, односно ресурса у рачунарским центрима;
– софтверских платформи.
3. Рок за извршење задатка из тачке 2. ове одлуке је 90 дана.
4. У Радну групу се именују:
– за руководиоца:
Небојша Васиљевић, помоћник министра спољне и унутрашње трговине и телекомуникација;
– за чланове:
1) Душан Стојановић, директор Управе за Дигиталну агенду, Министарство спољне и унутрашње трговине и телекомуникација,
2) мр Раде Драговић, саветник у Одељењу за оперативне и организационе послове, Министарство правде и државне управе,
3) Милорад Ившан, помоћник директора – координатор у Управи за трезор, Министарство финансија,
4) Милан Крагуљ, помоћник начелника Управе за информационе технологије, Министарство унутрашњих послова,
5) потпуковник Милан Кртинић, Управа за телекомуникације и информатику (Ј-6) Генералштаба Војске Србије, Министарство одбране,
6) Ивица Благданић, шеф Одсека за интернет технологије и администрацију мреже, Управа за заједничке послове републичких органа;
– за заменике чланова: 
1) Милан Добријевић, начелник Одељења за информационо друштво, Министарство спољне и унутрашње трговине и телекомуникација,
2) Дамир Алихоџић, Одељење за оперативне и организационе послове, Сектор за електронску управу, Министарство правде и државне управе,
3) Марко Ивезић, помоћник директора Сектора за информационе технологије у Управи за трезор, Министарство финансија,
4) Дејан Јовановић, начелник Одељења за комуникациону инфраструктуру Управе за информационе технологије, Министарство унутрашњих послова,
5) потпуковник Горан Бараћ, Управа за телекомуникације и информатику (Ј-6) Генералштаба Војске Србије, Министарство одбране,
6) Весна Вукићевић, шеф Одсека за рачунарске комуникације, развој и одржавање мреже, Управа за заједничке послове републичких органа. 
	
5. Радна група може да тражи податке, документа и извештаје, који су од значаја за извршење задатка из тачке 2. ове одлуке, од органа државне управе, јавних предузећа и других организација.
6. Стручне и административно-техничке послове за потребе Радне групе обавља Министарство спољне и унутрашње трговине и телекомуникација.
7. Радна група је дужна да по завршетку задатка из тачке 2. ове одлуке поднесе Влади извештај о раду и предлог мера.
8. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-11058/2013
У Београду, 20. децембра 2013. године
Влада
Председник,
Ивица Дачић, с.р.