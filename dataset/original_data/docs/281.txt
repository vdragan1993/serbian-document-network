Редакцијски пречишћен текст
 
 
На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Радне групе за израду Предлога програма за реформисање Републичког геодетског завода
"Службени гласник РС", бр. 105 од 18. 
				децембра 2015, 27 од 11. марта 2016.
 
1. Образује се Радна група за израду Предлога програма за реформисање Републичког геодетског завода (у даљем тексту: Радна група).
2. Задатак Радне групе је сачињавање Предлога програма за реформисање Републичког геодетског завода, тако што ће на основу анализе укупног броја постојећих запослених и запослених потребних за функционисање Републичког геодетског завода, оптималног броја служби за катастар непокретности у јединицама локалне самоуправе и оптималног броја и структуре унутрашњих организационих јединица, да предложи динамику решавања предмета који нису решени у претходним годинама, нову унутрашњу организациону структуру Републичког геодетског завода, одржив начин финансирања Завода и начин решавања других актуелних питања од значаја за функционисање ове посебне организације. 
3. У Радну групу се именују:
– за председника:
проф. др Зорана Михајловић, потпредседница Владе и министарка грађевинарства, саобраћаја и инфраструктуре;
– за заменика председника:
Радојко Обрадовић, посебни саветник министарке грађевинарства, саобраћаја и инфраструктуре;
– за чланове:
1) Имре Керн, државни секретар у Министарству грађевинарства, саобраћаја и инфраструктуре;
2) Ивица Којић, шеф Кабинета председника Владе;
3) Никола Миливојевић, саветник потпредседнице Владе и министарке грађевинарства, саобраћаја и инфраструктуре;
4) Борко Драшковић, вршилац дужности директора Републичког геодетског завода;
5) Славољуб Игић, начелник за финансије и контролу у Републичком геодетском заводу;
6) Мирјана Ћојбашић, помоћник министра финансија; 
7) Ивана Савићевић, помоћник министра државне управе и локалне самоуправе;
8) Небојша Пејчиновић, представник Синдиката;
9) Зоран Благојевић, представник Синдиката;
10) Стеван Тодоров, представник Синдиката; 
11) Мирјана Јовановић, представник Синдиката;
12) Вељко Стеванчевић, представник Синдиката.
4. Радна група је дужна да задатак из тачке 2. ове 
				одлуке изврши најкасније до 1. јула 2016. године.*
*Службени гласник РС, број 27/2016
 
5. Стручне и административно-техничке послове за потребе Радне групе обављаће Министарство грађевинарства, саобраћаја и инфраструктуре.
6. Ова одлука ступа на снагу даном објављивања у ,,Службеном гласнику Републике Србије”.
05 број 02-02-13741/2015-1
У Београду, 18. децембра 2015. године
Влада
Председник,
Александар Вучић, с.р.