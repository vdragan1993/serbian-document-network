Редакцијски пречишћен текст
 
 
Ha основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	
Влада доноси
 
ОДЛУКУ
о образовању Националног аграрног савета
 "Службени 
	гласник РС", бр. 86 од 5. септембра 2012, 89 од 14. септембра 2012 - 
	исправка
 
1. Образује се Национални аграрни савет (у даљем тексту: Савет), на време потребно за извршење задатака из тачке 2. ове одлуке.
2. Задаци Савета су да изврши анализу постојећег стања у пољопривреди, пољопривредној производњи и на тржишту пољопривредних производа у Републици Србији и да на основу те анализе припреми одговарајуће извештаје и припреми предлоге мера за подстицање и унапређење развоја пољопривреде и прехрамбене индустрије, пољопривредне производње и тржишта пољопривредних производа и предлоге системских решења и мера подстицаја за унапређење пољопривредне производње, као и предлагање мера за развој села и побољшање положаја сеоског становништва.
3. У Савет се именују:
– за председника:
Захарије Трнавчевић, новинар, 
– за потпредседнике:
– Данило Голубовић, Министарство пољопривреде, шумарства и водопривреде;
– Живанко Радованчев, Млекопродукт, Зрењанин,
– за чланове:
1) проф. др Зоран Кесеровић, Пољопривредни факултет, Нови Сад;
2) проф. др Србислав Денчић, Институт за ратарство и повртарство, Нови Сад;
3) проф. др Борислав Кобиљски, Институт за ратарство и повртарство, Нови Сад;
4) проф. др Небојша Момировић, Пољопривредни факултет, Београд;
5) мр Рајко Мандић, ПКБ, Београд;
6) мр Јарослав Ступавски, МК Група, Београд;
7) проф. др Нада Кораћ, Пољопривредни факултет, Нови Сад;
8) проф. др Драги Стевановић, Пољопривредни факултет, Београд;
9) проф. др Витомир Видовић, Пољопривредни факултет, Нови Сад;
10) др Марко Ињац, Пољопривредни факултет, Београд;
11) Радислав Јованов, Задружни савез Војводине, Нови Сад;
12) Мирко Перић, пољопривредник, село Маслошево;
13) проф. др Градимир Васић, Пољопривредни факултет, Београд;
14) Александар Јанковић, дипл. инж. електротехнике*.
*Службени гласник РС, број 89/2012
 
4. Послове секретара Савета обављаће др Владан Коцић.
5. Савет може, ради обављања послова из тачке 2. ове одлуке да ангажује стручне институције и истакнуте стручњаке.
6. Савет може, од органа државне управе, јавних предузећа и других организација да тражи податке, документа и извештаје који су од значаја за задатке Савета.
Савет може, по потреби, позивати представнике органа и организација из става 1. ове тачке на своје седнице.
7. Стручне и административно-техничке послове за потребе Савета обављаће Генерални секретаријат Владе, као и Кабинет председника Владе и надлежна министарства у оквиру свог законом утврђеног делокруга.
8. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 02-5597/2012
У Београду, 2. септембра 2012. године

Влада
Председник,

Ивица Дачић, с.р.