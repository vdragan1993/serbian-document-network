На
основу члана 8. Закона о избору председника Републике („Службени гласник РС”, број
111/07), а сходно члану 34. став 1. тачка 3. Закона о избору народних посланика
(„Службени гласник РС”, бр. 35/00 и 18/04),
Републичка
изборна комисија, на седници одржаној 28. јануара 2008. године, донела је
 
 
ОБЈАШЊЕЊЕ
о начину примене члана
16. Закона о избору председника
Републике и члана 74. ст. 6. и 7. Закона о избору народних посланика
„Службени гласник РС“,
број 10 од 28. јануара 2008.
 
 
1. Члан 16. Закона о избору председника Републике
(„Службени гласник РС”, број 111/07) гласи:
„Неважећи гласачки листић је гласачки листић
који није попуњен или гласачки листић који је тако попуњен да се не може поуздано
утврдити за ког кандидата је бирач гласао.”
Члан 74. ст. 6. и 7. Закона о избору народних
посланика („Службени гласник РС”, бр. 35/00 и 18/04) гласе:
„Неважећи гласачки листић јесте непопуњени гласачки
листић, листић који је попуњен тако да се не може утврдити за коју се изборну листу
гласало и листић на коме је заокружено више од једне изборне листе. 
Ако је на гласачком листићу заокружено име и
презиме првог кандидата на изборној листи или је заокружен назив или део назива
изборне листе, односно ако су истовремено заокружени редни број и назив изборне
листе и име и презиме првог кандидата, такав изборни листић сматра се важећим.”

 
2. У смислу одредаба наведених у тачки 1. овог
објашњења:
а) Неважећи гласачки листић је листић из кога
се не може поуздано утврдити за кога је бирач гласао, на пример:
– листић који није попуњен,
– листић на коме су заокружена и/или подвучена
оба кандидата,
– листић на коме су заокружена и/или подвучена
оба предлагача кандидата; 
б) Важећи гласачки листић је листић из кога
се може поуздано утврдити за кога је бирач гласао, на пример:
– листић на коме је заокружен редни број испред
имена и презимена кандидата,
– листић на коме је заокружено име и/или презиме
кандидата,
– листић на коме је заокружен назив предлагача
кандидата,
– листић на коме је заокружен део назива предлагача
кандидата,
– листић на коме су заокружени и редни број
и име и презиме кандидата и назив предлагача кандидата,
– листић на коме су истовремено заокружени и
подвучени: редни број кандидата и/или име и презиме кандидата и/или назив предлагача
кандидата.
Ако је листић попуњен на начин из кога се може
поздано утврдити за ког кандидата је бирач гласао, он ће бити важећи упркос томе:
– што су на листићу исписани или нацртани коментари,
пароле и друге поруке;
– што је други кандидат прецртан.
 
3. Ово објашњење доставити свим бирачким одборима,
преко радних тела.
 
4. Ово објашњење објавити у „Службеном гласнику
Републике Србије”.
  
02 број 013-758/08 
У Београду, 28. јануара
2008. године

Републичка изборна комисија
Председница,

Соња Бркић, с.р.