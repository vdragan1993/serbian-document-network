Редакцијски пречишћен текст
  
 

На основу члана 23. став 4. Закона о спољнотрговинском пословању („Службени гласник РС”, број 36/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08 ), 



Влада доноси


 


 


ОДЛУКУ


о извозу шећера у земље Европске уније


„Службени 
	гласник РС“, бр. 60 од 27. августа 2010, 77 од 24. јула 2014, 18 од 13. 
	фебруара 2015.


 


 


 


1. Овом одлуком уређује се бесцарински извоз шећера из тар. бр. 1701 и 1702 Царинске тарифе, пореклом из Републике Србије, у земље Европске уније у оквиру годишње царинске квоте од 
	181.000* тона (нето масе) у периоду од 1. октобра текуће године до 30. септембра наредне године (маркетиншка година). 
	
 

*Службени гласник РС, број 
	77/2014


 


2. Извоз шећера из тачке 1. ове одлуке врши се на основу дозволе коју издаје министарство надлежно за послове 
	спољне трговине** (у даљем тексту: Министарство) према обрасцу који је одштампан уз ову одлуку и чини њен саставни део, а на основу поднетог захтева привредног друштва или другог правног лица (у даљем тексту: предузеће).


Захтев из става 1. ове тачке садржи: 
	


1) податке о шећеру: 
	


– назив и врста,


– тарифна ознака,


– количина (у јединици мере),


– вредност (јединичну и укупну) изражену у валути плаћања,


– место и датум утовара,


– средство транспорта,


– земља у коју се шећер извози,


– земља плаћања,


– начин плаћања,


– рок за реализацију посла;


2) податке о учесницима у послу, а нарочито о:


– произвођачу шећера,


– власнику шећера,


– извознику шећера,


– страном купцу;


3) податке о произвођачу, власнику и извознику шећера:


– назив предузећа,


– матични број предузећа,


– адреса предузећа, име и функција овлашћеног лица.


Предузеће подноси захтев на меморандуму, потписан од овлашћеног лица поред откуцаног имена, презимена и функције и оверава га печатом.


Извозник који није произвођач шећера, дужан је да поднесе Министарству писмену изјаву произвођача којом потврђује да је шећер у траженој количини произведен у његовој фабрици у периоду из тачке 1. ове oдлуке.


Ако пуномоћник у име предузећа подноси захтев или преузима дозволу, мора приложити оригинал писменог пуномоћја. 
	


Уз захтев се прилаже:


1) фотокопија уговора са страним партнером, односно профактура, 
	


2) потврда о постојању капацитета за производњу и складиштење шећера који се извози.


	 
*Службени гласник РС, број 
	18/2015 
	 


3. О захтеву из тачке 2. ове одлуке одлучује Комисија за издавање дозвола за извоз шећера у земље Европске уније (у даљем тексту: Комисија) коју образује 
	министар надлежан за послове спољне трговине од представника тог 
	Министарства, министарства надлежног за послове пољопривреде, министарства 
	надлежног за послове финансија* и Управе царина.
 

*Службени гласник РС, број 
	77/2014


 


4. Комисија додељује количине за извоз:


1) шећера из тарифног броја 1701 Царинске тарифе сразмерно учешћу произвођача у укупној производњи шећера у претходне две маркетиншке године, до укупне количине од 
	124.000* тона за коју дозволе важе од 1. октобра текуће године, односно сразмерно учешћу произвођача у укупној производњи у текућој маркетиншкој години до укупне количине од 52.000 тона за коју дозволе за извоз важе од 1. јануара наредне године; 
	
1a) додатних 167 тона шећера из тарифног броја 1701 Царинске тарифе, 
	сразмерно учешћу произвођача у укупној производњи шећера у маркетиншкој 
	2014/2015. години, за које се додељују количине после 1. јануара 2015. 
	године;**


2) осталих шећера из тарифног броја 1702 Царинске тарифе, у укупној количини од 5.000 тона према редоследу пријема захтева узимајући у обзир податке о производњи подносиоца захтева, као и извоз у трогодишњем периоду. За количину од 3.000 тона Комисија издаје дозволе које важе од 1. октобра текуће године, а за количину од 2.000 тона од 1. јануара наредне године.


Издате дозволе важе до 30. септембра текуће маркетиншке године.
 

*Службени гласник РС, број 
	77/2014
**Службени гласник РС, број 
	18/2015


 


5. Комисија може на основу писменог захтева да одобри прерасподелу одобрених количина шећера за извоз између предузећа истог власника, као и прерасподелу неискоришћених количина шећера у оквиру тарифних ознака из тачке 1. ове одлуке.


 
5а Брисана је (види тачку 3. 
	Одлуке - 18/2015-26)
 


6. Предузеће је дужно да обавести Комисију о реализацији извоза по дозволама до 15. јула текуће маркетиншке године.


Предузеће које одустане од извоза или није у могућности да извезе додељену количину у одобреном року, своју дозволу не може пренети на друго предузеће и дужно је да о томе одмах обавести Комисију, а најкасније до 15. јула текуће маркетиншке године.


Ако предузеће не обавести Комисију о реализацији извоза из става 1. ове тачке, односно ако је обавести до 15. јула текуће маркетиншке године да ће извести шећер, а шећер не извезе до 30. септембра текуће маркетиншке године, Комисија ће у наредној маркетиншкој години количину која би се доделила том предузећу према критеријумима из ове одлуке умањити за двоструки износ од неискоришћене количине.


 


7. Министарство води евиденцију издатих дозвола за извоз шећера из члана 1. ове одлуке у земље Европске уније, а Министарство финансија – Управа царина води евиденцију о шећеру који се у земље Европске уније извози у складу са овом одлуком.


 


8. Ова одлука ступа на снагу наредног дана од дана објављивања у „Службеном гласнику Републике Србије”.


 


 


05 број 335-6002/2010


У Београду, 26. августа 2010. године


Влада


Први потпредседник Владе –заменик председника Владе,


Ивица Дачић,с.р.


 
 

ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ 
	ОДЛУКЕ
 
 

Одлука о изменама и допунама Одлуке о извозу 
	шећера у земље Европске уније: "Службени гласник РС", број 77/2014-5
 
 
5. Ова одлука 
	ступа на снагу наредног дана од дана објављивања у „Службеном гласнику 
	Републике Србије”, а примењује се од 1. августа 2014. године.
 
  
НАПОМЕНА ИЗДАВАЧА: Одлуком о изменама и допуни Одлуке о
о извозу шећера у земље Европске уније 
("Службени гласник РС", број 18/2015) 
Образац дозволе замењен је новим 
обрасцем (види тачку 5. Одлуке - 18/2015-26).