Редакцијски пречишћен текст

На основу члана 8. став 3. тачка 1) Закона о Агенцији за привредне регистре („Службени гласник РС”, број 55/04),

Управни одбор Агенције за привредне регистре на седници одржаној 2. јула 2004. године, донео је

 

 

СТАТУТ

Aгенције за привредне регистре

“Службени гласник РС”, бр. 85
од 27. јула 2004, 52 од
21. јуна 
2005, 

103 од 11. децембра 2009, 
112 од 27. новембра 2012.

 

 

I. ОПШТЕ ОДРЕДБЕ

 

Члан 1.

Агенција за привредне регистре (у даљем тексту: Агенција) основана је Законом о агенцији за привредне регистре.

 

Члан 2.

Агенција је правно лице са правима, обавезама и одговорностима утврђеним законом и овим статутом.

 

Члан 3.


Седиште Агенције је у Београду, Бранкова бр. 25.*

 

*Службени гласник РС, број 

103/2009

 

 

Члан 4.

Агенција има печат и штамбиљ.

 

Члан 5.

Печат Агенције има облик круга пречника 32 мм у чијој средини је грб Републике Србије.

Печат Агенције садржи текст: „Република Србија, Агенција за приведне регистре – Београд”.


Брисан је
ранији став 3. (види члан 2. Одлуке – 103/2009-85)

Текст печата Агенције исписује се на српском језику ћириличким писмом.

 

Члан 6.

Штамбиљ Агенције је правоугаоног облика 

димензија 48 x 18 mm*
и садржи текст: „Агенција за привредне регистре – Београд” и рубрике за упис датума пријема поднеска
и** број под којим ће се поднесак завести **. 

Одредбе члана 5. ст. 2. и 3. овог статута односе се и на штамбиљ Агенције.

 

*Службени гласник РС, број 

103/2009


**Службени гласник 
РС, број 112/2012

 

Члан 7.

За употребу печата одговоран је директор Агенције, односно лице које он одреди.

 

II. ДЕЛАТНОСТ АГЕНЦИЈЕ

 

Члан 8.

Агенција води утврђене регистре и 
евиденције као јединствене централизоване базе података, у складу са Законом о 
Агенцији за привредне регистре.*

 


*Службени гласник 
РС, број 112/2012

 

III. ИЗВОРИ ФИНАНСИРАЊА

 

Члан 9.

Средства за оснивање Агенције обезбеђују се из:

1) 
буџета Републике Србије:

2) донација, прилога и спонзорства домаћих и страних правних и физичких лица;

3) других извора финансирања.

Средства за рад Агенције обезбеђују се из:

1) прихода од накнада за услуге 
које врши Агенција у обављању послова из своје надлежности;*

2) донација, прилога и спонзорства домаћих и страних правних и физичких лица;

3) других извора финансирања,
у складу са законом*.

 


*Службени гласник 
РС, број 112/2012

 

IV. НАЧИН ОБАВЉАЊА ПОСЛОВА

 

Члан 10.

Делатност Агенције може се обављати ван седишта Агенције преко организационих јединица које се одлуком Управног одбора Агенције образују у зависности од потреба, а ради обезбеђивања услова за ефикасније и економичније обављање послова регистрације.

 

Члан 11.

У организационим јединицама Агенције обављају се послови пријема регистрационих пријава и врше се други послови по налогу директора Агенције и регистратора.

 

Члан 12.


Брисан је (види члан 2. Изменa и допунa – 52/2005-43)

 

Члан 13.

За обављање појединих стручних послова из своје надлежности Агенција може ангажовати друга правна или физичка, домаћа или страна лица.

Кад Агенција поверава обављање појединих стручних послова лицима из става 1. овог члана, њихова међусобна права и обавезе уређују се уговором.

 

V. ОРГАНИ

 

Члан 14.

Органи Агенције су: Управни одбор, 

* и директор.

 

*“Службени гласник РС”, број 

52/2005

 

Члан 15.

Управни одбор има председника и четири члана који се именују на период од четири године.

Председника и чланове Управног одбора именује и разрешава Влада 
* на предлог министарства надлежног за послове привреде.

 


*Службени гласник 
РС, број 112/2012

 

Члан 16.

Управни одбор обавља следеће послове:

1) доноси статут 
**;

2) доноси пословник о свом раду;

3) доноси 

* и друге опште акте;

4) именује регистратора 
**;

5) утврђује 

* накнаде за рад председника и чланова Управног одбора 

*;

6) врши избор ревизора;

7) усваја годишњи финансијски план 
**;

8) усваја годишњи план рада 
**;

9) усваја годишњи извештај о пословању;

10) усваја финансијске извештаје и извештаје о ревизији; 


11) одређује висину накнаде за 
услуге које пружа Агенција у складу са законом;**

12) предлаже мере за отклањање 
сметњи од значаја за ефикасно функционисање регистара;**

13)** обавља и друге послове утврђене законом и статутом.

На статут, годишњи програм рада, 
програм развоја, годишњи финансијски план и годишњи извештај о финансијском 
пословању сагласност даје Влада.**

 

*Службени гласник РС, број 

52/2005


**Службени гласник 
РС, број 112/2012

 

Члан 17.

Председник Управног одбора Агенције:

1) сазива седнице Управног одбора и председава тим седницама;

2) предлаже дневни ред за седнице Управног одбора;

3) покреће расправу о одређеним питањима из делокруга Управног одбора;

4) потписује акта која доноси Управни одбор;

5) стара се о примени Статута и других општих аката Агенције;

6) обавља и друге послове у складу са статутом и другим општим актима Агенције.

 

Члан 18.

Управни одбор Агенције ради и одлучује на седницама.

Управни одбор одлучује већином гласова укупног броја чланова.

 

Чл. 19. до 21.


Брисани су (види члан 5. Измена и допуна – 52/2005-43)

 

Члан 22.

Директора Агенције именује и 
разрешава Влада, на предлог управног одбора.*

Директор се именује на период од 
пет година и може поново бити именован.*

Директор обавља следеће послове:*

1) заступа и представља 
Агенцију;*

2) организује и руководи радом и 
пословањем Агенције;*

3) одговоран је за законитост 
рада Агенције;*

4) извршава одлуке управног 
одбора и предузима мере за њихово спровођење;*

5) одговара за коришћење људских 
потенцијала и материјалних ресурса Агенције и располагање имовином Агенције;*

6) предлаже годишњи план рада 
Агенције;*

7) предлаже годишњи финансијски 
план Агенције;*

8) подноси годишњи извештај о 
раду Агенције;*

9) подноси годишњи извештај о 
финансијском пословању Агенције;*

10) доноси правилник о унутрашњој 
организацији и систематизацији радних места у Агенцији и друге опште акте које 
не доноси управни одбор;*

11) доноси појединачне акте 
Агенције, ако законом није друкчије прописано;*

12) одлучује о правима и 
одговорностима запослених у Агенцији;*

13) доноси на предлог 
регистратора и других овлашћених лица општа методолошко-стручна упутства за 
обраду података који потичу из два или више регистара, евиденција, односно база 
података;*

14) именује стручна саветодавна 
тела за стратешка, развојна и методолошка питања, из редова признатих домаћих и 
међународних стручњака из области које се тичу послова Агенције;*

15) обавља и друге послове 
утврђене законом.*

 

*Службени гласник 
РС, број 112/2012

 

Члан 23.

Директор Агенције је дужан да обустави од извршења општи акт за који сматра да је супротан закону и другим прописима и о томе обавести орган Агенције који је тај акт донео.

Ако орган који је донео акт из става 1. овог члана исти не усклади у року од 30 дана од дана обавештења о његовој незаконитости, директор је дужан да покрене поступак за оцену законитости.

До доношења одлуке органа Агенције, односно надлежног органа за оцену законитости, општи акт се не примењује.

 

VI. ЗАСТУПАЊЕ АГЕНЦИЈЕ

 

Члан 24.

У правном промету Агенцију заступа директор.

У случају спречености директора, замењује га лице које он одреди.

 

Члан 25.

Директор може, посебним пуномоћјем, одређене послове из своје надлежности, пренети на друге запослене у Агенцији.

 

Члан 26.

Агенцију потписује директор или лице које он овласти.

 

VII. ПРАВА, ОБАВЕЗЕ И ОДГОВОРНОСТИ ЗАПОСЛЕНИХ

 

Члан 27.

Стручне и административно-техничке послове за потребе Агенције обављају запослени у Агенцији, који имају сва права, дужности и обавезе у складу са прописима којима се уређују радни односи.

 

VIII. ОПШТИ АКТИ

 

Члан 28.

Општи акти Агенције су: статут, правилник и други акти којима се на општи начин уређују одређена питања.

Измене и допуне општих аката врше се на начин прописан за њихово доношење.

 

IX. ЈАВНОСТ РАДА

 

Члан 29.

Рад Агенције је јаван.

Јавност рада остварује се давањем информација средствима јавног информисања, јавношћу рада Управног 

* одбора Агенције, као и подношењем извештаја о раду и објављивањем општих аката и програма рада Агенције.

 

*Службени гласник РС, број 

52/2005

 

X. ПОСЛОВНА ТАЈНА

 

Члан 30.

Пословну тајну представљају исправе и подаци чије би саопштавање неовлашћеном лицу штетило угледу и интересима Агенције и комитената.

Општим актом, утврђују се исправе и подаци који се сматрају пословном тајном. 


 

XI. ЗАШТИТА ЖИВОТНЕ СРЕДИНЕ

 

Члан 31.

Делатност Агенције врши се на начин на који се не угрожава животна средина.

 

Члан 32.

Мере и средства неопходна за заштиту животне средине утврђују се општим актом.

 

XII. ПРЕСТАНАК АГЕНЦИЈЕ

 

Члан 33.

Агенција може престати ликвидацијом, стечајем, статусном променом и одлуком оснивача.

 

XIII. ИЗМЕНЕ СТАТУТА

 

Члан 34.

Измене и допуне овог статута врше се у поступку и на начин који је прописан за његово доношење.

Аутентично тумачење Статута, у целости или појединих његових одредаба, даје Управни одбор Агенције.

 

XIV. СТУПАЊЕ НА СНАГУ

 

Члан 35.

Овај статут по добијању сагласности Владе Републике Србије, објављује се у „Службеном гласнику Републике Србије” и ступа на снагу осмог дана од дана објављивања.

 

 

Број 2/2004

У Београду, 21. јула 2004. године

Председник

Управног одбора,


Петар Павловић, с.р.