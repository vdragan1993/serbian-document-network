На основу члана 82. став 1. Закона о
запошљавању и осигурању за случај незапослености („Службени гласник РС”, бр.
71/03 и 84/04 – др. закон) и члана 43. став 1. Закона о Влади („Службени
гласник РС”, бр. 55/05, 71/05 – исправка и 101/07),
Влада доноси
 
ОДЛУКУ
о
оснивању Републичког савета за запошљавање
"Службени
гласник РС", број 23 од 29. фебруара 2008.
 
 
1.
Оснива се Републички савет за запошљавање (у даљем тексту: Савет).
2.
Савет, у складу са законом, даје мишљење и препоруке Влади у вези са: садржином
програма активне политике запошљавања за Републику Србију; организовањем јавних
радова; економском, социјалном и демографском политиком и политиком Владе у
области запошљавања; нацртима закона и других прописа који се односе на
запошљавање, рад и социјално осигурање; додатним образовањем и обуком.
3.
Савет се састоји од: представника Владе; репрезентативних синдиката и
репрезентативних удружења послодаваца на нивоу Републике Србије; представника
Националне службе за запошљавање; агенција за запошљавање; представника
удружења у области од значаја за запошљавање; стручњака за област запошљавања. 
4.
Председника, заменика председника и чланове Савета Влада именује посебним
решењем – на предлог министра надлежног за послове запошљавања.
5.
У раду Савета, у складу са законом, без права гласа, могу учествовати удружења
која се баве заштитом интереса одређених категорија незапослених (особа са
инвалидитетом, етничких мањина код којих је изражена стопа незапослености,
учесника оружаних сукоба, жена, омладине и сл.).
6.
Стручне и административно-техничке послове за потребе Савета обављаће
министарство надлежно за послове запошљавања.
7.
Престаје да важи Одлука о образовању Републичког савета за запошљавање
(„Службени гласник РС”, бр. 117/04 и 48/05).
8.
Ова одлука ступа на снагу осмог дана од дана објављивања у „Службеном гласнику
Републике Србије”.
 
05 број 02-648/2008
У Београду, 28. фебруара 2008. године
Влада
Потпредседник,
Божидар Ђелић, с.р.