Редакцијски пречишћен текст

 

 
На
основу члана 58а став 6. Закона о доприносима за обавезно социјално осигурање
(„Службени гласник РС”, бр. 84/04 и 61/05), 
Министар
финансија доноси
 
 

ПРАВИЛНИК

о обрасцу пријаве за утврђивање обавезе доприноса
за обавезно социјално осигурање за самосталне уметнике 

"Службени гласник РС", бр. 65 од 26. јула 2005,
116 од 29. децембра 2006.
 
 

Члан 1.
Овим
правилником прописује се образац пријаве за утврђивање аконтационе и коначне обавезе
доприноса за обавезно социјално осигурање (у даљем тексту: доприноси) за самосталне
уметнике из члана 6. тачка 16) Закона о доприносима за обавезно социјално осигурање
(„Службени гласник РС”, бр. 84/04, 61/05 и 62/06* – у даљем тексту: Закон).

 
*Службени
гласник РС, број 116/2006

 

Члан 2.
Пријаву
из члана 1. овог правилника самостални уметник подноси Пореској управи на Обрасцу
ППД-СУ – Пријава за утврђивање обавезе доприноса за обавезно социјално осигурање
за самосталне уметнике, који је одштампан уз овај правилник и чини његов саставни
део.
У
Образац ППД-СУ новчани износи уносе се у динарима без пара.

 

Члан 3.
Пријаву
на Обрасцу ППД-СУ самостални уметник подноси Пореској управи – организационој јединици
надлежној према месту свог пребивалишта, најкасније до 15. фебруара текуће године
за утврђивање коначне обавезе доприноса за претходну годину и тромесечне*
аконтације доприноса за текућу годину, односно у року од 15 дана од дана стицања
статуса самосталног уметника за утврђивање тромесечне* аконтације доприноса
до краја текуће године.
Изузетно
од става 1. овог члана, за утврђивање месечне аконтације доприноса за период од
1. августа до 31. децембра 2005. године, лица која на дан 1. августа 2005. године
имају статус самосталног уметника у смислу члана 1. овог правилника, дужна су да
пореску пријаву из става 1. овог члана поднесу најкасније у року од месец дана од
дана ступања на снагу Закона о изменама и допунама Закона о доприносима за обавезно
социјално осигурање („Службени гласник РС”, број 61/05).
 
*Службени
гласник РС, број 116/2006
 

 

Члан 4.
У
Образац ППД-СУ, уносе се подаци:
1)
о обвезнику;
2)
о уметничком удружењу код кога се обвезник води у евиденцији; 
3)
о рачуну обвезника у банци;
4)
за утврђивање тромесечне* аконтације доприноса;
5)
за утврђивање коначне обавезе доприноса;
6)
о приложеним доказима (попис приложених доказа).
 
*Службени
гласник РС, број 116/2006
 

 

Члан 5.
Овај
правилник ступа на снагу наредног дана од дана објављивања у „Службеном гласнику
Републике Србије”.
 

Број 110-00-330/2005-04

У Београду, 26. јула 2005. године

Министар,

Млађан Динкић, с.р.

 

 

 

ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ"
ПРАВИЛНИКА

 

 

Правилник о изменама и допунама Правилника о
обрасцу пријаве за утврђивање обавезе доприноса за обавезно социјално осигурање
за самосталне уметнике: "Службени гласник РС", број 116/2006-27

 

 

Члан 4.
Образац
ППД-СУ замењује се новим Обрасцем ППД-СУ, који је одштампан уз овај правилник и
чини његов саставни део. 

Члан 5.
Овај
правилник ступа на снагу наредног дана од дана објављивања у „Службеном гласнику
Републике Србије”, а примењиваће се од 1. јануара 2007. године.