На
основу члана 
28. став 

2. Закона
о здравственој исправности животних намирница и предмета опште употребе
(“Службени лист СФРЈ”, бр. 55/78), председјник Савезног комитета за рад,
здравство и социјалну заштиту прописује

 

УПУТСТВО

о начину достављања извештаја о спровођењу 
Закона о здравственој исправности животних намирница и предмета опште употребе и прописа донесених на основу тог закона

„Службени
лист СФРЈ”, број 45 од 24. 
августа 1984.

 

 

1. Овим упутством
прописује се начин достављања извештаја о спровођењу Закона о здравственој
исправности животних намирница и предмета опште употребе и прописа донесених на
основу тог закона, које су републички и покрајински органи управе надлежни за
послове здравственог надзора дужни да достављају Савезном комитету за рад,
здравство и социјалну заштиту.

 

2. Извештај о
спровођењу прописа из тачке 1. овог упутства достављају се до 31. марта текуће
године за протеклу годину и садрже податке о извршавању надзора над
примењивањем савезних прописа из области здравствене исправности животних
намирница и предмета опште употребе на територији републике, односно аутономне
покрајине у погледу извршеног надзора над:

1) објектима за
производњу и промет животних намирница (Образац бр. 1);

2) објектима за
производњу и промет предмета опште употребе (Образац бр. 2);

3) животним
намирницама у производњи (Образац бр. 3);

4) предметима опште
употребе у производњи (Образац бр. 4);

5) животним
намирницама у промету (Образац бр. 5);

6) предметима опште
употребе у промету (Образац бр. 6);

7) испитивањем воде
за пиће (Образац бр. 7).

Подаци о спровођењу
прописа из става 1. ове тачке, са потребним образложењем, достављају се на
обрасцима из тог става који чине саставни део овог упутства.

 

3. Органи управе из
тачке 1. овог упутства, на захтев Савезног комитета за рад, здравство и
социјалну заштиту, достављају и друге податке о уоченим проблемима, недостацима
и другим питањима од значаја за спровођење надзора, из те тачке, као и о
извршавању обавезних инструкција датих за вршење надзора за који су надлежни.

 

4. Ово упутство
ступа на снагу осмог дана од дана објављивања у „Службеном листу СФРЈ”.

 

Бр. 1723 


16. јула 1984.
године

Београд

Предсједник 


Савезног комитета за
рад, здравство

 и социјалну
заштиту,

др 
Ђорђе Јаковљевић,
с.р.

 

 
1.
Извештај о 
здравственом надзору над 

објектима за 
производњу и промет животних намирница (Образац бр. 1)
2. 

Извештај о 
здравственом надзору над 

објектима за производњу и промет предмета опште употребе 
(Образац бр. 2)
3. 

Извештај о 
здравственом надзору над 

животним намирницама у производњи (Образац бр. 3)
4. 

Извештај о 
здравственом надзору над 

предметима опште употребе у производњи (Образац бр. 4)
5. 

Извештај о 
здравственом надзору над 

животним намирницама у промету (Образац бр. 5)
6. 

Извештај о 
здравственом надзору над 

предметима опште употребе у промету (Образац бр. 6)
7. 

Извештај о

испитивању 
воде за пиће (Образац бр. 7)