На основу члана 17. став
3. Закона за спровођење Уставне повеље државне заједнице
Србија и Црна Гора („Службени лист Србије и Црне
Горе”, број 1/2003), Народна скупштина Републике
Србије, на Трећој седници Првог редовног
заседања у 2003. години,
одржаној 2. априла
2003. године,
донела је
 

 
ОДЛУКУ

о 
прихватању Споразума држава

чланица о дефинисању коначног статуса органа и организација из 
члана 15. Закона за спровођење Уставне повеље државне заједнице Србија и Црна Гора
„Службени гласник
РС“, број 35 од 2. априла 2003.
 
 
            1. Следећи органи и организације
настављају да обављају послове као органи и
организације државне заједнице Србија и Црна Гора:
            1) Савезни завод за стандардизацију;
            2) Југословенско акредитационо
тело (ЈУАТ);
            3) Савезни завод за интелектуалну
својину;
            4) Савезни завод за мере
и драгоцене метале;
            5) Савезни завод за статистику;
            6) Архив Југославије;
            7) Музеј ваздухопловства
Југославије;
            8) Национални савет Савезне
Републике Југославије за сарадњу са Међународним трибуналом
за кривично гоњење лица одговорних за тешка кршења међународног хуманитарног
права почињена на територији
бивше Југославије
од 1991. године;
            9) Координациони центар
Савезне Републике Југославије и Републике Србије за Косово и Метохију.
            Органи и организације
из става 1. ове тачке настављају рад у складу са прописима
на основу којих су образовани, а до доношења одговарајућих прописа државне заједнице
Србија и Црна Гора.
 
            2. Даном ступања на снагу ове
одлуке престаје да ради Савезни хидрометеоролошки завод.
 
            3. Влада Републике Србије
и Влада Републике Црне Горе формираће Директорат
за цивилно ваздухопловство и Агенцију за контролу летења у периоду од
90 дана. До формирања наведених институција послове
Сектора за ваздушни саобраћај Савезног министарства саобраћаја и телекомуникација,
Савезне управе за контролу летења и Савезног
ваздухопловног инспектората преузима министарство Републике Србије надлежно за послове
саобраћаја и телекомуникација,
уз сагласност министарства Републике Црне Горе надлежног за послове
поморства и саобраћаја.
 
            4. Савезни завод за биљне и животињске генетичке ресурсе постаје орган
државе чланице Србије
и наставља рад у складу
са прописима
на основу којих је образован, а који ће се примењивати на територији
државе чланице Србије
до доношења одговарајућих прописа државе чланице Србије.
 
            5. Плов-пут Београд и
Југословенски регистар бродова Београд постају органи државе чланице Србије
и настављају рад у складу са прописима
на основу којих су образовани, а који ће се примењивати на територији
државе чланице Србије
до доношења одговарајућих прописа државе чланице Србије.
 
            6. Музеј историје Југославије
постаје организација државе чланице Србије
и наставља рад у складу
са прописима на основу којих је образован, а који ће се примењивати на територији
државе чланице Србије
до доношења одговарајућих прописа државе чланице Србије.
 
            7. Плов-пут Бар, Југословенски
регистар бродова Тиват и лучке капетаније
и испоставе постају органи државе чланице Црне Горе и настављају рад у складу
са прописима на основу којих су образовани, а који ће се примењивати на територији
државе чланице Црне Горе до
доношења одговарајућих прописа државе чланице Црне Горе.
 
            8. Ова одлука ступа на
снагу даном њеног усвајања у истоветном тексту у Народној
скупштини Републике
Србије и Скупштини Републике
Црне Горе.
 
 
РС број 8
У Београду, 2.
априла 2003. године

Народна скупштина
Републике Србије
Председница,

Наташа
Мићић,
с.р.