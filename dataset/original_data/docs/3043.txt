На основу члана 21. став 1. Закона о Народној банци
Србије („Службени гласник РС", бр. 72/2003 и 55/2004), а у вези с чланом
6. Закона о пригодном кованом новцу („Службени лист СРЈ", број 46/96), 


Гувернер Народне банке Србије доноси 


  

ОДЛУКУ

о 
утврђивању продајне цене пригодног кованог новца

“Службени
гласник РС”, број 
78 од

9.
јула 2004.

 
 

1.
Продајне цене пригодног кованог новца утврђују се на основу следећих
критеријума: цене метала на Лондонској берзи, трошкова израде рондела, трошкова
ковања, трошкова продаје и ковничке добити. 

 

2.
Појединачне продајне цене пригодног кованог новца утврђене на начин из тачке 1.
ове одлуке, исказују се у ценовницима Народне банке Србије који се истичу на
продајним местима пригодног кованог новца и објављују на сајту Народне банке
Србије.

 

3.
Даном ступања на снагу ове одлуке престаје да важи Одлука о утврђивању продајне
цене пригодног кованог новца („Службени лист СРЈ", број 21/98).

 

4.
Ова одлука ступа на снагу наредног дана од дана објављивања у „Службеном
гласнику РС".

  

О. број 43

У Београду, 7. јула 2004.
године

Гувернер

Народне банке Србије,


Радован Јелашић, с.р.