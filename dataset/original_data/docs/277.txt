На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Комисије за праћење безвизног режима путовања са Европском унијом
"Службени гласник РС", број 76 од 4. септембра 
				2015.
 
1. Образује се Комисија за праћење безвизног режима путовања са Европском унијом (у даљем тексту: Комисија), на време од две године од дана ступања на снагу ове одлуке.
2. Задатак Комисије је:
– да разматра питања која се односе на повећање броја лажних азиланата у земљама Европске уније који долазе са територије Републике Србије;
– да предлаже Влади разматрање и доношење одлука у вези са мерама усмереним ка смањењу броја лажних захтева за азил.
3. У Комисију се именују:
1) за председника:
– Ненад Бановић, Министарство унутрашњих послова,
2) за чланове:
– Југослав Милачић, Кабинет министра без портфеља задуженог за европске интеграције,
– Љиљана Зарубица, начелник Одељења за визну политику, Министарство спољних послова,
– Жељко Веселиновић, заменик начелника Сектора финансија, људских ресурса и заједничких послова, Министарство унутрашњих послова,
– Зорица Лончар Касалица, начелник Управе за управне послове, Министарство унутрашњих послова,
– Дејан Раденковић, помоћник начелника Управе криминалистичке полиције, Министарство унутрашњих послова,
– Јелена Васиљевић, помоћник начелника Управе граничне полиције, Министарство унутрашњих послова,
– Милан Бараћ, Управа граничне полиције, Министарство унутрашњих послова,
– Миодраг Лазић, Биро за међународну сарадњу и европске интеграције, Министарство унутрашњих послова,
– Јасна Ристић, Биро за међународну сарадњу и европске интеграције, Министарство унутрашњих послова,
– Чедомир Бацковић, помоћник министра правде, руководилац Сектора за европске интеграције и међународне пројекте, Министарство правде,
– Данијел Радојковић, начелник Одељења за обавештајне послове, Министарство финансија – Управа царина,
– Ивана Банковић, Министарство за рад, запошљавање, борачка и социјална питања,
– Јасмина Бенмансур, начелник Одељења за лични статус грађана, Министарство државне управе и локалне самоуправе,
– Иван Гергинов, помоћник комесара за прихват, збрињавање, реадмисију и трајна решења избеглица, Комесаријат за избеглице и миграције,
– Предраг Благојевић, Министарство културе и информисања,
– Милица Сарачевић, Канцеларија за европске интеграције,
– Зоран Пањковић, Канцеларија за људска и мањинска права,
– Данијела Ненадић, в.д. директорке Службе Координационог тела Владе Републике Србије за општине Прешево, Бујановац и Медвеђа,
– Жарко Шундерић, менаџер Тима за социјално укључивање и смањење сиромаштва.
4. Ради извршавања задатака из тачке 2. ове одлуке, Комисија може образовати стручне тимове и ангажовати истакнуте стручњаке. 
5. Стручну и административно-техничку подршку Комисији пружа Министарство унутрашњих послова.
6. Комисија је дужна да надлежном одбору Владе доставља извештај сваких 60 дана, а Влади најмање сваких 90 дана.
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-9085/2015
У Београду, 28. августа 2015. године
Влада
Председник, 
Александар Вучић, с.р.