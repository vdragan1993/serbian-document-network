ЗАКОН

о задуживању Републике Србије код KBC Bankе a.d. Beograd, Novе Kreditnе bankе Maribor d.d, Eurobank EFG a.d. Beograd, Војвођанске банке а.д. Нови Сад, Hypo-Alpe-Adria Bank a.d. Beograd и Erste Bank а.d. Novi Sad и код Banca intesa a.d. Beograd, UniCredit Bank Srbija a.d. Beograd, Raiffeisen bank a.d. Beograd и Societe Generalе Banke Srbija a.d. Beograd које су дале 
заједничку понуду

"Службени гласник РС", број 88 од 23. новембра 2010.

 

Члан 1.
Република Србија задужиће се, у износу од 250 милиона евра, подељено у 25 партија по 10 милиона евра, код KBC Bankе a.d. Beograd, Novе Kreditnе bankе Maribor d.d, EUROBANK EFG a.d. Beograd, Војвођанске банке а.д. Нови Сад, Hypo-Alpe-Adria Bank a.d. Beograd и Erste Bank а.d. Novi Sad и код банака које су дале заједничку понуду, и то: BANCA INTESA a.d. Beograd, UniCredit Bank Srbija a.d. Beograd и Raiffeisen bank a.d. Beograd и Societe Generale Banke Srbija a.d. Beograd (у даљем тексту: банке) за финансирање буџетског дефицита и рефинансирање дуга.

Члан 2.
Задуживање из члана 1. овог закона извршиће се закључивањем уговора о дугорочном кредиту, и то:
1) између Републике Србије, као зајмопримца и KBC Bankе a.d. Beograd, као зајмодавца, у износу од 10 милиона евра, односно једна партија од 10 милиона евра;
2) између Републике Србије, као зајмопримца и Novе Kreditnе bankе Maribor d.d, као зајмодавца, у износу од 10 милиона евра, односно једна партија од 10 милиона евра;
3) између Републике Србије, као зајмопримца и EUROBANK EFG a.d. Beograd, као зајмодавца, у износу од 20 милиона евра, односно две партије по 10 милиона евра;
4) између Републике Србије, као зајмопримца и Војвођанске банке а.д. Нови Сад, као зајмодавца у износу од 20 милиона евра, односно две партије по 10 милиона евра;
5) између Републике Србије, као зајмопримца и Hypo-Alpe-Adria Bank a.d. Beograd, као зајмодавца у износу од 20 милиона евра, односно две партије по 10 милиона евра;
6) између Републике Србије, као зајмопримца и Erste Bank а.d. Novi Sad, као зајмодавца у износу од 30 милиона евра, односно три партије по 10 милиона евра;
7) између Републике Србије, као зајмопримца и банака које су дале заједничку понуду, и то: BANCA INTESA a.d. Beograd, UniCredit Bank Srbija a.d. Beograd, Raiffeisen bank a.d. Beograd и Societe Generale Banke Srbija a.d. Beograd, као зајмодавца у износу од 140 милиона евра, односно четрнаест партија по 10 милиона евра.

Члан 3.
Уговори из члана 2. овог закона садржаће обавезно следеће елементе:
1) каматна стопа једнака збиру тромесечне референтне каматне стопе за задуживање у еврима (ЕУРИБОР) и фиксне каматне марже од 4,25 % за једну партију код KBC Bankе a.d. Beograd;
2) каматна стопа једнака збиру тромесечне референтне каматне стопе за задуживање у еврима (ЕУРИБОР) и фиксне каматне марже од 5,00 % за једну партију код Novе Kreditnе bankе Maribor d.d;
3) каматна стопа једнака збиру тромесечне референтне каматне стопе за задуживање у еврима (ЕУРИБОР) и фиксне каматне марже од 5,20 % за две партије код EUROBANK EFG a.d. Beograd;
4) каматна стопа једнака збиру тромесечне референтне каматне стопе за задуживање у еврима (ЕУРИБОР) и фиксне каматне марже од 5,25 % за две партије код Војвођанске банке а.д. Нови Сад;
5) каматна стопа једнака збиру тромесечне референтне каматне стопе за задуживање у еврима (ЕУРИБОР) и фиксне каматне марже од 5,30 % за две партије код Hypo-Alpe-Adria Bank a.d. Beograd;
6) каматна стопа једнака збиру тромесечне референтне каматне стопе за задуживање у еврима (ЕУРИБОР) и фиксне каматне марже од 5,30 % за три партије код Erste Bank а.d. Novi Sad;
7) каматна стопа једнака збиру тромесечне референтне каматне стопе за задуживање у еврима (ЕУРИБОР) и фиксне каматне марже од 5,30 % за четрнаест партија код банака које су дале заједничку понуду, и то: BANCA INTESA a.d. Beograd, UniCredit Bank Srbija a.d. Beograd, Raiffeisen bank a.d. Beograd и Societe Generale Banke Srbija a.d. Beograd;
8) трошкови обраде и пуштања кредита у течај у висини од 0,5 % од износа кредита;
9) период отплате кредита у трајању од 60 месеци, укључујући период мировања отплате од 12 месеци, рачунајући од дана пуштања прве транше кредита у течај, кредит се отплаћује полугодишње;
10) камата се обрачунава конформном методом на основу календарског броја дана у месецу и године од 365/366 дана;
11) право зајмопримца на превремену отплату кредита без плаћања накнаде зајмодавцу.
Влада ће, у року од 30 дана од дана закључивања уговора, доставити уговоре Народној скупштини, ради информисања.

Члан 4.
Средства прибављена од банака на основу уговора из члана 2. овог закона користиће се за финансирање буџетског дефицита и рефинансирање дуга.

Члан 5.
Средства за измиривање обавеза по основу уговора из члана 2. овог закона обезбеђиваће се у буџету Републике Србије.
Република Србија обезбеђиваће средства из става 1. овог члана у буџету за текућу годину за измирење доспелих обавеза, у складу са одредбама уговора.

Члан 6.
Овај закон ступа на снагу наредног дана од дана објављивања у „Службеном гласнику Републике Србије”.