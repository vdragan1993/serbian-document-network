На основу члана 123. тачка 3. Устава Републике Србије, а
у вези са чланом 1. став 1. Закона о пригодном кованом новцу („Службени лист СРЈ”,
број 46/96),

Влада доноси
 

 

ОДЛУКУ

о одређивању 200-годишњице
доласка Доситеја Обрадовића у Србију као догађаја поводом кога ће се у 2007. години
издати пригодни ковани новац

“Службени
гласник РС”, број 67 од 20. 
јула
2007.

 
 

1.
Одређује се 200-годишњица доласка Доситеја Обрадовића у Србију као догађај од општег
значаја за Републику Србију поводом кога ће се у 2007. години издати пригодни ковани
новац.

 

2.
Средства за покриће трошкова метала, трошкова израде и трошкова продаје пригодног
кованог новца обезбеђује Народна банка Србије.

 

3.
Идејна решења и продајну цену пригодног кованог новца из ове одлуке одређује Народна
банка Србије.

 

4.
Средства остварена продајом пригодног кованог новца из ове одлуке, после одбитка
трошкова продаје, представљају приход буџета Републике Србије.

 

5.
Ова одлука ступа на снагу осмог дана од дана објављивања у „Службеном гласнику Републике
Србије”. 

  

05 број 644-4465/2007

У Београду, 19. јула 2007.
године

Влада

Потпредседник,

мр Божидар Ђелић, с.р.