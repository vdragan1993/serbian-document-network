ЗАКОН

о 
оснивању учитељских факултета и о укидању и промени делатности педагошких 
академија и виших школа

„Службени
гласник РС”, број 49 од 1. 
јула 1993.

 

 

I.
УЧИТЕЉСКИ ФАКУЛТЕТИ

 

Члан
1.

За образовање
учитеља са високом стручном спремом оснивају се учитељски факултети под
називом:

1) „Учитељски
факултет у Београду, са потпуном одговорношћу”, са седиштем у Београду;

2) „Учитељски
факултет у Ужицу, са потпуном одговорношћу”, са седиштем у Ужицу;

3) „Учитељски
факултет у Јагодини, са потпуном одговорношћу”, са седиштем у Јагодини;

4) „Учитељски
факултет у Врању, са потпуном одговорношћу”, са седиштем у Врању;

5) „Учитељски
факултет у Сомбору, са потпуном одговорношћу”, са седиштем у Сомбору;

6) „Учитељски
факултет у Призрену, са потпуном одговорношћу”, са седиштем у Призрену.

 

Члан
2.

Учитељски факултет у
Београду у саставу је Универзитета у Београду.

Учитељски факултет у
Ужицу у саставу је Универзитета у Крагујевцу.

Учитељски факултет у
Јагодини у саставу је Универзитета у Крагујевцу.

Учитељски факултет у
Врању у саставу је Универзитета у Нишу.

Учитељски факултет у
Сомбору у саставу је Универзитета у Новом Саду.

Учитељски факултет у
Призрену у саставу је Универзитета у Приштини.

 

Члан
3.

Учитељски факултети
обављају делатност основних студија и научни рад у циљу подизања квалитета
наставе.

Учитељски факултети
могу обављати облике студија за иновације знања и стручно образовање и
усавршавање, као и друге делатности, односно послове, који су у функцији
делатности из става 1. овог члана, у складу са законом и статутом факултета.

 

Члан
4.

На оснивање,
организацију и рад учитељских факултета сходно се примењују прописи који се
односе на јавне службе и факултете, ако овим законом није друкчије одређено.

 

Члан
5.

Учитељски факултети
остварују наставни план и програм прве године основних студија од школске
1993/94. године.

 

Члан
6.

Учитељски факултети
преузимају имовину (средства, права и обавезе) коју користе педагошке
академије, и то:

1) Учитељски
факултет у Београду – имовину Педагошке академије за образовање учитеља у
Београду;

2) Учитељски
факултет у Ужицу – имовину Педагошке академије „Желимир Жељо Ђурић” у Ужицу;

3) Учитељски
факултет у Јагодини – имовину Педагошке академије у Јагодини;

4) Учитељски
факултет у Врању – имовину Педагошке академије „Иво Андрић” у Врању;

5) Учитељски
факултет у Сомбору – имовину Педагошке академије „Жарко Зрењанин” у Сомбору;

6) Учитељски
факултет у Призрену – имовину Педагошке академије „Ђевдет Дода” у Призрену.

Завршне рачуне
педагошких академија из става 1. овог члана донеће те академије, са стањем на
дан 31. јула 1993. године.

 

Члан
7.

До конституисања
савета учитељског факултета образује се привремени савет.

Привремени савет има
десет чланова које именује и разрешава Влада Републике Србије (у даљем тексту:
Влада).

 

Члан
8.

Привремени савет:

1) донеће статут
учитељског факултета до 31. јула 1993. године;

2) донеће наставни
план и програм основних студија, уз сагласност универзитета у чијем је саставу
учитељски факултет;

3) одлучује о
пословању и коришћењу средстава учитељског факултета;

4) именује чланове
комисије за припрему извештаја за избор наставника и сарадника;

5) врши избор
наставника и сарадника;

6) утврђује средње
школе одговарајуће за упис на прву годину основних студија, садржај, начин и
време полагања класификационог испита, као и мерила за утврђивање редоследа
кандидата за упис у прву годину основних студија;

7) објавиће конкурс
за упис студената у прву годину основних студија за школску 1993/94. годину до
31. јула 1993. године;

8) обавља друге
послове из надлежности савета утврђене законом.

Привремени савет
престаје са радом даном конституисања савета учитељског факултета.

 

Члан
9.

До избора декана
учитељског факултета, Влада именује лице са правима и обавезама декана
утврђеним законом.

 

II.
ПЕДАГОШКЕ АКАДЕМИЈЕ И ВИШЕ ПЕДАГОШКЕ ШКОЛЕ

 

Члан
10.

Укидају се дана 31.
јула 1993. године следеће педагошке академије и више педагошке школе:

1) Педагошка
академија за образовање учитеља, са седиштем у Београду;

2) Педагошка
академија, са седиштем у Јагодини;

3) Педагошка
академија „Жарко Зрењанин”, са седиштем у Сомбору;

4) Педагошка
академија „Желимир Жељо-Ђурић”, са седиштем у Ужицу;

5) Педагошка
академија „Иво Андрић”, са седиштем у Врању;

6) Виша педагошка
школа, са седиштем у Приштини;

7) Виша педагошка
школа „Ђевдет Дода”, са седиштем у Призрену;

8) Виша педагошка
школа, са седиштем у Ђаковици;

 

Члан
11.

Престају са
остваривањем наставних планова и програма за образовање учитеља дана 31. јула
1993. године:

1) Педагошка
академија, са седиштем у Крушевцу;

2) Педагошка
академија, са седиштем у Пироту;

3) Педагошка
академија „Моша Пијаде”, са седиштем у Новом Саду;

4) Педагошка
академија „Зора Крџалић – Зага”, са седиштем у Кикинди;

5) Виша педагошка
школа, са седиштем у Гњилану;

6) Педагошка
академија „Душан Јерковић”, са седиштем у Шапцу;

7) Педагошка
академија, са седиштем у Неготину;

8) Педагошка
академија „Душан Тривунац”, са седиштем у Алексинцу;

9) Педагошка
академија „Душан Вукасовић Диоген”, са седиштем у Сремској Митровици;

10) Педагошка
академија, са седиштем у Суботици;

11) Педагошка
академија „Жива Јовановић”, са седиштем у Вршцу.

 

Члан
12.

Педагошке академије
и Виша педагошка школа из члана 11. овог закона, као и Педагошка академија за
образовање васпитача у Београду, обављаће делатност под називом, и то:

1) Педагошка академија,
са седиштем у Крушевцу – под називом „Виша школа за образовање васпитача, са
потпуном одговорношћу”;

2) Педагошка
академија, са седиштем у Пироту – под називом „Виша школа за образовање
васпитача, са потпуном одговорношћу”;

3) Педагошка
академија „Моша Пијаде”, са седиштем у Новом Саду – под називом „Виша школа за
образовање васпитача, са потпуном одговорношћу”;

4) Педагошка
академија „Зора Крџалић – Зага”, са седиштем у Кикинди – под називом „Виша
школа за образовање васпитача, са потпуном одговорношћу”;

5) „Виша педагошка
школа”, са седиштем у Гњилану – под називом „Виша школа за образовање
васпитача, са потпуном одговорношћу”;

6) „Педагошка
академија за образовање васпитача”, са седиштем у Београду – под називом „Виша
школа за образовање васпитача, са потпуном одговорношћу”;

7) Педагошка
академија „Душан Јерковић”, са седиштем у Шапцу – под називом „Виша школа за
образовање васпитача, са потпуном одговорношћу”;

8) Педагошка
академија, са седиштем у Неготину – под називом „Виша школа за образовање
васпитача, са потпуном одговорношћу”;

9) Педагошка
академија „Душан Тривунац”, са седиштем у Алексинцу – под називом „Виша школа
за образовање васпитача, са потпуном одговорношћу”;

10) Педагошка
академија „Душан Вукасовић Диоген”, са седиштем у Сремској Митровици – под
називом „Виша школа за образовање васпитача, са потпуном одговорношћу”;

11) Педагошка
академија, са седиштем у Суботици – под називом „Виша школа за образовање
васпитача, са потпуном одговорношћу”; и

12) Педагошка
академија „Жива Јовановић”, са седиштем у Вршцу – под називом „Виша школа за
образовање васпитача, са потпуном одговорношћу”.

Више школе из става
1. тач. 7. до 12. овог члана оствариваће наставни план и програм за образовање
васпитача почев од школске 1993/94. године.

 

III.
ПРЕЛАЗНЕ И ЗАВРШНЕ ОДРЕДБЕ

 

Члан
13.

Имовину виших
педагошких школа из члана 10. тач. 6. и 8. овог закона преузимају на коришћење
установе које обављају делатност образовања, ученичког и студентског стандарда
чији је оснивач Република.

Више педагошке школе
из става 1. овог члана сачиниће завршне рачуне са стањем на дан 31. јула 1993.
године.

Комисија коју
образује Влада извршиће попис имовине виших педагошких школа из члана 10. тач.
6. и 8. овог закона и расподелу те имовине на кориснике из става 1. овог члана.

 

Члан
14.

Изузетно, више школе
из члана 12. тач. 1. до 5. и 7. до 12. овог закона могу вршити упис студената у
школској 1993/94. години за стицање образовања учитеља у оквиру броја који
утврди Влада.

Право уписа у прву
годину студија на вишу школу из става 1. овог члана имају лица са стеченим
средњим образовањем просветне струке.

 

Члан
15.

Студенти уписани у
педагошке академије из члана 10. тач. 1. до 5. овог закона, закључно са
школском 1992/93. годином, имају право да до 30. септембра 1998. године заврше
више образовање по наставним плановима и програмима по којима су започели
образовање, као и правилима студија, на једној од виших школа из члана 12. овог
закона.

Студенти уписани у
Вишу педагошку школу у Приштини, Вишу педагошку школу „Ђевдет Дода” у Призрену
и Вишу педагошку школу у Ђаковици, закључно са школском 1992/93. годином, имају
право да до 30. септембра 1998. године заврше више образовање по наставним
плановима и програмима по којима су започели образовање, као и правилима
студија, у Вишој школи за образовање васпитача у Гњилану.

Студенти уписани на
смеру за образовање учитеља у вишој школи из члана 12. тач. 1. до 5. и 7. до
12. овог закона, закључно са школском 1992/93. годином, имају право да до 30.
септембра 1998. године заврше више образовање по наставним плановима и
програмима по којима су започели образовање, као и правилима студија, у тој
вишој школи.

Студенти уписани на
смеру за образовање учитеља на вишој школи из члана 12. тач. 1. до 5. и 7. до
12. овог закона у школској 1993/94. години имају право да до 30. септембра
1999. године заврше више образовање по наставном плану и програму по коме су
започели образовање, као и правилима студија у тој вишој школи.

 

Члан
16.

Ученици уписани у
вишу школу из члана 12. овог закона, закључно са школском 1989/90. годином,
имају право да до 30. септембра 1995. године заврше средње образовање по
наставним плановима и програмима по којима су започели образовање у тој вишој
школи.

Диплому о стеченом
средњем образовању издаје виша школа из става 1. овог члана.

 

Члан
17.

Радницима виших
школа из члана 12. овог закона, за чијим је радом престала потреба услед
промене делатности, обезбеђује се једно од права утврђених законом којим се
уређују радни односи.

 

Члан
18.

Виша школа из члана
12. овог закона усагласиће своју организацију, статут и друге акте, у року од
30 дана од дана ступања на снагу овог закона.

 

Члан
19.

Овај закон ступа на
снагу осмог дана од дана објављивања у „Службеном гласнику Републике Србије”.