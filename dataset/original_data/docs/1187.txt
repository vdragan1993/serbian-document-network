Ha основу члана 43. став 3. Закона о Влади („Службени гласник PC”, бр. 55/05, 71/05 – исправка, 101/07, 65/08 и 16/11), на предлог Министарства спољних послова,
Влада доноси
 
ЗАКЉУЧАК 
"Службени гласник РС", број 39 од 25. априла 2012.
 
1. Усваја се Национални акциони план за примену Резолуције 1540 Савета безбедности Уједињених нација о спречавању ширења оружја за масовно уништавање и средстава за њихово преношење (2012 – 2016), који је саставни део овог закључка.
2. Овај закључак објавити у „Службеном гласнику Pепублике Cрбије”.
05 број 018-2695/2012
У Београду, 19. априла 2012. године
Влада
Председник,
др Мирко Цветковић, с.р.
НАЦИОНАЛНИ АКЦИОНИ ПЛАНЗА ПРИМЕНУ РЕЗОЛУЦИЈЕ 1540 САВЕТА БЕЗБЕДНОСТИ УЈЕДИЊЕНИХ НАЦИЈА О СПРЕЧАВАЊУ ШИРЕЊА 
	ОРУЖЈА ЗА МАСОВНО УНИШТАВАЊЕ И СРЕДСТАВА ЗА ЊИХОВО ПРЕНОШЕЊЕ (2012 – 2016)
I. Увод
Резолуција 1540 Савета безбедности Уједињених нација
Резолуција 1540 Савета безбедности Уједињених нација о спречавању ширења оружја за масовно уништавање и средстава за њихово преношење (у даљем тексту: Резолуција 1540 СБ УН) усвојена је једногласно 28. априла 2004. године. То је прва резолуција Савета безбедности Уједињених нација која изричито помиње заједничке напоре за супротстављање претњи међународном миру и безбедности која проистиче из ширења оружја за масовно уништавање и средстава за њихово преношење.
Основне обавезе држава чланица Уједињених нација предвиђене Резолуцијом 1540 СБ УН које се односе на спречавање ширења оружја за масовно уништавање и средстава за њихово преношење су: 
	
1) да се уздржавају од пружања било какве подршке недржавним актерима који покушавају да развију, прибаве, производе, поседују, транспортују, преносе или користе нуклеарно, хемијско или биолошко оружје и средства за њихово преношење; 
	
2) да усвоје и примењују законе којима се забрањује недржавним актерима да производе, прибављају, поседују, развијају, преносе, транспортују, превозе или користе нуклеарно, хемијско или биолошко оружје и средства за њихово преношење, посебно у сврху тероризма; 
	
3) да предузму и примене делотворне мере за успостављање унутрашње контроле за спречавање ширења оружја за масовно уништавање и средстава за њихово преношење, укључујући успостављање одговарајуће контроле ширења оружја, укључујући успостављање адекватне контроле над одговарајућим материјалима која се односи на евидентирање, мере обезбеђења и сигурности, граничну и полицијску контролу, националну контролу над извозом и трансфером. 
	
Након усвајања Резолуције 1540 СБ УН, усвојене су Резолуција 1673 СБ УН, Резолуција 1810 СБ УН и Резолуција 1977 СБ УН1, којима су прецизиране обавезе држава чланица Уједињених нација на плану спречавања ширења оружја за масовно уништавање. Резолуција 1673 СБ УН учвршћује обавезе укључивања контроле над финансирањем ширења оружја. Резолуција 1810 СБ УН подстиче државе и међународне, регионалне и субрегионалне организације да информишу Комитет СБ УН формиран на основу Резолуције 1540 СБ УН (у даљем тексту: Комитет) о областима у којима оне могу да пруже помоћ и да одреде контактне тачке за помоћ. Поред тога, упућује позив државама чланицама да припреме акциони план који излаже њихове приоритете и планове за примену кључних одредаба Резолуције 1540 СБ УН. Резолуција 1977 СБ УН продужује рад Комитета за следећих десет година и значајно учвршћује мере на међународном плану за спречавање пролиферације средстава за масовно уништавање и средстава за њихов пренос.
Ове четири резолуције Савета безбедности Уједињених нација о спречавању ширења оружја за масовно уништавање сматрају се кључним референтним документима за активности Републике Србије на плану неширења оружја. 
	
За успешно испуњавање обавеза из наведених резолуција Савета безбедности Уједињених нација, односно на плану неширења оружја за масовно уништавање, Република Србија ће наставити да се придржава одредаба свих ратификованих, односно потврђених међународних конвенција у вези са неширењем оружја за масовно уништавање, као што су:
– Закон о ратификацији Уговора о неширењу нуклеарног оружја („Службени лист СФРЈ – Додатак”, број 10/70);
– 
Уредба о ратификацији Конвенције о забрани усавршавања, производње и стварања залиха бактериолошког (биолошког) и токсичког оружја и о њиховом уништавању („Службени лист СФРЈ – Међународни уговори и други споразуми ”, број 43/74);
– 
Закон о потврђивању Конвенције о забрани развоја, производње, складиштења и употребе хемијског оружја и о њиховом уништавању („Службени лист СРЈ – Међународни уговори”, број 2/00);
– 
Закон о ратификацији Уговора о свеобухватној забрани нуклеарних проба, са Протоколом („Службени лист СЦГ – Међународни уговори ”, број 4/04).
Такође, Република Србија ће наставити са применом ратификованих, односно потврђених конвенција у области борбе против тероризма:

– Закон о ратификацији Конвенције о кривичним делима и неким другим актима извршеним у ваздухопловима („Службени лист СФРЈ”, број 47/70);
– 
Закон о ратификацији Конвенције о сузбијању незаконите отмице ваздухоплова („Службени лист СФРЈ”, број 33/72); 
	
– 
Закон о ратификацији Конвенције о сузбијању незаконитих аката уперених против безбедности цивилног ваздухопловства („Службени лист СФРЈ”, број 33/72);
– 
Закон о ратификацији Конвенције о спречавању и кажњавању кривичних дела против лица под међународном заштитом, укључујући и дипломатске агенте („Службени лист СФРЈ – Међународни уговори”, број 54/76);
– 
Закон о ратификацији међународне конвенције против узимања талаца („Службени лист СФРЈ – Међународни уговори”, број 9/84);
– 
Закон о ратификацији Конвенције о физичкој заштити нуклеарног материјала („Службени лист СФРЈ – Међународни уговори”, број 9/85); 
	

– Закон о ратификацији Протокола о сузбијању незаконитих насилних аката на аеродромима на којима се обавља међународни цивилни саобраћај („Службени лист СФРЈ – Међународни уговори”, број 14/89);
– 
Закон о ратификацији Конвенције о сузбијању незаконитих радњи против безбедности поморске пловидбе („Службени лист СЦГ – Међународни уговори”, број 2/04);
– 
Закон о потврђивању Протокола из 2005. године о изменама и допунама Конвенције о сузбијању незаконитих радњи против безбедности поморске пловидбе („Службени гласник РС – Међународни уговори”, број 1/10);
– Закон о ратификацији Протокола о сузбијању незаконитих радњи уперених против безбедности непокретних платформи које се налазе у епиконтиненталном појасу („Службени лист СЦГ - Међународни уговори”, број 6/04);
– 
Закон о ратификацији Конвенције о обележавању пластичних експлозива ради њиховог откривања („Службени лист СЦГ – Међународни уговори”, број 11/05);
– 
Закон о потврђивању Међународне конвенције о спречавању терористичких напада бомбама („Службени лист СРЈ – Међународни уговори”, број 12/02);
– 
Закон о потврђивању Међународне конвенције о сузбијању финансирања тероризма („Службени лист СРЈ – Међународни уговори”, број 7/02) и
– 
Међународна конвенција о спречавању аката нуклеарног тероризма („Службени лист СЦГ – Међународни уговори”, број 2/06).
При спровођењу активности у циљу превенције пролиферације потребно је да се, у складу са Резолуцијом 1540 СБ УН, избегне ометање међународне економске и технолошке сарадње у области мирнодопске примене разматраних материјала, опреме и технологија. 
	
Република Србија је прва земља у ширем региону која је припремила Национални акциони план за испуњавање својих обавеза по Резолуцији 1540 СБ УН. Република Србија је опредељена да даље развија свој административни и регулаторни оквир и да унапреди ниво примене мера. 
	
–––––––––––––––
1 Текстови наведених резолуцијa СБ УН могу се наћи на: http://www.un.org/sc/1540/resolutionstatements.shtml
 
Разлози израде Националног акционог плана за примену Резолуције 1540 СБ УН
Обавезе по Резолуцији 1540 СБ УН су по својој природи мултидимензионе и њихова примена на националном плану захтева учешће свих државних органа у Републици Србији надлежних за обезбеђење и чување (неширење), безбедност (од терористичких претњи) и сигурност (акциденти са оружјем за масовно уништавање, компоненте, фисиони материјали, хемијски и биоагенси). Израда Националног акционог плана за примену Резолуције 1540 СБ УН (у даљем тексту: НАП 1540) требало би да омогући и олакша:
– преглед циљева Резолуције 1540 СБ УН, у националном оквиру, који се односе на непролиферацију оружја масовног уништења и средстава за њихово преношење; 
	
– утврђивање мера потребних за свеобухватну примену Резолуције 1540 СБ УН;
– расподелу одговорности усклађених са уравнотеженом и транспарентном применом Резолуције 1540 СБ УН;
– координацију између свих релевантних државних органа као и подстицање делотворне сарадње;
– систематско праћење примене мера. 
 
Институционални оквир за НАП 1540
Да би обавезе из Резолуције 1540 СБ УН биле испуњене потребно је додатно унапредити законодавни оквир, као и процедуре, механизме физичко-техничке заштите и слично, у циљу унапређења стандарда у овој области. 
	
Ради стварања услова за израду свеобухватне регулативе у областима које обухвата Резолуција СБ УН 1540, Влада ће образовати радно тело – Радну групу за унапређење примене НАП 1540 (у даљем тексту: Радна група), која ће разматрати испуњавање обавеза и давати предлоге, мишљења и стручна образложења за унапређење примене Резолуције 1540 СБ УН, како на националном (у вези са координацијом активности на унутрашњем плану, организовањем вежби – ради одговора државе на акцидентне ситуације, семинара, курсева, предавања и слично), тако и на међународном плану (у односима са међународним организацијама). 
	
Радна група пратиће спровођење НАП 1540 и даваће предлоге за извршавање обавеза. Састајаће се по потреби, а најмање два пута годишње и о свом раду и предлозима извештаваће Владу. Годишњи извештај о напретку садржаће преглед мера које су учињене или које се намеравају предузети у циљу ефективне примене Резолуције 1540 СБ УН. У зависности од утврђеног стања изложеног у извештају о напретку, НАП 1540 може бити измењен и допуњен, о чему ће бити обавештен Комитет, односно Организација за европску безбедност и сарадњу. 
	
Мере предложене у НАП 1540 треба да се реализују у периоду од пет година. 
	
 
II. Циљеви и мере НАП 1540 (2012 – 2016)
Циљ НАП 1540 је да обезбеди да се у национално законодавство уграде одговарајућа решења у складу са обавезама дефинисаним у Резолуцији 1540 СБ УН. Да би се то постигло, у периоду од 2012. до 2016. године НАП 1540 ће се усредсредити на циљеве и мере који су наведени у следећој табели:
 
ЦИЉ 1.Уздржавање од пружања подршке
У Резолуцији 1540 СБ УН, у тачки 1, предвиђено је да ће се „државе уздржавати од пружања подршке недржавним актерима који покушавају да развију, прибаве, произведу, поседују, транспортују, преносе или користе нуклеарно, хемијско или биолошко оружје и средства за њихово преношење”.




Редни 
број


Мере



Носиоци активности и сарадници 


Индикатори




1.


Јачање политике неширења оружја за масовно уништавање и средстава за њихов пренос


1.1


Министарство спољних послова
у сарадњи са надлежним органима државне управе


Потврђена опредељеност Владе да се Република Србија придржава обавеза у вези са неширењем оружја за масовно уништавање и да не пружа никакав вид подршке недржавним актерима који покушавају да развију, прибаве, поседују, произведу, транспортују, преносе или користе нуклеарно, хемијско, или биолошко оружје и средства за њихов пренос




1.2.


Министарство унутрашњих послова


Успостављање националних координационих механизама за откривање активности недржавних актера




2.


Имплементација међународних мултилатералних докумената који се односе на неширење оружја за масовно уништавање 
				


2.1


Министарство спољних послова у сарадњи са надлежним органима државне управе


Реализована имплементација међународних мултилатералних докумената који се односе на неширење оружја за масовно уништавање и средстава за њихово преношење




2.2


Министарство спољних послова у сарадњи са Агенцијом за заштиту од јонизујућих зрачења и нуклеарну сигурност Србије 
				


Измењен Споразум између СФРЈ и Међународне агенције за атомску енергију о примени гаранција у вези са уговором о неширењу нуклеарног оружја (Закон о ратификацији Споразума је објављен у „Службеном листу СФРЈ”, број 67/73) 
				
Реализовано учешће на стручним и техничким састанцима на тему Кодекса понашања Међународне агенције за атомску енергију о сигурности и безбедности радиоактивних извора2




3.


Имплементација законодавног оквира у области борбе против тероризма


3.1


Министарство правде и Министарство просвете и науке, у сарадњи са другим надлежним органима државне управе


Потписани и потврђени преостали инструменти у области борбе против тероризма:
1) Измене и допуне Конвенције о физичкој заштити нуклеарног материјала из 2005. године;
2) Протокол из 2005. године уз Протокол о сузбијању незаконитих радњи уперених против безбедности непокретних платформи које се налазе у епиконтиненталном појасу




3.2


Министарство правде, у сарадњи са другим надлежним органима државне управе


Примењени законски и подзаконски прописи и делотворне казне за њихово кршење




–––––––––––––––
2 Припреме за евентуално приступање Кодексу понашања IАЕА о сигурности и безбедности радиоактивних извора
 
ЦИЉ 2.Процесуирање забрањених активности у вези са оружјем за масовно уништавање
У Резолуцији 1540 СБ УН, у тачки 2, предвиђено је да ће „државе усвојити и применити законе којима се забрањује недржавним актерима да производе, прибављају, поседују, развијају, преносе, транспортују, превозе или користе нуклеарно, хемијско или биолошко оружје и средства за њихово преношење, посебно у сврху тероризма”.




Редни
број


Мере



Носиоци активности и сарадници 


Индикатори




1.


Даља примена усвојеног националног законодавства у области спречавања ширења оружја за масовно уништавање3


1.1


Министарство правде, у сарадњи са Министарством унутрашњих послова и другим надлежним државним органима 
				


Примењени законски и подзаконски прописи, односно делотворне казне за њихово кршење




–––––––––––––––
3 У Кривичном законику („Службени гласник РС”, бр. 85/05, 88/05 - исправка, 107/05 - исправка, 72/09 и 111/09), постоје три кривична дела која се директно односе на област нуклеарне сигурности, и то:
– Недозвољена изградња нуклеарних постројења (члан 267.);
– Изазивање опште опасности (члан 278.);
– Неовлашћено прибављање и угрожавање безбедности нуклеарним материјалима (члан 287.).
 
ЦИЉ 3.Делотворне контролне мере
У Резолуцији 1540 СБ УН, у тачки 3, предвиђено је да ће „државе предузети и применити одговарајуће мере за успостављање контроле на својој територији ради спречавања ширења нуклеарног, хемијског, или биолошког оружја и средстава за њихово преношење, укључујући успостављање одговарајуће контроле над сродним материјалима која обухвата: а) евидентирање и осигурање таквих елемената у производњи, коришћењу, складиштењу или транспорту, б) мере за физичко обезбеђење, в) контролу граница и примену закона и г) националну контролу извоза и транзита”.




Редни
број


Мере



Носиоци активности и сарадници


Индикатори






1.


Разматрање начина да се у оквиру националног законодавства дефинише нуклеарна, хемијска и биолошка безбедност и сигурност као и да се уграде мере безбедности у важеће законе


1.1


Министарство здравља, Министарство пољопривреде, трговине, шумарства и водопривреде и Министарство одбране, у сарадњи са Институтом за јавно здравље Србије „Др Милан Јовановић Батут” и Министарством одбране – Војномедицинском академијом 
				


Усвојен пропис којим се уређује ближа примена Конвенције о забрани усавршавања, производње и стварања залиха бактериолошког (биолошког) и токсичког оружја и о њиховом уништавању




1.2


Министарство спољних послова, у сарадњи са Министарством унутрашњих послова, 
				
Министарством одбране, Министарством здравља,
Министарством финансија – Управом царина и Директоратом цивилног ваздухопловства


Елабориран план активности у оквиру Глобалне иницијативе за сузбијање нуклеарног тероризма (GICNT)




2.


Развој унутрашње контроле нуклеарног, хемијског и биолошког оружја и средстава за њихов пренос с циљем успостављања одговарајућих техничких и административних капацитета, ресурса и регулаторне структуре


2.1


Министарство унутрашњих послова, 
Министарство одбране, 
Министарство просвете и науке, 
Министарство здравља, 
Министарство пољопривреде, трговине, шумарства и водопривреде, Агенција за заштиту од јонизујућих зрачења и нуклеарну сигурност Србије, Јавно предузеће „Нуклеарни објекти Србије”, Институт за јавно здравље Србије „Др Милан Јовановић Батут”, 
				
Институт за нуклеарне науке „Винча” и Агенција за хемикалије 
				


Систем контроле је успостављен. 

Спроведено широко упознавање са одговарајућим законима и прописима (поступак издавања и ускраћивања лиценци за појединце и тела укључена у активности у вези са контролисаним артиклима; успостављање националног регистра или инвентара одговарајућих материја и технологија)




3.


Потврђивање Додатног протокола уз Споразум између СФРЈ и Међународне агенције за атомску енергију о примени гаранција у вези са уговором о неширењу нуклеарног оружја 
				


3.1


Министарство спољних послова и Агенција за заштиту од јонизујућих зрачења и нуклеарну сигурност Србије у сарадњи са другим надлежним државним органима 
				


Потврђен Додатни протокол и поднета иницијална декларација у вези са испуњавањем предвиђених обавеза. 
				
Успостављен национални регистар нуклеарних материјала




4.


Доношење, односно примена одговарајућих прописа4 о евидентирању контролисаног нуклеарног, хемијског и биолошког материјала; о безбедном превозу, складиштење и руковање са опасним материјама, укључујући нуклеарне материјале, хемикалије и токсине (безбедни транспорт – овлашћени превозници, осигурани контејнери, паковање, означавање, праћење кретања пошиљки и друго.
Примена одговарајућих прописа који се односе на физичко обезбеђење нуклеарних, хемијских и биолошких материјала и постројења


4.1


Министарство одбране,
Министарство унутрашњих послова,
Министарство просвете и науке,
Министарство здравља,
Министарство пољопривреде, трговине, шумарства и водопривреде,
Агенција за заштиту од јонизујућих зрачења и нуклеарну сигурност Србије,
Јавно предузеће „Нуклеарни објекти Србије”, Институт за јавно здравље Србије „Др Милан Јовановић Батут”, 
				
Институт за нуклеарне науке „Винча” и Агенција за хемикалије 
				


Успостављен систем инспекција постројења и лабораторија (на местима где се могу налазити контролисане материје).
Одређена надлежна агенција или међуресорско тело.
Пројектоване и примењене одговарајуће мере физичкo-техничке заштите.
Усвојен и примењен програм нуклеарне сигурности и безбедности у Републици Србији и пропис којим се уређује питање безбедности нуклеарних објеката и нуклеарних материјала.
Успостављен систем надзора (у случајевима обољења и др.)




Контрола прекограничног промета – царина


4.2


Министарство финансија – Управа царина


Унапређена одговарајућа ефикасна гранична контрола за откривање, спречавање, и сузбијање илегалне трговине5




Издавање лиценци за увоз и извоз нуклеарних, хемијских и биолошких материјала и средстава за њихово преношење (укључујући њихову технологију) и технички преглед и провера артикала (двоструке намене, војних, нуклеарних, хемијских и биолошких) и технологија према Режиму технолошке контроле пројектила, Групе нуклеарних снабдевача, Аустралијске групе и Васенарског аранжмана


4.3


Министарство економије и регионалног развоја, 
Министарство одбране, 
Агенција за заштиту од јонизујућих зрачења и нуклеарну сигурност Србије, Министарство финансија – Управа царина и Институт за нуклеарне науке „Винча”


Успостављена контрола извоза, транзита, превоза и реекспорта.
Успостављено праћење и контрола фондова и услуга као што су финансирање и транспорт.
Успостављена контрола крајњих корисника




–––––––––––––––
4 Усвојене одговарајуће казне за кршење прописа
5 Активно учешће у Светској царинској организацији SAFE оквир стандарда
 
ЦИЉ 4.Контролне листе
У Резолуцији 1540 СБ УН, у тачки 6, наводи се да „Савет безбедности цени корисност, у сврху примене ове резолуције, добро вођених националних контролних листа, и тражи од свих држава чланица да што је пре могуће, ако је потребно, приступе прављењу таквих листа”.




Редни број


Мере



Носиоци активности и сарадници


Индикатори




1.


Идентификовање релевантних контролних листа и њихово ажурирање
у складу са листама ЕУ. 
Усаглашавање постојећих националних контролних листа у циљу избегавања режима одобравања од стране више институција 
				


1.1


Министарство економије и регионалног развоја у сарадњи са Министарством финансија – Управом царина и Агенцијом за заштиту од јонизујућих зрачења и нуклеарну сигурност Србије


Усаглашене листе и јединствен режим одобравања




 
ЦИЉ 5.Подизање свести
У Резолуцији 1540 СБ УН, у тачки 8(д), предвиђено је да државе чланице „развију одговарајуће начине сарадње са привредним субјектима и јавношћу и да их обавештавају о обавезама које им намећу поједини закони”.




Редни број


Мере



Носиоци активности и сарадници


Индикатори




1.


Јачање напора да се подигне ниво свести привредних субјеката о значају делотворних система контроле извоза за индустријски развој и безбедност међународне трговине


1.1


Министарство економије и регионалног развоја 


Побољшана комуникација између надлежних министарстава и привредних субјеката.
Редовно информисање привредних субјеката и јавности о прописима и мерама које се односе на спречавање ширења оружја за масовно уништавање. 
				
Реализовани редовни састанци са привредним субјектима у циљу размене релевантних информација




 
ЦИЉ 6.Дијалог и сарадња
У Резолуцији 1540 СБ УН, у тачки 9, предвиђено је да државе чланице „унапређују дијалог и сарадњу о неширењу, на начин да се изнађу одговори на претњу коју представља ширење нуклеарног, хемијског или биолошког оружја или средстава за њихово преношење”.




Редни број


Мере



Носиоци активности и сарадници 


Индикатори




1.


Учешће у разним програмима у вези непролиферације као што је Иницијатива за безбедност пролиферације и други 
				


1.1.


Министарство спољних послова у сарадњи са Министарством унутрашњих послова, Агенцијом за заштиту од јонизујућих зрачења и нуклеарну сигурност Србије и Министарством финансија – Управом царина


Имплементирани усвојени документи. 
				




2.


Успостављање чвршће сарадње између земаља, односно регионалне
сарадње


2.1


Министарство спољних послова и остали надлежни органи државне управе


Реализовани састанци експерата из земаља региона.
Одржани курсеви за образовање и обуку у националним центрима за обуку 
				




3.


Ажурирање и коришћење у базе података Међународне агенције за атомску енергију o недозвољеном промету нуклеарним и радиоактивним материјалима 
				


3.1.


Агенција за заштиту од јонизујућих зрачења и нуклеарну сигурност Србије


Реализовано ажурирање и коришћење базе




 
ЦИЉ 7.Превенција
У Резолуцији 1540 СБ УН, у тачки 10, предвиђено је да државе чланице „делују заједнички, са подршком њихових судских органа, уз поштовање њихове законске регулативе и међународног права, да би се спречила недозвољена трговина нуклеарним, хемијским или биолошком оружјем, средствима за њихово преношење или сродним елементима”.




Редни број


Мере



Носиоци активности и сарадници


Индикатори




1.


Предузимање превентивних мера за које се оцени да могу да буду корисне на националном нивоу како би се спречила недозвољена трговина нуклеарног, биолошког и хемијског оружја и средстава за њихово преношење


1.1


Министарство унутрашњих послова и Министарство правде у сарадњи са осталим надлежним органима државне управе


Усвојене одговарајуће процедуре 





 
III. Праћење предузетих мера
Радна група ће бити образована непосредно након објављивања Закључка о усвaјању Националног акционог плана за примену Резолуције 1540 Савета безбедности Уједињених нација о спречавању ширења оружја за масовно уништавање и средстава за њихово преношење (2012 – 2016). Влада ће својом одлуком утврдити задатке и састав ове радне групе, имајући у виду следеће: 
	
– радна група се састаје најмање два пута годишње да би се осигурао континуитет његове имплементације. Тим састанцима присуствује најмање по један овлашћени представник министарстава и агенција укључених у имплементацију;
– током ових састанака, учесници анализирају стање имплементације, користећи оквирну мапу НАП 1540, идентификују који су даљи кораци неопходни за имплементацију и да ли је потребно ажурирање листе мера за имплементацију;
– након сваког састанка, надлежне институције се обавештавају о новим обавезама у погледу даљих корака у спровођењу НАП;
– радна група припрема шестомесечне планове рада, којима се прати имплементација мера.
 
IV. Даљи развој НАП 1540
НАП 1540 је документ који се може мењати како би се ускладио са потребама даљег развоја. У том контексту, процедура и принципи за уношење измена су следећи:
– министарства, агенције, установе и други субјекти могу иницирати предлагање додатних мера у циљу унапређења НАП 1540;
– цивилно друштво у Републици Србији које је активно у области непролиферације средстава за масовно уништавање може, такође, да иницира предлагања одговарајућих измена;
– иницијатива се подноси Радној групи, у писменом облику, уз навођење разлога за такву иницијативу;
– након разматрања иницијативе, уз претходне консултације са другим надлежним органима, Радна група ће одлучити да ли се она може прихватити;
– у случају прихватања иницијативе, Радна група може предложити надлежном министарству да предложи Влади доношење одговарајуће одлуке како би мера могла бити додата у НАП 1540.
 
V. Средства
Средстава за примену мера наведених у НАП 1540 ће се обезбедити из редовних буџетских прихода, односно путем међународних донација.