На основу члана 16а став 2. и члана 50. став 1. Закона
о Народној банци Југославије („Службени лист СРЈ", бр.32/93, 41/94, 61/95,
29/97, 44/99 и 73/2000), 
Гувернер Народне банке Србије доноси
 
 
ОДЛУКУ
о издавању и
основним обележјима кованог новца апоена од 1, 2, 5, 10 и 20 динара
"Службени
гласник РС", број 65 од 27. јуна 2003.
 
 
1.
Народна банка Србије издаће ковани новац апоена од 1, 2, 5, 10 и 20 динара.
 
2.
Ковани новац из тачке 1. ове одлуке израђиваће се од легуре 70% бакра, 12%
никла и 18% цинка.
 
3.
Апоени кованог новца из тачке 1. ове одлуке имаће следећу масу и следеће
пречнике:
1)
апоен од 1 динара – масу 4,34 g и пречник 20 mm,
2)
апоен од 2 динара – масу 5,24 g и пречник 22 mm,
3)
апоен од 5 динара – масу 6,23 g и пречник 24 mm,
4)
апоен од 10 динара – масу 7,77 g и пречник 26 mm,
5)
апоен од 20 динара – масу 9,00 g и пречник 28 mm.
Допуштено
одступање од масе сваког појединачног комада кованог новца из става 1. ове
тачке је ±2,5%.
 
4.
Изглед лица (аверса) кованог новца из тачке 1. ове одлуке је следећи:
–
на апоену од 1 динара у средишњем делу је рељефни приказ зграде Народне банке
Србије, изнад кога је исписана реч „динар" ћирилицом и латиницом. С леве
стране је ознака вредности „1", а испод ње година ковања „2003";
–
на апоену од 2 динара у средишњем делу је рељефни приказ манастира Грачаница,
изнад кога је реч „динара" исписана ћирилицом и латиницом. С леве стране
је ознака вредности „2", испод ње је година ковања „2003", а између
њих полукружно уз обод ћирилицом је исписана реч „Грачаница";
–
на апоену од 5 динара у средишњем делу је рељефни приказ манастира Крушедол,
изнад кога је реч „динара" исписана ћирилицом и латиницом, а година ковања
„2003" је у његовом подножју. С леве стране је ознака вредности „5".
Између ознаке вредности и године ковања полукружно уз обод ћирилицом је
исписана реч „Крушедол";
–
на апоену од 10 динара у средишњем делу је рељефни приказ манастира Студеница,
изнад кога је реч „динара" исписана ћирлицом и латиницом, а година ковања
„2003" је у његовом подножју. С леве стране је ознака вредности „10".
Између ознаке вредности и године ковања полукружно уз обод ћирилицом је
исписана реч „Студеница";
–
на апоену од 20 динара у средишњем делу је рељефни приказ храма светог Саве,
изнад кога је реч „динара" исписана ћирилицом и латиницом, а година ковања
„2003" је у његовом подножју. С леве стране је ознака вредности „20".
Између ознаке вредности и године ковања полукружно уз обод ћирилицом су
исписане речи „храм Св. Саве".
 
5.
Изглед наличја (реверса) кованог новца из тачке 1. ове одлуке је следећи: у
централном делу је знак Народне банке Србије, а изнад и испод њега су ћирилицом
и латиницом исписане речи „Народна банка Србије", међусобно раздвојене
тачкама.
 
6.
Обод кованог новца из тачке 1. ове одлуке је са рецкама, између којих су
верткалне трапезасте канауре.
 
7.
Ова одлука ступа на снагу наредног дана од дана објављивања у „Службеном
гласнику РС".
 
О. број 55
У Београду, 26. јуна 2003.
године
Гувернер
Народне банке Србије,
Млађан Динкић, с.р.