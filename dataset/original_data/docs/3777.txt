На основу члана 4. став 2. Уредбе о подстицању запошљавања („Службени гласник РС”, бр. 32/11 и 34/11), 


Министар финансија доноси


 


 


ПРАВИЛНИК


о обрасцима захтева за субвенционисање пореза на зараде и доприноса за пензијско и инвалидско осигурање

"Службени гласник РС", бр. 36 од 27. маја 2011,



74 од 21. августа 2013 - 

др. правилник,

118 од 30. децембра 2013 - 



др. правилник



 



 

Члан 1.

Овим правилником прописују се обрасци захтева за субвенционисање пореза на зараде и доприноса за пензијско и инвалидско осигурање, који се подносе Министарству финансија – Пореској управи, заједно са обрачуном пореза и доприноса који послодавац сачињава за одговарајући месец.


 

Члан 2.

Захтеви из члана 1. овог правилника подносе се на обрасцима који су одштампани уз овај правилник и чине његов саставни део, и то:

1) Образац ЗСП – Захтев за субвенционисање пореза на зараде; 


2) Образац ЗСД – Захтев за субвенционисање доприноса за пензијско и инвалидско осигурање.


 

Члан 3.

Захтев за субвенционисање пореза на зараде послодавац подноси Пореској управи на Обрасцу ЗСП, као прилог уз пореску пријаву о обрачунатом и плаћеном порезу на зараде (Образац ПП ОПЈ), приликом сваке исплате зараде за одређени месец, при чему, у Обрасцу ПП ОПЈ, поред осталог, исказује у колони 3 под ред. бр. I – податак о броју запослених/ангажованих лица, а под ред. бр. 8. не исказује податке за лица за која користи право на субвенцију пореза према Уредби о подстицању запошљавања.

Захтев за субвенционисање доприноса за пензијско и инвалидско осигурање послодавац подноси Пореској управи на Обрасцу ЗСД, као прилог уз пореску пријаву о обрачунатим и плаћеним доприносима за обавезно социјално осигурање на зараде (Образац ПП ОД), приликом сваке исплате зараде за одређени месец, при чему, у Обрасцу ПП ОД, поред осталог, исказује под ред. бр. 2. – податак о броју запослених, а под ред. бр. 2.2. не исказује податке за лица за која користи право на субвенцију доприноса за пензијско и инвалидско осигурање према Уредби о подстицању запошљавања.


 

Члан 4.

Овај правилник ступа на снагу наредног дана од дана објављивања у „Службеном гласнику Републике Србије”.


 


 

Број 110-00-206/2011-04

У Београду, 20. маја 2011. године

Министар финансија,

др 
Мирко Цветковић, с.р.
 

Прилози
 

НАПОМЕНА ИЗДАВАЧА: За исплате прихода на које се 
плаћају порези по одбитку, које су обухваћене Правилником о пореској пријави за 
порез по одбитку ("Службени гласник РС", бр. 74/2013, 118/2013) и које се врше 
почев од 1. марта 2014. године, уместо Обрасца ЗСД и Обрасца ЗСП, подносе се 
обрасци прописани Правилником о пореској пријави за порез по одбитку ("Службени 
гласник РС", бр. 74/2013, 118/2013) (види члан 22. Правилника - 74/2013-3 и члан 
12. Правилника – 118/2013-76).
 


Образац ЗСП – Захтев за субвенционисање пореза на зараде;
	



Образац ЗСД – Захтев за субвенционисање доприноса за пензијско и инвалидско осигурање.