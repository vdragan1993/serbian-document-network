На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Међуресорске радне групе за израду програма реформи политике запошљавања и социјалне политике
"Службени 
				гласник РС", број 105 од 3. октобра 2014.
 
1. Образује се Међуресорска радна група за израду програма реформи политике запошљавања и социјалне политике (у даљем тексту: Међуресорска радна група), до усвајања Програма реформи политике запошљавања и социјалне политике у Републици Србији од стране Владе.
2. Задатак Међуресорске радне групе јесте да прати стање, даје предлоге и припреми Предлог програма реформи политике запошљавања и социјалне политике у Републици Србији ради усклађивања стратешких циљева политике запошљавања и социјалне политике са стратешким циљевима политике Европске уније у овим областима, у процесу вођења преговора о приступању Европске уније.
3. У Међуресорску радну групу именују се:
1) за председника:
– Александар Стојановић, државни секретар у Министарству за рад, запошљавање, борачка и социјална питања;
2) за заменика председника:
– Ласло Чикош, државни секретар у Министарству за рад, запошљавање, борачка и социјална питања; 
3) за чланове:
– Ненад Иванишевић, државни секретар у Министарству за рад, запошљавање, борачка и социјална питања;
– Ненад Боровчанин, државни секретар у Министарству омладине и спорта;
– Ненад Мијаиловић, државни секретар у Министарству финансија;
– Иван Бошњак, државни секретар у Министарству државне управе и локалне самоуправе;
– Милун Тривунац, помоћник министра привреде;
– Зоран Лазић, помоћник министра за рад, запошљавање, борачка и социјална питања;
– Владимир Пешић, помоћник министра за рад, запошљавање, борачка и социјална питања;
– проф. др Зоран Машић, државни секретар у Министарству просвете, науке и технолошког развоја;
– др Татјана Рајовић, помоћник министра здравља;
– Бранка Гајић, помоћник министра за рад, запошљавање, борачка и социјална питања;
– Љиљана Џувер, помоћник министра за рад, запошљавање, борачка и социјална питања;
– Жарко Шундерић, менаџер Тима за социјално укључивање и смањење сиромаштва;
– Александра Томанић, координатор за регионалне иницијативе у Тиму за социјално укључивање и смањење сиромаштва;
– Божидар Дакић, директор Завода за социјалну заштиту;
– Срђан Мајсторовић, заменик директора Канцеларије за европске интеграције;
– Ивана Ћирковић, директор Канцеларије за сарадњу са цивилним друштвом;
– Јасмина Танасић, шеф Одељења за друштвене делатности у Сталној конференцији градова и општина;
– Јасмина Јотев, Републички секретаријат за јавне политике;
– Драгана Савић, виши саветник у Сектору за међународну сарадњу, европске интеграције и пројекте, Министарства за рад, запошљавање, борачка и социјална питања;
– Силвија Радиновић, самостални саветник у Сектору за запошљавање, Министарства за рад, запошљавање, борачка и социјална питања.
4. У раду Међуресорске радне групе, ради давања стручних мишљења и предлога у вези са појединим питањима у оквиру израде Предлога програма реформи политике запошљавања и социјалне политике у Републици Србији, могу учествовати представници других органа и организација, репрезентативних удружења синдиката и послодаваца, цивилног сектора, као и стручњаци из различитих области.
5. Стручне и административно-техничке послове за потребе Међуресорске радне групе обављаће Министарство за рад, запошљавање, борачка и социјална питања.
6. Ступањем на снагу ове одлуке, престаје да важи Одлука о образовању Међуресорске радне групе за израду програма реформи политике запошљавања и социјалне политике („Службени гласник РС”, број 118/13).
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-10620/2014-1
У Београду, 2. октобра 2014. године
Влада
Председник,
Александар Вучић, с.р.