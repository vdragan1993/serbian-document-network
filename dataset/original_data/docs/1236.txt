На основу члана 12. став 1. Закона о странцима („Службени гласник РС”, број 97/08) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72 /12, 7/14 – УС и 44/14),
Влада доноси
 
ОДЛУКУ
о уласку без виза у Републику Србију носиоца страних путних исправа, који поседују важећу Шенген визу, визу Велике Британије и осталих држава чланица Европске уније или визу Сједињених Америчких Држава и носиоца странихпутних исправа који имају регулисан боравак у државама Шенген зоне, државама чланицама Европске уније или Сједињеним Америчким Државама
"Службени 
				гласник РС", број 119 од 31. октобра 2014.
 
1. Страни држављани, носиоци свих врста путних исправа осим путних листова и путних исправа које се издају у складу са међународним конвенцијама, могу да уђу, транзитирају и бораве без визе у Републици Србији, ако поседују важећу Шенген визу, визу Велике Британије и осталих држава чланица Европске уније или визу Сједињених Америчких Држава, најдуже до 90 дана у периоду од шест месеци.
2. Страни држављани, носиоци свих врста путних исправа осим путних листова и путних исправа које се издају у складу са међународним конвенцијама, могу да уђу, транзитирају и бораве без визе у Републици Србији, ако имају регулисан боравак у државама Шенген зоне, државама чланицама Европске уније или Сједињеним Америчким Државама, најдуже до 90 дана у периоду од шест месеци.
3. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 27-13244/2014 
У Београду, 30. октобра 2014. године
Влада
Председник,
Александар Вучић, с.р.