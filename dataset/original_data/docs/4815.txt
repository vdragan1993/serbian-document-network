Ha основу члана 21. став 3. Закона о заштити и одрживом коришћењу рибљег фонда („Службени гласник PC”, број 36/09),


Министар животне средине и просторног планирања доноси


 


 


ПРАВИЛНИК


о програму мониторинга ради праћења стања рибљег фонда у риболовним водама


„Службени гласник РС“, број 71 од 4. октобра 2010.


 


 


Члан 1.


Овим правилником прописује се програм мониторинга ради праћења стања рибљег фонда у риболовним водама.


 


Члан 2.


Програм мониторинга садржи:


1) податке о риболовним водама са описом локалитета који су испитивани (GPS координате, надморска висина и сл.);


2) основне биолошке карактеристике риболовних вода рибарског подручја: заступљеност појединих макрофита, доминантне врсте и биомаса фитопланктона, доминантне врсте и биомаса зоопланктона, доминантне врсте макрозообентоса, остале важније животињске врсте које имају утицаја на рибљи фонд (ракови, водоземци, гмизавци, птице и сисари);


3) типове текућих вода у смислу ихтиоценотичке висинске зонације и поделу вода према саставу рибљег фонда на салмонидне и ципринидне воде;


4) податке о саставу рибљег фонда: квалитативно – квантитативни састав рибљег фонда (систематизовано no редовима, фамилијама и др. са процентним уделом поједине врсте у укупној биомаси и абунданција), биомаса и годишња продукција заступљених рибљих врста са посебним освртом на риболовно најзначајније врсте и брсте за које je трајно забрањен улов (изражено у kg/ha или kg/km речног тока);


5) попис рибљих плодишта;


5) дозвољени излов рибе пo врстама и количинама риба на основу годишњег прираста рибљег фонда;


6) попис потенцијалних загађивача на испитиваним риболовним водама.


 


Члан 3.


При избору места и времена узорковања потребно je посебно уважавати разноликост типова станишта на поједином рибарском подручју као и сезонске специфичности.


Узорковање риба обавља се електроагрегатом који доводи до реверзибилне електронаркозе риба, мрежарским, удичарским и самоловним алатима и средствима за привредни риболов као и алатима и помоћним средствима за рекреативни риболов.


Приликом узорковања макрофита потребно je описати станишта и основне врсте, као и проценат покривености риболовне воде.


За све узорковане риболовне воде потребно je навести Shannon-Wiener-ов индекс разноврсности ихтиофауне.


Узорковање и обрада података обавља се према стандардним методама у риболовном рибарству, ихтиологији, рибарственој биологији, екологији копнених вода и у складу са захтевима мониторинга Европске агенције за заштиту животне средине.


 


Члан 4.


Овај правилник ступа на снагу осмог дана од дана објављивања у „Службеном гласнику Републике Србије”.


 


 


Броj 110-00-155/2010-05


У Београду, 22. септембра 2010. године


Министар,


др Оливер Дулић, с.р.