На основу члана 21. став 1. Закона о Народној банци
Србије („Службени гласник РС”, бр. 72/2003 и 55/2004), а у вези са Одлуком о
одређивању 150-годишњице рођења Николе Тесле као догађаја поводом кога ће се у
2006. години издати пригоднии ковани новац („Службени гласник РС”, број
37/2006), 

Гувернер Народне банке Србије доноси 


  

ОДЛУКУ

о издавању пригодног
кованог новца поводом 150-годишњице рођења  Николе Тесле

“Службени
гласник РС”, број 
47 од

2. јуна 2006.

 

 

1.
Народна банка Србије издаће поводом 150 годишњице рођења Николе Тесле пригодни
златни ковани новац у апоенима од 10.000 и 5.000 динара и пригодни сребрни
ковани новац у апоену од 1.000 динара. 

 

2.
Пригодни ковани новац из тачке 1. ове одлуке Народна банка Србије издаће у
укупној номиналној вредности од 22.000.000 динара, у следећим количинама и
износима по апоенима:

–
1.000 комада у апоену од 10.000 динара – у износу од 10.000.000 динара,

–
2.000 комада у апоену од 5.000 динара – у износу од 10.000.000 динара,

–
2.000 комада у апоену од 1.000 динара – у износу од 2.000.000 динара.

 

3.
Пригодни златни ковани новац из тачке 1. ове одлуке биће израђен од злата
финоће 900/1000, у специјалној („пруф”) техници, с високосјајним равним
површинама и матираним рељефним детаљима пригодних мотива, следеће масе и
пречника:

–
апоен од 10.000 динара – масе 8,640 g и пречника 25 mm,

–
апоен од 5.000 динара – масе 3,455 g и пречника 20 mm.

Допуштено
је да маса сваког појединачног комада пригодног златног кованог новца из става
1. ове тачке одступа до 1‰ (промил) изнад масе наведене у том ставу.

 

4.
Пригодни сребрни ковани новац из тачке 1. ове одлуке биће израђен од сребра
финоће 925/1000, у специјалној („пруф”) техници, с високосјајним равним
површинама и матираним рељефним детаљима пригодних мотива, масе 13 g и пречника
30 mm.

Допуштено
је да маса сваког појединачног комада пригодног сребрног кованог новца из става
1. ове тачке одступа до 8‰ (промила) изнад масе наведене у том ставу.

 

5.
Изглед с лица пригодног кованог новца из тачке 1. ове одлуке је следећи: у средишњем
делу је портрет Николе Тесле у полупрофилу слева, док је изнад портрета
ћирилицом исписан текст „Никола Тесла”. Лево од портрета, у правоугаоном пољу,
дате су у два реда године јубилеја „1856–2006”.

 

6.
Изглед с наличја пригодног кованог новца из тачке 1. ове одлуке је следећи: у
централном делу је грб Републике Србије, а испод грба је ознака номиналне
вредности. Лево и десно од ознаке номиналне вредности су слова „Д” (лево) и „D”
(десно). Изнад и око грба је ћирилицом и латиницом полукружно исписан текст
„РЕПУБЛИКА СРБИЈА, међусобно раздвојен цртицом. Испод ознаке номиналне
вредности, ћирилицом и латиницом је исписан текст „НБС” – такође међусобно
раздвојен цртицом, а од текста „Република Србија” раздвојен тачкама. 

 

7.
По ободу пригодног кованог новца из тачке 1. ове одлуке, и то на дужинама
кружних лукова од 72 степена, распоређена је равна површина, иза које су
вертикалне заобљене канауре полупречника 0,15 mm. 

 

8.
Пригодни ковани новац из тачке 1. ове одлуке продаваће се по цени коју одреди
Народна банка Србије.

 

9.
Ова одлука ступа на снагу даном објављивања у „Службеном гласнику РС”.
 

О. број 53

У Београду, 30. маја 2006.
године

Гувернер

Народне банке Србије,


Радован Јелашић, с.р.