На основу члана 48. Статута Коморе социјалне заштите, а у вези са чланом 159. Закона о социјалној заштити („Службени гласник РС”, број 24/11), сходно чл. 2. и 6. Правилника о методологији и начину утврђивања трошкова пружања јавне услуге („Службени гласник РС”, бр. 14/13, 25/13 – исправка и 99/13), 
Управни одбор, на својој редовној седници одржаној 11. септембра 2014. године, донео је 
 
ОДЛУКУ
о висини накнаде за издавање лиценце у Комори социјалне заштите, упис у Регистар чланова Коморе и издавање уверења о чињеницама из регистара које води Комора социјалне заштите за 2015. годину


"Службени гласник РС", број 47 од 
				22. децембра 2014.


Члан 1.
Накнада за издавање лиценце за обављање основних стручних послова социјалне заштите износи 6.000,00 динара једнократно.
Накнада за издавање лиценце за обављање специјализованих стручних послова социјалне заштите износи 6.000,00 динара једнократно.
Накнада за издавање лиценце за обављање правних послова у социјалној заштити износи 6.000,00 динара једнократно.
Накнада за издавање лиценце за обављање супервизијских послова износи 3.000,00 динара једнократно.
Накнада за издавање сваке наредне лиценце, која није обавезна (друге, треће... итд.) износи по 3.000,00 динара једнократно.
Члан 2.
Накнада за упис у Регистар чланова Коморе социјалне заштите износи 2.000,00 динара једнократно.
Уписом у Регистар чланова Коморе остварује се право на легитимацију и бесплатно издавање лиценце за обављање основних стручних, специјализованих стручних или правних послова у социјалној заштити.
Накнада за издавање лиценце за обављање супервизијских послова износи 1.000,00 динара једнократно.
Накнада за издавање сваке наредне лиценце, која није обавезна (друге, треће... итд.) за чланове Коморе износи по 1.000,00 динара једнократно. 
Члан 3.
Накнада за издавање уверења о чињеницама из регистара које води Комора износи 1.000,00 динара једнократно.
Члан 4.
Накнаде из члана 1, члана 2. ст. 1. и 3. и члана 3. ове одлуке, уплаћују се на уплатни рачун јавних прихода и приход су буџета Републике Србије, уз обавезу доставе копије уплатнице Комори. 
Члан 5.
Почетком примене ове одлуке, престају да важе Одлуке број 65/13 од 21. маја 2013. године, број 66/13 од 21. маја 2013. године, број 68/13 од 21. маја 2013. године и број 69/13 од 21. маја 2013. године.
Члан 6.
Ова одлука, по добијеној сагласности министарства надлежног за социјалну заштиту, ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2015. године.
 
Број 1001-1711/2014
У Београду, 11. септембра 2014. године
Председник Управног одбора, 
Оливера Симендић, с.р.