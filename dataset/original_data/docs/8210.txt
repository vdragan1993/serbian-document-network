На основу члана 21. став 2. и члана 22. став 5. Закона о трансплантацији органа („Службени гласник РС”, број 72/09),
Министар здравља доноси
 
ПРАВИЛНИК
о садржају обрасца изјаве о пристанку примаоца органа за пресађивање органа

"Службени гласник РС", број 89 од 14. 
	септембра 2012.
 
Члан 1.
Овим правилником прописује се садржај обрасца изјаве о пристанку примаоца органа, односно његовог законског заступника и старатеља, за пресађивање органа.
Члан 2.
Образац изјаве о пристанку пунолетног пословно способног примаоца органа за пресађивање органа садржи место за податке о:
1) здравственој установи;
2) датуму давања изјаве;
3) даваоцу изјаве, и то:
(1) име и презиме,
(2) јединствени матични број грађана,
(3) датум рођења,
(4) пол,
(5) место пребивалишта, адресa и телефон,
(6) држављанство;
4) изјави о пристанку за пресађивање органа ради лечења;
5) место за потпис даваоца изјаве;
6) место за потпис овлашћеног лица и печат здравствене установе.
Образац из става 1. овог члана (Образац ИПП) одштампан је уз овај правилник и чини његов саставни део.
Члан 3.
Образац изјаве о пристанку законског заступника, односно старатеља малолетног примаоца органа, односно пунолетног примаоца органа коме је потпуно одузета пословна способност за пресађивање органа садржи место за податке о:
1) здравственој установи;
2) датуму давања изјаве;
3) малолетном примаоцу, односно примаоцу органа коме је потпуно одузета пословна способност, и то:
(1) име и презиме,
(2) јединствени матични број грађана,
(3) датум рођења,
(4) пол,
(5) место пребивалишта, адресa и телефон,
(6) држављанство;
4) имену и презимену законског заступника, односно имену, презимену и броју решења о одређивању за старатеља, као и броју, месту и датуму издавања личне исправе законског заступника, односно старатеља;
5) изјави о пристанку, којом законски заступник, односно старатељ даје пристанак за пресађивање органа ради лечења;
6) место за потпис законског заступника, односно старатеља;
7) место за потпис овлашћеног лица и печат здравствене установе.
Образац изјаве из става 1. овог члана садржи и напомену да са писменим пристанком законског заступника, односно старатеља, у складу са чланом 22. став 3. Закона о трансплантацији органа, мора да се сагласи орган старатељства.
Образац изјаве из става 1. овог члана (Образац ИПЗЗ) одштампан је уз овај правилник и чини његов саставни део.
Члан 4.
Образац изјаве о пристанку примаоца органа за пресађивање коме је делимично одузета пословна способност садржи место за податке о:
1) здравственој установи;
2) датуму давања изјаве;
3) примаоцу органа, и то:
(1) име и презиме,
(2) јединствени матични број грађана,
(3) датум рођења,
(4) пол,
(5) место пребивалишта, адресa и телефон,
(6) држављанство;
4) изјави о пристанку за пресађивање органа ради лечења;
5) место за потпис даваоца изјаве;
6) сагласности старатеља са изјавом о пристанку примаоца органа коме је делимично одузета пословна способност за пресађивање органа;
7) имену и презимену, броју решења о одређивању за старатеља, као и броју, месту и датуму издавања личне исправе старатеља;
8) место за потпис старатеља;
9) место за потпис овлашћеног лица и печат здравствене установе.
Образац изјаве из става 1. овог члана садржи и напомену да са писменим пристанком законског заступника, односно старатеља, у складу са чланом 22. став 3. Закона о трансплантацији органа, мора да се сагласи орган старатељства.
Образац изјаве из става 1. овог члана (Образац ИПДП) одштампан је уз овај правилник и чини његов саставни део.
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-9/2012-01
У Београду, 21. августа 2012. године
Министар,
проф. др 
	Славица Ђукић Дејановић, с.р.
 

Образац 
	ИПП - Изјава о пристанку пунолетног пословно способног примаоца органа за 
	пресађивање органа

Образац 
	ИПЗЗ - Изјава о пристанку законског заступника, односно старатеља малолетног 
	примаоца органа, односно пунолетног примаоца органа коме је одузета пословна 
	способност за пресађивање органа

Образац 
	ИПДП - Изјава о пристанку примаоца органа за пресађивање коме је делимично 
	одузета пословна способност