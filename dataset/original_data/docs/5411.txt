На основу члана 6. Закона о контроли државне помоћи („Службени гласник РС”, број 51/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Комисије за контролу државне помоћи 
"Службени гласник РС", број 
	6 од 22. јануара 2015.
 
1. Образује се Комисија за контролу државне помоћи (у даљем тексту: Комисија) ради обављања послова утврђених Законом о контроли државне помоћи.
2. Комисија је у саставу:
– председник: 
Андријана Ћурчић – представник министарства надлежног за послове финансија;
– заменик председника:
Mитар Дробњаковић – представник Комисије за заштиту конкуренције;
– чланови: 
1) Драган Ђурђевић – представник министарства надлежног за послове заштите животне средине,
2) Славка Королија – представник министарства надлежног за послове привреде,
3) Еди Мајсторовић – представник министарства надлежног за послове инфраструктуре.
4. Комисија доноси Пословник о раду у року од 30 дана од дана почетка обављања послова контроле државне помоћи. 
	
5. Чланови Комисије примају месечну накнаду за рад у Комисији у висини од једне нето просечне зараде по запосленом у Републици Србији из претходна три месеца, према подацима организације надлежне за послове статистике, а председник – у висини те зараде увећане за 50% почев од прве седнице Комисије на којој се разматрају питања из њене надлежности.
6. Ступањем на снагу ове одлуке престаје да важи Одлука о образовању Комисије за контролу државне помоћи („Службени гласник РС”, број 112/09).
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-524/2015-2
У Београду, 20. јануара 2015. године
Влада
Председник,
Александар Вучић, 
	с.р.