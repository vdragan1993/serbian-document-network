Редакцијски пречишћен текст
 
	
		 
	
		
		На основу члана 26. став 9. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07 и 20/09),
	

	Министар финансија и министар економије и регионалног развоја споразумно доносе
	
 
		ПРАВИЛНИК
	
	о додели пореског идентификационог броја правним лицима, предузетницима и другим субјектима за чију је регистрацију надлежна Агенција за привредне регистре
	"Службени гласник РС", бр. 32 од 5. маја 2009, 70 од 30. 
	септембра 2010, 6 од 27. јануара 2012, 11 од 11. фебруара 2016, 100 од 13. 
	децембра 2016.
 

		Члан 1.


	Овим правилником уређују се поступак, начин и рокови одлучивања по захтеву за доделу пореског идентификационог броја (у даљем тексту: ПИБ), правним лицима, предузетницима и другим субјектима за чију регистрацију је, у складу са законом и другим прописима, надлежна Агенција за привредне регистре (у даљем тексту: Агенција) и садржина јединствене регистрационе пријаве оснивања и регистрације у јединствени регистар пореских обвезника.


	На питања која нису уређена овим правилником сходно ће се примењивати одговарајуће одредбе Правилника о пореском идентификационом броју („Службени гласник РС”, бр. 57/03, 
		68/03, 32/09 и 48/10).
	

		*Службени гласник РС, број 70/2010
		 Члан 2.

		Субјектима из члана 1. став 1. овог правилника ПИБ додељује Пореска управа – Централа (у даљем тексту: Централа), преко Агенције.
		

		Субјекти из члана 1. став 1. овог правилника подносе Агенцији јединствену регистрациону пријаву за регистрацију оснивања субјекта и регистрацију субјекта у јединствени регистар пореских обвезника (у даљем тексту: пријава).
		

		Агенција, у року од 24 часа од пријема пријаве, за субјекте који испуњавају услове за регистрацију, доставља Пореској управи податке из пријаве у електронској или писаној форми.
		

			Члан 3.

			Централа одређује ПИБ и врши регистрацију субјеката из члана 1. став 
			1. овог правилника уписом у јединствени регистар пореских обвезника 
			на основу пријаве, и тако одређени ПИБ, заједно са потврдом о 
			додељеном ПИБ-у и извршеној регистрацији, у року од 24 часа од 
			пријема пријаве од стране Агенције, прослеђује Агенцији у 
			електронској или писаној форми на регистрацију, објављивање и 
			уручење пореском обвезнику.

			Пријава за субјекте за чију регистрацију је надлежна Агенција 
			подноси се на обрасцу ЈРППС – Јединствена регистрациона пријава 
			оснивања правних лица и других субјеката и регистрације у 
			јединствени регистар пореских обвезника, који је одштампан уз овај 
			правилник и чини његов саставни део.

			*Службени гласник РС, 
		број 6/2012

			Члан 4.
			
Централа, по службеној дужности, податке о додељеним ПИБ доставља у електронској форми Агенцији, која  на основу података преузетих од Централе ажурира и усклађује податке о додељеним ПИБ по службеној дужности.
			Члан 5.
			Поступци регистрације субјеката из члана 1. став 1. овог правилника, за чију регистрацију је надлежна Агенција, започети до дана ступања на снагу овог правилника, окончаће се по прописима по којима су и започети.
			
Овај правилник ступа на снагу наредног дана од дана објављивања у „Службеном гласнику Републике Србије”.


				 

Број 110-00-173/2009-04

У Београду, 4. маја 2009. године

Министар финансија,

др Диана Драгутиновић, с.р.

Министар економије и регионалног развоја,

Млађан Динкић, с.р.

 
ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" 
	ПРАВИЛНИКА
 

Правилник о изменама Правилника о додели пореског идентификационог броја 
	правним лицима, предузетницима и другим субјектима за чију је регистрацију 
	надлежна Агенција за привредне регистре : "Службени 
	гласник РС", број 6/2012-20

Члан 3.
Овај правилник ступа на снагу наредног дана од дана објављивања у „Службеном гласнику Републике Србије”, а почиње да се примењује 1. фебруара 2012. године.
 
Правилник о
	измени Правилника о додели пореског идентификационог 
	броја правним лицима, предузетницима 
	и другим субјектима за чију је регистрацију 
	надлежна Агенција за привредне регистре: 
	"Службени гласник РС", број 11/2016-3

Члан 2.
 Овај правилник ступа на снагу осмог дана од дана објављивања у 
				„Службеном гласнику Републике Србије”, а примењује се од 1. 
				марта 2016. године.

  
 
НАПОМЕНА ИЗДАВАЧА: 
Правилником о
	измени Правилника о додели пореског идентификационог 
	броја правним лицима, предузетницима 
	и другим субјектима за чију је регистрацију 
	надлежна Агенција за привредне регистре ("Службени гласник РС", број 
	6/2012) Обрасци ЈРППС-1 – Јединствена регистрациона пријава оснивања 
	предузетника и регистрације у јединствени регистар пореских обвезника и ЈРППС-2 – Јединствена регистрациона пријава оснивања 
	правних лица и других субјеката и регистрације у јединствени регистар 
	пореских обвезника, замењени су новим Обрасцем ЈРППС – 
	Јединствена регистрациона пријава оснивања правних лица и других субјеката и 
	регистрације у јединствени регистар пореских обвезника (види члан 2. 
	Правилника - 6/2012-20).
Правилником о
	измени Правилника о додели пореског идентификационог 
	броја правним лицима, предузетницима 
	и другим субјектима за чију је регистрацију 
	надлежна Агенција за привредне регистре 
	("Службени гласник РС", број 11/2016), 
	образац ЈРППС - Јединствена регистрациона пријава оснивања правних лица и 
	других субјеката и регистрације у јединствени регистар пореских обвезника, 
	замењен је новим обрасцем (види члан 1. Правилника - 11/2016-3).
Правилником о измени Правилника о додели 
				пореског идентификационог броја правним лицима, предузетницима и 
				другим субјектима за чију је регистрацију надлежна Агенција за 
				привредне регистре ("Службени гласник РС", број 100/2016), 
				образац ЈРППС - Јединствена регистрациона пријава оснивања 
				правних лица и других субјеката и регистрације у јединствени 
				регистар пореских обвезника – део Обрасца који се односи на 
				предузетника, замењен је новим обрасцем (види члан 1. Правилника 
				- 100/2016-172).

				 
Прилози

Образац ЈРППС - 
				 Акционарско 
	друштво

Образац ЈРППС - 
				 Друштво 
	са ограниченом одговорношћу

Образац ЈРППС - 
				 Јавно 
	предузеће

Образац ЈРППС - 
				 Командитно 
	друштво

Образац ЈРППС - 
				 Огранак 
	страног привредног друштва

Образац ЈРППС - 
				 Ортачко 
	друштво

Образац ЈРППС - 
				 Представништво 
	страног привредног друштва

Образац ЈРППС - 
				 Стечајна 
		маса

Образац ЈРППС - 
				 Удружење, 
		друштво и савез у области спорта

Образац ЈРППС - 
				 Задруга

Образац ЈРППС - 
				 Задружни 
	савез

Образац ЈРППС - 
				 Предузетник

Образац ЈРППС - 
				 Представништво 
	страних привредних комора

Образац ЈРППС - 
				 Представништво 
	странe задужбине/фондације

Образац ЈРППС - 
				 Уговорна 
	привредна комора

Образац ЈРППС - 
				 Савез

Образац ЈРППС - Страна удружења

Образац ЈРППС - Удружења

Образац ЈРППС 
	- Задужбина/фондација