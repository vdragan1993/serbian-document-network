На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о образовању Савета за особе са инвалидитетом

"Службени гласник РС", број 28 од 26. марта 
	2013.
 
1. Образује се Савет за особе са инвалидитетом (у даљем тексту: Савет), на време од четири године од дана ступања на снагу ове одлуке.
2. Задаци Савета су да разматра питања друштвеног и економског положаја особа са инвалидитетом и покреће иницијативе за:
1) координацију са надлежним државним органима у поступку доношења прописа; 
	
2) спровођење законских и других прописа о заштити особа са инвалидитетом;
3) потврђивање међународних аката из области заштите особа са инвалидитетом;
4) успостављање и остваривање сарадње са међународним организацијама које се баве заштитом особа са инвалидитетом.
3. У Савет се именују:
1) за председника:
– Бранкица Јанковић, државни секретар у Министарству рада, запошљавања и социјалне политике;
2) за потпредседника:
– Владимир Пешић, помоћник министра рада, запошљавања и социјалне политике;
3) за чланове:
(1) Милан Стошић, председник Националне организације особа са инвалидитетом Србије и представник особа са сензорним инвалидитетом,
(2) Светлана Влаховић, представник особа са проблемима у менталном развоју,
(3) Радоје Кујовић, представник особа са сензорним инвалидитетом,
(4) Иванка Јовановић, представник особа са телесним инвалидитетом,
(5) Божидар Цекић, представник инвалида рада,
(6) Љубиша Милосављевић, државни секретар у Министарству финансија и привреде,
(7) др Владимир Чакаревић, Министарство здравља,
(8) Мухедин Фијуљанин, Министарство просвете, науке и технолошког развоја,
(9) Милија Ћаловић, Министарство грађевинарства и урбанизма,
(10) Борка Рајшић, Министарство културе и информисања,
(11) Лепосава Тошић, Министарство регионалног развоја и локалне самоуправе,
(12) Дејан Коцић, Министарство саобраћаја,
(13) Драган Атанасов, Министарство омладине и спорта,
(14) Светлана Ђорђевић, Канцеларија за људска и мањинска права,
(15) Мирјана Максимовић, Тим за социјално укључивање и смањење сиромаштва,
(16) доц. др Драгана Станимировић, Факултет за специјалну едукацију и рехабилитацију;
4) за секретара:
– Јелена Котевић, Министарство рада, запошљавања и социјалне политике.
4. Савет доставља извештај о раду надлежном одбору најмање сваких 60 дана, а Влади најмање сваких 90 дана.
5. Стручну и администаративно-техничку потпору Савету пружа Министарство рада, запошљавања и социјалне политике.
6. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-2110/2013-1
У Београду, 21. марта 2013. године

Влада
Први потпредседник Владе,

Александар Вучић, с.р.