На основу члана 7а.
Закона о измирењу обавеза по основу девизне штедње грађана (“Службени лист
СРЈ”, бр. 59/98 и 44/99), 

Савезна влада доноси
 
ОДЛУКУ


о измирењу обавеза по основу салда позитивних и негативних курсних разлика 
насталих вођењем девизних штедних улога код овлашћених банака у положеној валути
„Службени
лист СРЈ”, број 8 од 16. фебруара 2000.
 
 
1. Овом
одлуком уређује се начин евидентирања и рокови измирења обавеза по основу салда
позитивних и негативних курсних разлика насталих вођењем девизних штедних улога
код овлашћених банака у положеној валути.
 
2.
Курсне разлике по потраживањима банака од Савезне Републике Југославије и по
обавезама банака према девизним штедишама по основу девизне штедње положене до
18. марта 1995. године, евидентирају се на рачунима временских разграничења,
почев од 1. јануара 1999. године.
 
3. До
31. децембра текуће године банка ће затворити активна и пасивна временска
разграничења по основу курсних разлика из тачке 2. ове одлуке.
Незатворена
временска разграничења по основу курсних разлика преносе се у наредну годину,
до краја исплатног периода.
Затварање
активних и пасивних временских разграничења и пренос салда у наредни период
врши се и приликом статусних промена.
 
4. Ако
на крају исплатног периода банка има салдо на рачуну пасивних временских
разграничења, за тај износ умањује се потраживање банке од Савезне Републике
Југославије.
Ако на
крају исплатног периода банка има салдо на рачуну активних временских
разграничења, за тај износ увећава се потраживање банке од Савезне Републике
Југославије.
 
5. Ова
одлука ступа на снагу наредног дана од дана објављивања у “Службеном листу
СРЈ”.
 
Е. п.
бр. 26 
16.
фебруара 2000. године 
Београд
Савезна влада
Председник
Момир Булатовић, с. р.