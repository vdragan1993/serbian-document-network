На основу 

члана 11.
Закона о прибављању станова за потребе кадрова и
повратак исељених лица у
АП Косово и Метохију 
(“Службени лист
СРЈ”, бр. 24/94), 

Савезна влада доноси

 

УРЕДБУ


о начину и критеријумима за доделу станова, плацева и зајмова кадровима и 
повратницима у 

АП Косово 
и 

Метохију

„Службени лист СРЈ”,
број 4 од 20. 

јануара 1995.

 

 

I. ОСНОВНА ОДРЕДБА

 

Члан 1.

Овом уредбом уређују се начин и критеријуми за доделу
станова, плацева и зајмова за потребе лица из члана 10. Закона о прибављању
станова за потребе и повратак исељених лица у АП Косово и Метохију (у даљем
тексту: Закон), прибављених по основу тог закона.
 

II. ДОДЕЛА СТАНОВА,
ПЛАЦЕВА И ЗАЈМОВА

 

Члан 2.

Лицу из члана 10. Закона додељује се стан или плац и
зајам на основу писменог захтева који подноси Комисији за прибављање станова за
потребе кадрова и повратак исељених лица у АП Косово и Метохију (у даљем
тексту: Комисија), преко општине на чијoј се територији прибавља непокретност,
односно додељује плац и зајам.

Захтев из става 1. овог члана садржи структуру стана,
односно висину зајма, као и локацију стана, односно плаца у АП Косову и
Метохији.

Уз захтев из става 1. овог члана прилажу се докази:

1) о броју чланова породичног домаћинства (извод и
матичне књиге рођених и венчаних и њиховe пријавe боравка);

2) да подносилац захтева и чланови његовог породичног
домаћинства на територији АП Косова и Метoхије:

– немају решено стамбено питање;

– немају непокретности у месту из ког су се доселили у
АП Косово и Метохију;

3) о условима становања;

4) о дужини чекања на решење стамбеног питања;

5) о школској спреми, досадашњем раду и пријему у радни
однос;

6) мишљење органа, односно предузећа у коме подносилац
захтева ради о потреби решавања његовог стамбеног питања.

Докази из става 3 овог члана не могу бити старији од
шест месеци од дана подношења захтева.
 

Члан 3.

Захтеви из члана 2. ове уредбе подносе се на основу
јавног огласа за доделу станова, односно плацева и зајмова који расписује
Комисија.

Оглас за доделу станова, плацева и зајмова објављује се
на огласној табли општине на чијој се територији додељују станови, плацеви и
зајмови.

Писмене захтеве са доказима из члана 2. ове уредбе
Комисија разматра са евидентираним и формираним предметима општине, односно
надлежног радног тела општине и врши проверу тих доказа.

Уз предмете из става 3. овог члана, Комисија може да
размотри и предлог општине, односно, надлежног радног тела општине за доделу
стана, плаца и зајма по објављеном огласу.
 

Члан 4.

При додели стана, плаца и зајма првенство имају:

1) кадрови који су неопходни органима управе и
правосуђа, друштвеним службама и привреди АП Косова и Метохије и повратници
који су се иселили до 31. децембра 1991. године;

2) кадрови и друга лица која раде у органима правосуђа,
друштвеним службама и привреди АП Косова и Метохије;

3) лица која имају већи број чланова породичног
домаћинства;

4) лица која немају стан у својини или закупљен стан на
неодређено време;

5) лица која дуже чекају на решавање стамбеног питања;

6) лица која не поседују другу непокретност;

7) лица са лошијим условима становања;

8) лица за која постоји захтев органа, односно
предузећа у којима раде за решавање стамбеног питања;
 

Члан 5.

Величина стана који се додељује на коришћење лицу из
члана 10. Закона одређује се према броју чланова његовог породичног домаћинства,
с тим да се може доделити највише:

1) за два члана – једнособан стан;

2) за три члана – двособан стан;

3) за више од три члана – трособан стан.
 

Члан 6.

Подносилац захтева из члана 2. ове уредбе може Комисији
уложити приговор на део одлуке који се односи на доделу стана, односно плаца и
зајма одређеном лицу у року од осам дана од дана објављивања одлуке на огласној
табли.

Комисија је дужна да приговор из става 1. овог члана
размотри и да у року од 30 дана од дана пријема приговора и о томе обавести
подносиоца приговора.

Одлука по приговору из става 2. овог члана је коначна.
 

Члан 7.

На основу одлуке о додели стана, односно плаца и зајма
издаје се решење у писменом облику.

Решење из става 1. овог члана служи као основ за
закључење уговора.
 

III. ЗАВРШНА ОДРЕДБА

 

Члан 8.

Ова уредба ступа на снагу осмог дана од дана
објављивања у “Службеном листу СРЈ”.

 

Савезна
влада

Е. п. бр. 4,

12. јануара
1995. године 

Београд

Председник

др

Радоје
Контић,

с.
р.