На основу члана 309. став 2. Царинског закона („Службени гласник РС”, број 18/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),
Влада доноси 
 
ОДЛУКУ
о утврђивању царинских контролних пунктова 
на којима се врше мере царинског надзора и царинске контроле, односно води царински поступак 
"Службени гласник РС", број 83 од 9. новембра 2010.



1. Овом одлуком утврђују се царински контролни пунктови на којима се врше мере царинског надзора и царинске контроле, односно води царински поступак у промету робе са Аутономном покрајином Косово и Метохија у периоду важења Резолуције Савета безбедности Уједињених нација, број 1244.

 
2. Царински контролни пунктови из тачке 1. ове одлуке су:
– у Царинарници Краљево:
1) Царински контролни пункт Брњачки Мост;
2) Царински контролни пункт Рудница.
– у Царинарници Приштина:
1) Царински контролни пункт Депце;
2) Царински контролни пункт Кончуљ;
3) Царински контролни пункт Мердаре;
4) Царински контролни пункт Мутиводе.
 
3. Даном ступања на снагу ове одлуке престаје да важи Одлука о утврђивању царинских контролних пунктова на којима ће се вршити мере царинског надзора и царинске контроле, односно водити царински поступак („Службени гласник РС, бр. 9/04, 73/06 и 47/09)”.


4. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 483-8096/2010
У Београду, 4. новембра 2010. године
Влада 
Први потпредседник Владе – 
заменик председника Владе,
Ивица Дачић, с.р.