На
основу члана 14. став 6. Закона о одбрани („Службени гласник Републике Србије“,
бр. 45/91 и 58/91),
Влада
Републике Србије, донела је
 
 
УРЕДБУ

о 
материјалној обавези за потребе одбране
„Службени
гласник РС”, број 34 од 27. маја 1992.
 
 
I.
ОСНОВНЕ ОДРЕДБЕ
 
Члан
1.
Овом уредбом уређује
се:
1. Начин узимања
материјалних средстава за потребе цивилне заштите, службе осматрања и
обавештавања и јединица везе руковођења и висина накнаде за допремање и
коришћење;
2. Начин утврђивања
накнаде за оштећена, уништена или нестала материјална средства узета за потребе
територијалне одбране, цивилне заштите, службе осматрања и обавештавања и
јединица везе руковођења;
3. Начин узимања
материјалних средстава у случају непосредне ратне опасности и у рату за потребе
функционисања државних органа и предузећа и других организација од посебног
значаја за одбрану.
 
Члан
2.
Корисници
материјалних средстава пописаних за потребе одбране јесу:
1. Република Србија,
за потребе функционисања државних органа, за јединице и штабове територијалне
одбране, службу осматрања и обавештавања и јединице везе руковођења, као и за
јединице и штабове цивилне заштите које образује Република;
2. предузећа и друге
организације – за потребе јединица цивилне заштите које образују;
3. предузећа и друге
организације од посебног значаја за одбрану Републике – за потребе вршења
производње и услуга у случају непосредне ратне опасности и у рату.
 
Члан
3.
Материјална средства
за потребе одбране која су предмет материјалне обавезе пописује Министарство
одбране.
Средства из става 1.
овог члана распоређују се према извршеном ратном распореду за потребе корисника
материјалних средстава пописаних за потребе одбране.
Физичким и правним
лицима чија су средства пописана издаје се потврда која садржи податке о
средству (врста, тип, марка, носивост и други основни подаци), кориснику
средства и месту извршења предаје средства.
 
Члан
4.
Распоред средстава
врши Министарство одбране на основу плана одбране Републике Србије, за потребе
функционисања државних органа, службу осматрања и обавештавања, јединице везе
руковођења, као и јединице и штабове цивилне заштите које образује Република,
односно на основу захтева предузећа и других организација које образују
јединице цивилне заштите, као и за потребе предузећа и других организација од
посебног значаја за одбрану Републике.
 
Члан
5.
Корисници средстава
дужни су да своје потребе за средствима благовремено утврде и о томе у писменој
форми обавесте Министарство одбране, уз навођење података на основу којих се
може одредити средство (врста, величина, капацитет, носивост, употребна
својства, опрема и др.).
Корисник средстава
може захтевати узимање средстава у миру најмање 30 дана пре дана одређеног за
предају, осим када се ради о пробној мобилизацији или мобилизацијској вежби, у
случају непосредне ратне опасности и елементарних и других већих непогода и
других опасности или у случају рата.
Министарство одбране
пописује и распоређује средства и о томе писмено обавештава подносиоца захтева
и имаоца средства.
 
Члан
6.
На основу захтева
корисника средстава Министарство одбране позива имаоца средстава ради предаје
средстава.
Позив из става 1.
овог члана садржи податке о средству и месту и времену његове предаје, напомену
да средство може предати, поред имаоца средстава, и друго лице кога ималац овласти
и упозорење о одговорности имаоца средстава у случају да се не одазове позиву.
 
Члан
7.
Средство се мора
предати одговарајућем кориснику средства у исправном стању на начин означен у
позиву.
Ако се у време када
је одређена предаја распоређено средство не затекне код имаоца средства или се
затекне на таквој удаљености да се не може благовремено предати кориснику,
ималац средства уместо тог средства предаје кориснику друго одговарајуће
средство.
Ако ималац средстава
нема друго одговарајуће средство које би, у смислу става 2. овог члана, предао
кориснику, дужан је да о томе одмах извести Министарство одбране, које ће
обезбедити распоред и упућивање другог одговарајућег средства.
 
Члан
8.
Корисник средства
одређује овлашћено лице или комисију која врши пријем средстава и том приликом
утврђује њихову исправност и подобност за употребу, снабдевеност одговарајућом
опремом, алатом, прибором, резервним деловима, горивом, техничком
документацијом и др.
Када је корисник
средства Република Србија, лице, односно комисију из става 1. овог члана,
одређује Министарство одбране, односно други државни орган за чије се потребе
средстава узимају.
 
Члан
9.
О примљеном средству
или објекту овлашћено лице, односно комисији, сачињава записник у два примерка
у којем се наводе идентификациони подаци о средству, чињенице о стању средства,
а посебно евентуални недостаци и оштећења која су запажена.
Записник потписује
овлашћено лице, односно председник комисије и ималац средстава, односно лице
које је предало средство.
Уручењем једног
примерка записника имаоцу, односно лицу које је предало средство, сматра се да
је средство узето, а ако корисник није преузео средство из било ког разлога
сматра се да је ималац средства извршио обавезу предаје средства.
У случају да ималац
средства, односно лице које је предало средство, одбије да прими записник, на
записнику се констатује разлог одбијања и тиме се сматра да је средство
примљено.
 
Члан
10.
Приликом узимања
средстава овлашћено лице, односно председник комисије за пријем средстава,
обавештава имаоца средства, односно лице које је предало средство о месту и
времену враћања узетог средства, што се констатује у записнику.
Уколико се у време
узимања средства не може тачно одредити време и место враћања или је ималац
средства одбио да прими примерак записника, корисник средства је дужан да
обезбеди да се о томе накнадно благовремено писмено обавести ималац средства.
 
Члан
11.
Корисник средства
обезбеђује чување и одржавање средства до враћања имаоцу, с тим што трошкове
чувања и одржавања после времена одређеног за враћање сноси ималац средства.
 
Члан
12.
Приликом враћања
средства овлашћено лице, односно комисија за пријем средстава, сачињава
записник о враћању средства у присуству имаоца средства, односно лица кога је
он овластио за преузимање средства.
Предајом једног
примерка записника из става 1. овог члана имаоцу средства, односно лицу кога је
он овластио за преузимање средства, сматра се да је средство враћено.
Уколико ималац
средства, односно лице које је он овластио за преузимање средства, одбије да
прими записник, односно преузме средство, сматра се да је корисник извршио
обавезу враћања средства имаоцу средства и то се констатује на записнику.
У случају из става
3. овог члана корисник средства обезбеђује на терет имаоца средства чување
средства, а ималац средства сноси ризик случајне пропасти ствари.
У случају да ималац
средства, односно лице кога он овласти не дође на место и у време одређено за
враћање средства, сматра се да је одбио преузимање средства и у том случају
примењују се одредбе ст. 3. и 4. овог члана.
На записник из става
1. овог члана сходно се примењују одредбе чл. 8. и 9. ове уредбе.
 
III.
НАКНАДА ЗА ДОПРЕМАЊЕ И КОРИШЋЕЊЕ СРЕДСТВА
 
Члан
13.
За допремање
средства имаоцу средства припада накнада у висини стварних трошкова допремања
средства.
За коришћење
средства имаоцу средства припада накнада у износу који би ималац средства
остварио да је другом лицу дао на коришћење то средство ради вршења неодложних
послова у времену од предаје до враћања средства према месним условима.
 
Члан
14.
Накнада за коришћење
средства припада од времена предаје до времена враћања средства.
У време коришћења
урачунава се и време потребно за допремање средства до места предаје и време
потребно за враћање средства до места одакле је допремљено.
Ако се средство
користи 12 или више часова, исплаћује се пун дневни износ накнаде, а ако се
користи мање од 12 часова – половина дневног износа.
Накнада за коришћење
средства исплаћује се у року од 15 дана од дана враћања. Ако се средство
користи дуже од 30 дана, накнада се по захтеву имаоца средства исплаћује
месечно уназад.
 
Члан
15.
Приликом враћања
средства даје се и количина погонског горива и мазива, односно сточне хране
која је утрошена ради допремања и повратка средства, односно за исхрану стоке.
Ако се не даје гориво и мазиво, односно сточна храна, за ту количину исплаћује
се одговорајући новчани износ према месним тржним ценама.
 
IV.
ПОСТУПАК ЗА УТВРЂИВАЊЕ НАКНАДЕ ЗА ОШТЕЋЕНА, УНИШТЕНА ИЛИ НЕСТАЛА СРЕДСТВА У
МИРУ
 
Члан
16.
Имаоцу средства
припада накнада ако је узето средство оштећено, уништено или нестало док се
налазило код корисника средстава.
За уништено или
нестало средство висина накнаде се одређује према тржишној вредности коју је то
средство имало у време предаје кориснику средстава.
За оштећење средства
које је настало док се средство налазило код корисника, имаоцу средства припада
накнада у висини разлике између тржишне вредности у време враћања имаоцу
средства, односно лицу кога је он овластио за преузимање средства.
Ако је корисник
средства пре враћања поправио средство, имаоцу средства припада накнада за
умањену вредност која преостаје након извршене поправке.
 
Члан
17.
Накнаду за оштећена,
уништена или нестала средства утврђује комисија коју образује корисник
средстава.
Када је корисник
средстава Република, комисију образује Министарство одбране ии други државни
орган који је корисник средстава.
За чланове комисије
одређују се лица која према својој стручној спреми, пословима које обављају и
природи и карактеру штете могу утврдити све битне чињенице и предложити
одговарајући начин за накнаду штете и процене њену висину.
 
Члан
18.
Комисија је дужна да
имаоца средства обавести о времену и месту свог рада, како би он могао и
непосредно да се изјасни о околностима значајним за утврђивање обима и висине
штете која му је проузрокована.
 
Члан
19.
Комисија утврђује
постојање штете, околности под којима је настала, процењује тржишну вредност
средства и предлаже на који ће се начин штета надокнадити.
Комисија може
предложити имаоцу средства један од следећих начина накнаде:
1) оправку оштећеног
средства,
2) оправку оштећеног
средства и исплату разлике до одговарајућег износа за умањену вредност
средстава,
3) замену оштећеног
или уништеног средства одговарајућом врстом и количином исправних средстава,
када је то могуће,
4) исплату
одговарајућег новчаног износа,
5) други начин који
би био економичнији, а прихватљив за имаоца средства.
Ако се предлаже
исплата новчаног износа, комисија је дужна да процени висину штете и да
предложи износ који би требало исплатити.
 
Члан
20.
О разматрању питања
везаних за утврђивање и накнаду штете, комисија сачињава записник који садржи
све битне податке значајне за утврђивање штете и начин њене накнаде.
 
Члан
21.
Ако је ималац
средстава сагласан да му се исплати накнада за оштећено средство на начин и у
износу који је комисија предложила, уз записник о раду комисије прикључује се и
писмена изјава имаоца средстава да ће се сматрати обештећеним и да по основу те
штете неће више имати никаквих потраживања.
Записник са свим
списима који су у току поступка прикупљени, комисија без одлагања доставља
кориснику средства. Ако је корисник средства Република, записник са свим
списима доставља се надлежном јавном правобраниоцу.
 
Члан
22.
Ималац средства који
се није сагласио са начином отклањања штете који је комисија предложила или
који не пристаје да му се на име накнаде за оштећено средство исплати износ
који је комисија предложила, може поднети тужбу надлежном суду.
 
V.
ЗАВРШНЕ ОДРЕДБЕ
 
Члан
23.
Ова уредба ступа на
снагу осмог дана од дана објављивања у „Службеном гласнику Републике Србије”.
 
 
05 број 88-4488/40
У Београду, 27. маја
1992. године

Влада Републике
Србије
Потпредседник,
др 
Небојша Маљковић,
с. р.