На
основу члана 39. став 2. Закона о премеру и катастру земљишта („Службени
гласник СРС”, бр. 11/76, 27/77, 21/78 и 24/84), у вези са чланом 3. став 3.
Закона о територијалној организацији општина („Службени гласник СР Србије”, бр.
31/77, 16/79 и 25/79), 
Скупштина
Социјалистичке Републике Србије, на седницама Већа општина и
Друштвено-политичког већа од 18. децембра 1985. године, донела је
 
 
ОДЛУКУ

о границама катастарских општина на 
планини Златар као територијалној граници општина Пријепоље и Нова Варош
„Службени
гласник СРС”, број 51 од 30. децембра 1985.
 
 
Члан
1.
Овом одлуком се,
ради решавања спората о граници катастарских општина Дрмановићи – Аљиновићи,
Дрмановићи – Мушковина, Дрмановићи – Правошево и Дражевићи – Косатица, која је
уједно и територијална граница општине Пријепоље и општине Нова Варош, утврђује
гранична линија катастарских општина на планини Златар, и то:
1) од тромеђе КО
Дрмановићи, КО Мишевићи (општина Нова Варош) и КО Аљиновић (општина Пријепоље),
која се налази на званом месту Суви бор у пашњаку друштвене својине на око 320
метара северозападно од тригонометријске тачке број 514, гранична линија иде
југозападно стазом низ брдо до тромеђе КО Дрмановићи, КО Аљиновићи и КО
Мушковина (општина Пријепоље), која се налази на званом месту Локвице на путу
источно од тригонометријске тачке број 406 на око 480 метара,
2) од тромеђе КО
Дрмановићи, КО Аљиновићи и КО Мушковина, гранична линија иде на запад кроз
пашњак до раскрснице пута који води за насељено место Мушковина и пута који иде
са северне стране тригонометријске тачке број 406, затим уз брдо путем са
северне стране тригонометријске тачке број 406 и даље путем и вододелницом са
северне стране везне тачке број 22 до раскрснице пута који иде вододелницом и
јужног пута, а која се налази на званом месту Фиуљ,
3) од раскрснице
путева на званом месту Мушковска локва гранична линија иде на запад уз брдо
путем и вододелницом се северне стране везне тачке број 48 до тромеђе КО
Дрмановићи, КО Мушковина и КО Правошево (општина Пријепоље), која се налази у
званом месту Струга,
4) од раскрснице
путева на званом месту Говеђа раван гранична линија иде на северозапад уз брдо
преко тригонометријске тачке 586, а затим низ брдо до раскрснице путева на
званом месту Прибој,
5) од пута у званом
месту Козаруша гранична линија иде на запад путем који води за насељено место
Правошево, а затим скреће на север уз брдо путем који води за звано место
Водена пољана до званог места Под расадником у близини везне тачке број 16 и
6) од
тригонометријске тачке број 510 која се налази на Голом брду; гранична линија
иде право на север низ брдо до колског (шумског) пута, а затим на северозапад
левом страном пута до изласка на овај пут стазом која води из насељеног места
Косатица, затим преко јаме (бездан) на Брајски бунар, са Брајског бунара право
на везну тачку број 496, даље на везну тачку број 467 (Црни Врх), и даље право
на тригонометријску тачку број 4 (Борја).
 
Члан
2.
Прегледна карта
спорних делова површине планине Златар на којој је уцртана гранична линија
утврђена овом одлуком дата је у прилогу и чини саставни део ове одлуке.
 
Члан
3.
Обележавање и опис
граничне линије од тромеђа КО Дрмановићи, КО Мишевићи и КО Аљиновићи до тромеђе
КО Косатица, КО Бистрица и КО Дражевићи извршиће до 1. јула 1986. године
Скупштина општине Пријепоље и Скупштина општине Нова Варош у складу са
одредбама Закона о премеру и катастру земљишта и са овом одлуком.
 
Члан
4.
Ова одлука ступа на
снагу осмог дана од дана објављивања у „Службеном гласнику Социјалистичке
Републике Србије”.
 
РС
број 123
У
Београду, 18. децембра 1985. године 
 

 Скупштина
Социјалистичке Републике Србије
 
Председник

Већа
општина

Петар
Јовановић, с.р.
 
Председник
Скупштине,
др
Слободан Глигоријевић, с.р.
 
Председник,
Друштвено-политичког
 већа

Родољуб
Станић, с.р.