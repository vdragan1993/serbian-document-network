Редакцијски пречишћен текст

 
 

На основу члана 48. став 4. Закона о држављанству Републике Србије („Службени гласник РС”, број 135/04),


Министар унутрашњих послова доноси


 


 


ПРАВИЛНИК




	о начину уписа чињенице држављанства у матичну књигу рођених, обрасцима за 
	вођење евиденција о решењима о стицању и престанку држављанства и обрасцу 
	уверења о држављанству


„Службени гласник РС“, бр. 22 од 8. марта 2005, 84 од 4. октобра 2005, 121 од 20. децембра 2007, 69 од 24. септембра 2010.


 


 


I. УВОДНА ОДРЕДБА


 


Члан 1.


Овим правилником прописују се начин уписа чињенице држављанства у матичну књигу рођених, обрасци за вођење евиденција о решењима о стицању и престанку држављанства и образац уверења о држављанству. 



 


II. УПИС ЧИЊЕНИЦЕ ДРЖАВЉАНСТВА У МАТИЧНУ КЊИГУ РОЂЕНИХ 



 


Члан 2.


Чињеница држављанства уписује се у матичну књигу рођених за лица која на основу Закона о држављанству Републике Србије (у даљем тексту: Закон) стекну држављанство Републике Србије, као и за лица којима је утврђено држављанство Републике Србије на основу члана 44. Закона 



 


Члан 3.


Чињеница држављанства уписује се у матичну књигу рођених тако што се у рубрику „Држављанство” уписује држављанство Републике Србије 



 


Члан 4. 



За држављане Републике Србије који су уписани у матичну књигу рођених која се води у Републици Србији, податак о држављанству уноси се у матичну књигу рођених у којој је уписана чињеница њиховог рођења у рубрику ’Накнадни уписи и забелешке’.*


 


*Службени гласник РС, број 121/2007
 


Члан 5.


За држављане Републике Србије који нису уписани у матичну књигу рођених која се води у Републици Србији, упис чињенице држављанства у матичну књигу рођених извршиће се истовремено са уписом чињенице рођења. 



 


Члан 6.


За уписивање података о држављанству Републике Србије у матичну књигу рођених користи се мастило којим се врши уписивање чињеница и података у матичне књиге. 



Уписани подаци морају бити читљиви и јасни и не смеју се брисати. 



Подаци о држављанству Републике Србије уписани у матичну књигу рођених исправљају се на начин утврђен прописима о матичним књигама 



 


Члан 7.


Прии уписивању података о држављанству Републике Србије у матичну књигу рођених уписани лични подаци морају бити сагласни подацима из исправа на основу којих се врши упис тих података у матичне књиге 



 


Члан 8.


Упис чињенице држављанства у матичну књигу рођених врши се по реду пријаве. 



Овлашћени радник – матичар је дужан да упис чињенице држављанства у матичну књигу рођених изврши без одлагања. 



Ако постоји основана сумња да су поједини подаци на основу којих се врши упис чињенице држављанства у матичну књигу рођених нетачни или из других разлога спорни, у поступку утврђивања ових чињеница, овлашћени радник – матичар прибавиће о томе мишљење Министарства унутрашњих послова 



 


Члан 9.


За дете, као и за лице из члана 10. Закона, који пореклом стичу држављанство Републике Србије, чињеница држављанства уписује се у матичну књигу рођених истовремено са уписом чињенице рођења. 



У случају уписа података у матичну књигу рођених према ставу 1. овог члана, у рубрику „Примедбе”* уписује се исправа којом се доказује држављанство Републике Србије родитеља, односно усвојиоца у случају потпуног усвојења, као и писмена пријава и захтев. 



 


*Службени гласник РС, број 84/2005


 


Члан 10.


За дете које рођењем на територији Републике Србије стекне држављанство Републике Србије, чињеница држављанства уписује се у матичну књигу рођених у којој је уписана чињеница његовог рођења. 



У случају уписа чињенице држављанства у матичну књигу рођених према ставу 1. овог члана, у рубрику „Накнадни уписи и забелешке” наводи се исправа којом родитељи доказују да су без држављанства или непознатог држављанства, односно да је дете без држављанства, односно решење надлежног органа на основу којег је извршен упис у матичну књигу рођених 



 


Члан 11.


Упис чињенице држављанства у матичну књигу рођених за лица која стекну држављанство Републике Србије пријемом или по међународним уговорима врши се одмах по правоснажности решења о стицању држављанства Републике Србије. 



У случају уписа чињенице држављанства у матичну књигу рођених према ставу 1. овог члана, у рубрику „Накнадни уписи и забелешке” уноси се забелешка: „Решењем (број и датум решења) које је достављено (датум достављања) примљен је у држављанство Републике Србије 



 


Члан 12.


Лицее за које је утврђено да је држављанин Републике Србије на основу члана 44. Закона упис чињенице држављанства у матичну књигу рођених врши се одмах пошто Министарство унутрашњих послова донесе решење о утврђивању држављанства тог лица. 



У случају уписа чињенице држављанства у матичну књигу рођених према ставу 1. овог члана у рубрику „Накнадни уписи и забелешке” уноси се забелешка: „Решењем (број и датум решења) које је достављено (датум достављања) утврђено држављанство Републике Србије 



 


Члан 13.


За лице које се сматра држављанином Републике Србије на основу члана 52. Закона, упис чињенице држављанства у матичну књигу рођених врши се на основу акта надлежне организационе јединице Министарства унутрашњих послова којим се налаже упис чињенице држављанства у матичну књигу рођених. 



У случају уписа чињенице држављанства у матичну књигу рођених према ставу 1. овог члана у рубрику „Накнадни уписи и забелешке” уноси се забелешка: „Актом (назив оранизационе јединице Министарства унутрашњих послова, број и датум акта) наложен упис чињенице држављанства 



 


Члан 13а*


Кад се упис чињенице држављанства у матичну књигу рођених врши истовремено са уписом чињенице рођења, подаци, односно забелешка из члана 10. став 2, члана 11. став 2, члана 12. став 2. и члана 13. став 2. овог правилника уписују се у рубрику 
	"Примедбе".*


 


*Службени гласник РС, број 84/2005


 


Члан 14.


Престанак држављанства Републике Србије, на један од начина прописаних Законом, уписује се у матичну књигу рођених тако што се у рубрику „Накнадни уписи и забелешке” уноси забелешка: „Држављанство Републике Србије престало (наводи се начин престанка) решењем (број и датум решења) које је достављено (датум достављања)”. 



 


Члан 15.


Поништавање решења о отпусту из држављанства Републике Србије на основу члана 32. Закона, односно поништавање решења о стицању и престанку држављанства Републике Србије и поништавање уписа чињенице држављанства у матичну књигу рођених на основу члана 45. Закона, уписује се у матичну књигу рођених тако што се у рубрику „Накнадни уписи и забелешке” уноси забелешка: „Решењем (број и датум решења) које је достављено (датум достављања) поништено је решење о (отпусту, стицању/престанку држављанства Републике Србије, назив органа који је донео решење и број и датум решења), односно упис чињенице држављанства у матичну књигу рођених”. 



 


III. ОБРАСЦИ ЗА ВОЂЕЊЕ ЕВИДЕНЦИЈА О РЕШЕЊИМА О СТИЦАЊУ И ПРЕСТАНКУ ДРЖАВЉАНСТВА 



 


Члан 16.


Министарствово унутрашњих послова води евиденцију о решењима о: 



1. стицању држављанства Републике Србије пријемом, 



2. стицању држављанства Републике Србије по међународним уговорима, 



3. престанку држављанства Републике Србије отпустом, 



4. престанку држављанства Републике Србије одрицањем, 

Брисана је ранија тачка 5. (Види члан 4. 
	Правилника - 121/2007-6)


5.* престанку држављанства Републике Србије по међународним уговорима. 



Евиденције из става 1. овог члана воде се у облику књиге - регистра, на обрасцима 1. и 2, који су одштампани уз овај правилник и чине његов саставни део. 



Обрасци 1. и 2. величине су 29,5 x 42 cm. 



Регистри се израђују у тврдом повезу и садрже 200 страница које су нумерисане. Унутрашње странице одређене су редним бројевима. 

 
*Службени гласник РС, број 
	121/2007


 


Члан 17. 



Поред регистра из члана 16. овог правилника води се и азбучни регистар на обрасцу 3, који је одштампан уз овај правилник и чини његов саставни део. 



Образац 3. величине је 29 x 21 cm. 



Азбучни регистар води се према почетном слову презимена лица за која су донета решења о стицању и престанку држављанства Републике Србије. 



 


Члан 18.


Евиденције из чл. 16. и 17. овог правилника воде се и на средствима за аутоматску обраду података. 



 


Члан 18а*


Ако су књиге држављана уништене или нестале, њиховом обнављању приступа се без одлагања.*


Ради обнављања књиге држављана, грађани су дужни да дају истините податке.*


Министар унутрашњих послова решењем одређује обнављање уништених или несталих књига држављана, као и поступак и рок обнављања.*


 


*Службени гласник РС, број 69/2010


 


 


IV. ОБРАЗАЦ УВЕРЕЊА О ДРЖАВЉАНСТВУ 



 


Члан 19.


Уверење о држављанству издаје се на обрасцу 4, величине 29 x 21 cm, израђеном од хартије светлоплаве боје. 



Образац уверења из става 1. овог члана одштампан је уз овај правилник и чини његов саставни део. 



 


V. ПРЕЛАЗНЕ И ЗАВРШНЕ ОДРЕДБЕ 



 


Члан 20.


Књиге држављана које су вођене у Републици Србији саставни су део евиденције држављана Републике Србије на основу члана 48. став 2.* Закона. 



Подаци из евиденције о држављанима Републике Србије вођени у књигама држављана Републике Србије по прописима који су били на снази до ступања на снагу Закона и подаци из других евиденција о држављанима Републике Србије, воде се и на средствима за аутоматску обраду података.**


На упис држављана Републике Србије у књигу држављана која је вођена у Министарству унутрашњих послова, до њеног закључења, сходно се примењују одредбе овог правилника које се односе на упис чињенице држављанства у матичну књигу рођених. 



Промена података и чињеница уписаних у књиге држављана из става 1. овог члана врши се сходно одредбама овог правилника и прописа о матичним књигама. 



 


*Службени гласник РС, број 84/2005


**Службени гласник РС, број 69/2010


 


Члан 21.


Образац уверења о држављанству прописан Правилником о начину вођења евиденција о држављанству, обрасцима за вођење евиденција и обрасцу уверења о држављанству („Службени гласник СРС”, број 46/84) употребљаваће се до 30. јуна 2005. године. 



 


Члан 22.


Ступањем на снагу овог правилника престаје да важи Правилник о начину вођења евиденција о држављанству, обрасцима за вођење евиденција и обрасцу уверења о држављанству („Службени гласник СРС”, број 46/84). 



Одредбе члана 7. ст. 3. и 5. правилника из става 1. овог члана примењиваће се у погледу евидентирања престанка држављанства Републике Србије и чињенице смрти у књигама држављана које су вођене у Републици Србији 



 


Члан 23.


Овај правилник ступа на снагу осмог дана од дана објављивања у „Службеном гласнику Републике Србије


 


 


01 број 1481/05


У Београду, 3. марта 2005. године


Министар,


Драган Јочић, с. р.




 

 


Образац 1


 


РЕГИСТАР


 


РЕШЕЊА О СТИЦАЊУ ДРЖАВЉАНСТВА РЕПУБЛИКЕ СРБИЈЕ ПРИЈЕМОМ И ПО МЕЂУНАРОДНИМ УГОВОРИМА


 







Ред. број




Број и датум под којим је захтев заведен код органа коме је предат




Број и датум решења о стицању држављанства Републике Србије




Датум стицања држављанства Републике Србије




Правни основ стицања држављанства Републике Србије




Презиме, име једног родитеља и име




Датум, место и држава рођења




Место сталног настањења, односно боравишта у време пријема у држављанство




Страно држављанство до пријема у држављанство Републике Србије




Орган коме је решење достављено ради евидентирања




Примедбе






 


       





    





    





    





    





    





    





    





    





    





    







 


    





    





    





    





    





    





    





    





    





    





    







 


    





    





    





    





    





    





    





    





    





    





    







 


    





    





    





    





    





    





    





    





    





    





    







 


    





    





    





    





    





    





    





    





    





    





    









 


 


 


Образац 2*


 


РЕГИСТАР


 


РЕШЕЊА О ПРЕСТАНКУ ДРЖАВЉАНСТВА РЕПУБЛИКЕ СРБИЈЕ ОТПУСТОМ, ОДРИЦАЊЕМ И ПО МЕЂУНАРОДНИМ УГОВОРИМА*


 


 







Ред. број




Број и датум   под којим је захтев заведен код органа коме је предат




Број и датум   решења о престанку држављанства Републике Србије




Датум   престанка држављанства Републике Србије




Правни основ   престанка држављанства Републике Србије




Презиме, име   једног родитеља и име




Датум, место   и држава рођења




Пребивалиште,   односно боравиште у време престанка држављанства




Страно   држављанство које се стиче




Орган коме је   решење достављено ради брисања из евиденције




Примедбе






 


       





    





    





    





    





    





    





    





    





    





    







 


    





    





    





    





    





    





    





    





    





    





    







 


    





    





    





    





    





    





    





    





    





    





    







 


    





    





    





    





    





    





    





    





    





    





    







 


    





    





    





    





    





    





    





    





    





    





    








 


*Службени гласник РС, број 121/2007


 


 


Образац 3


 


АЗБУЧНИ РЕГИСТАР


 


 







 
Презиме, име оца и име
 


 




 
Датум, место и држава рођења
 


 




 
Име малолетне деце (датум, место и држава рођења)
 


 




 
Страна и редни број Регистра решења о стицању држављанства   Републике Србије, односно Регистра решења о престанку држављанства Републике Србије
 


 







 


 
 
 
 
 
 
 
 
 


*
*Службени гласник РС, број 121/2007