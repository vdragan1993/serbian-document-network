Ha основу члана 72. став 1. Закона о тајности података („Службени гласник PC”, број 104/09) и члана 42. став 1. Закона о Влади („Службени гласник PC”, бр. 55/05, 71/05 – исправка, 101/07 и 65/08),

Влада доноси


 


 


УРЕДБУ


о садржини, облику и начину достављања сертификата за приступ тајним подацима


„Службени гласник РС“, број 54 од 4. августа 2010.


 


 


Члан 1. 



Овом уредбом прописује се садржина, облик и начин достављања сертификата за приступ тајним подацима.


 


Члан 2. 



Функционери, запослена лица, односно лица која обављају послове у органима јавне власти, потписују изјаву којом потврђују да ће поступати са тајним подацима у складу са законом и другим прописом.


Изјава о поступању са тајним подацима означеним степеном тајности „ИНТЕРНО”, дата је на обрасцу (Образац број 1), који је одштампан уз ову уредбу и чини њен саставни део.


 


Члан 3. 



Сертификат за приступ тајним подацима степена „ПОВЕРЉИВО” састоји се од предње и задње стране.


Предња страна сертификата има следећи изглед:


1) основа предње стране урађена је у белој боји, са рубом плаве боје, ширине 3 mm;


2) у горњем делу сертификата, 8 mm од крајње ивице, налазе се натписи: „Република Србија” и „Канцеларија Савета за националну безбедност и заштиту тајних података”, исписани ћириличким писмом, које раздваја мали грб Републике Србије постављен на средини између два натписа, димензија 6 mm х 7 mm;


3) паралелно испод ових натписа налази се натпис: „СЕРТИФИКАТ ЗА ПРИСТУП ТАЈНИМ ПОДАЦИМА СТЕПЕНА”;


4) испод натписа: „СЕРТИФИКАТ ЗА ПРИСТУП ТАЈНИМ ПОДАЦИМА СТЕПЕНА” налази се натпис: „ПОВЕРЉИВО”;


5) испод натписа: „ПОВЕРЉИВО”, на левој страни налази се број сертификата, а на десној страни у истом реду ЈМБГ имаоца сертификата;


6) испод броја сертификата, налази се место за име и презиме имаоца сертификата;


7) испод имена и презимена имаоца сертификата налази се назив органа јавне власти или правног лица где је запослен ималац сертификата;


8) испод назива органа јавне власти или правног лица, на левој страни сертификата налази се датум издавања сертификата, a y истом реду, на десној страни датум важења сертификата;


9) испод датума важења сертификата налази се текст: „Директор”, а испод тога је место за потпис;


10) место за отисак печата налази се у доњем делу на средини и означено је словима М.П.


Задња страна сертификата има следећи изглед:


1) основа задње стране сертификата урађена је у белој боји са рубом плаве боје, ширине 3 mm;


2) на задњој страни сертификата налази се текст:


„Овај сертификат издаје се у складу са чланом 87. Закона о тајности података („Службени гласник PC”, број 104/09) и ималац овог сертификата има право приступа подацима степена тајности „ПОВЕРЉИВО” при обављању дужности у оквиру радних задатака.


Ималац овог сертификата за приступ тајним подацима упознат је са Законом и другим прописима којима се уређује тајност података и обавезан је да тајне податке користи у складу са тим прописима”;


3) испод текста је место за потпис корисника сертификата.


Сертификат за приступ тајним подацима степена тајности „ПОВЕРЉИВО”, правоугаоног је облика, димензија 9,25 cm х 8,2 cm.


Образац сертификата за приступ тајним подацима степена тајности „ПОВЕРЉИВО” (Образац број 2), у размери 1:1 одштампан је уз ову уредбу и чини њен саставни део.


 


Члан 4. 



Сертификат за приступ тајним подацима степена „СТРОГО ПОВЕРЉИВО” састоји се од предње и задње стране.


Предња страна сертификата има следећи изглед:


1) основа предње стране урађена је у белој боји, са рубом жуте боје, ширине 3 mm;


2) у горњем делу сертификата, 8 mm од крајње ивице, налазе се натписи: „Република Србија” и „Канцеларија Савета за националну безбедност и заштиту тајних података”, исписани ћириличким писмом, које раздваја мали грб Републике Србије постављен на средини између два натписа, димензија 6 mm х 7 mm;


3) паралелно испод ових натписа налази се натпис: „СЕРТИФИКАТ ЗА ПРИСТУП ТАЈНИМ ПОДАЦИМА СТЕПЕНА”;


4) испод натписа: „СЕРТИФИКАТ ЗА ПРИСТУП ТАЈНИМ ПОДАЦИМА СТЕПЕНА” налази се натпис: „СТРОГО ПОВЕРЉИВО”;


5) испод натписа: „СТРОГО ПОВЕРЉИВО”, на левој страни налази се број сертификата, а на десној страни у истом реду, ЈМБГ имаоца сертификата;


6) испод броја сертификата, налази се место за име и презиме имаоца сертификата;


7) испод имена и презимена имаоца сертификата налази се назив органа јавне власти или правног лица где је запослен ималац сертификата;


8) испод назива органа јавне власти или правног лица, на левој страни сертификата налази се датум издавања сертификата, a y истом реду, на десној страни датум важења сертификата;


9) испод датума важења сертификата налази се текст: „Директор”, а испод тога је место за потпис;


10) место за отисак печата налази се у доњем делу на средини и означено је словима М.П.


Задња страна сертификата има следећи изглед:


1) основа задње стране сертификата урађена је у белој боји са рубом жуте боје, ширине 3 mm;


2) на задњој страни сертификата налази се текст:


„Овај сертификат издаје се у складу са чланом 87. Закона о тајности података („Службени гласник PC”, број 104/09) и ималац овог сертификата има право приступа подацима степена тајности „СТРОГО ПОВЕРЉИВО” при обављању дужности у оквиру радних задатака.


Ималац овог сертификата за приступ тајним подацима упознат је са Законом и другим прописима којима се уређује тајност података и обавезан је да тајне податке користи у складу са тим прописима”;


3) испод текста је место за потпис корисника сертификата.


Сертификат за приступ тајним подацима степена тајности „СТРОГО ПОВЕРЉИВО”, правоугаоног је облика, димензија 9,25 cm x 8,2 cm.


Образац сертификата за приступ тајним подацима степена тајности „СТРОГО ПОВЕРЉИВО” (Образац број 3), у размери 1:1 одштампан је уз ову уредбу и чини њен саставни део.


 


Члан 5. 



Сертификат за приступ тајним подацима степена „ДРЖАВНА ТАЈНА” састоји се од предње стране и задње стране.


Предња страна сертификата има следећи изглед:


1) основа предње стране урађена је у белој боји, са рубом црвене боје, ширине 3 mm;


2) у горњем делу сертификата, 8 mm од крајње ивице, налазе се натписи: „Република Србија” и „Канцеларија Савета за националну безбедност и заштиту тајних података”, исписани ћириличким писмом, које раздваја мали грб Републике Србије постављен на средини између два натписа, димензија 6 mm x 7 mm;


3) паралелно испод ових натписа налази се натпис: „СЕРТИФИКАТ ЗА ПРИСТУП ТАЈНИМ ПОДАЦИМА СТЕПЕНА”;


4) испод натписа: „СЕРТИФИКАТ ЗА ПРИСТУП ТАЈНИМ ПОДАЦИМА СТЕПЕНА” налази се натпис: „ДРЖАВНА ТАЈНА”;


5) испод натписа: „ДРЖАВНА ТАЈНА”, на левој страни сертификата налази се број сертификата, а на десној страни ЈМБГ имаоца сертификата;


6) испод броја сертификата, налази се место за име и презиме имаоца сертификата;


7) испод имена и презимена имаоца сертификата налази се назив органа јавне власти или правног лица где је запослен ималац сертификата;


8) испод назива органа јавне власти или правног лица на левој страни сертификата налази се датум издавања сертификата, а у истом реду, на десној страни налази се датум важења сертификата;


9) испод датума важења сертификата налази се текст: „Директор”, а испод тога је место за потпис;


10) место за отисак печата налази се у доњем делу на средини и означено је словима М.П.


Задња страна сертификата има следећи изглед:


1) основа задње стране сертификата урађена је у белој боји са рубом црвене боје, ширине 3 mm;


2) на задњој страни сертификата налази се текст:


„Овај сертификат издаје се у складу са чланом 87. Закона о тајности података („Службени гласник PC”, број 104/09) и ималац овог сертификата има право приступа подацима степена тајности „ДРЖАВНА ТАЈНА” при обављању дужности у оквиру радних задатака.


Ималац овог сертификата за приступ тајним подацима упознат је са Законом и другим прописима којима се уређује тајност података и обавезан је да тајне податке користи у складу са тим прописима”;


3) испод текста је место за потпис корисника сертификата.


Сертификат за приступ тајним подацима степена тајности „ДРЖАВНА ТАЈНА”, правоугаоног је облика, димензија 9,25 cm x 8,2 cm.


Образац сертификата за приступ тајним подацима степена тајности „ДРЖАВНА ТАЈНА” (Образац број 4), у размери 1:1 одштампан је уз ову уредбу и чини њен саставни део.


 


Члан 6. 



Сертификати које, у складу са законом, издају Безбедносно-информативна агенција и Војнобезбедносна агенција, на предњој страни уместо натписа: „Канцеларија Савета за националну безбедност и заштиту тајних података”, садрже натпис: „Безбедносно-информативна агенција”, односно натпис: „Војнобезбедносна агенција”.


Сертификати из става 1. овог члана имају исту садржину као и сертификати које издаје Канцеларија Савета за националну безбедност и заштиту тајних података, осим што се у тексту на задњој страни, као основ за њихово издавање наводи члан 67. Закона о тајности података.


 


Члан 7. 



Сертификат за приступ тајним подацима за правна лица дат је на обрасцу (Образац број 5), који је одштампан уз ову уредбу и чини њен саставни део.


 


Члан 8. 



На садржину, облик и начин достављања привременог сертификата примењују се одредбе ове уредбе.


Привремени сертификат важи до окончања поступка за издавање сертификата у складу са законом.


 


Члан 9. 



Лице коме се издаје сертификат за приступ тајним подацима дужно је да потпише писмену изјаву о пријему сертификата и да преузме лично сертификат за приступ тајним подацима у Канцеларији Савета за националну безбедност и заштиту тајних података.


 


Члан 10. 



Ова уредба ступа на снагу осмог дана од дана објављивања у „Службеном гласнику Републике Србије”.

 
 
05 број 110-5573/2010
У Београду, 29. јула 2010. године
Влада
Први потпредседник Владе –
заменик председника Владе,
Ивица Дачић, с.р.