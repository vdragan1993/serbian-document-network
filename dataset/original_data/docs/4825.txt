На основу члана 16. став 4. Закона о заштити и одрживом коришћењу рибљег фонда („Службени гласник РС”, број 128/14), 
Mинистар пољопривреде и заштите животне средине доноси
 
ПРАВИЛНИК
о начину одређивања и висини накнаде штете нанете рибљем фонду
"Службени гласник РС", број 3 од 15. јануара 
				2016.
 
Члан 1.
Овим правилником прописује се начин одређивања и висина накнаде штете нанете рибљем фонду.
Члан 2.
Висина накнаде штете из члана 1. овог правилника одређује се у зависности од врсте рибљег фонда и износи:




Редни број


Врста рибљег фонда


Висина накнаде по примерку (износ у динарима)




1.


главатица Salmo marmoratus, дунавска харинга Alosa caspia, црноморска харинга Alosa immaculata, црнка Umbra krameri, светлица Leuciscus souffia, дримски шарадан Pachychilon pictum, лињак Tinca tinca, златни караш Carassius carassius, велики вретенар Zingel zingel, мали вретенар Zingel streber, чиков Misgurnus fossilis, све врсте рода Eudontomyzon, све врсте рода Lampetra, европска јегуља Anguilla anguilla, балонов балавац Gymnocephalus baloni, вијун Oxynoemacheilus bureschi, вијуница Cobitis elongata, балкански вијун Sabanejewia balcanica, бугарски вијун Sabanejewia bulgarica, пегунца Alburnus chalcoides, источна мренка Barbus cyclolepis, белка Leucaspius delineatus, караманова бодорка Rutilus karamani, рак речни Astacus astacus и рак поточни Austropotamobius torrentium 


8.000




1.1.


моруна Huso huso, сим Acipenser nudiventris, паструга Acipеnser stellatus, атлантска јесетра Acipenser sturio и дунавска јесетра Acipenser gueldenstaedti


2.000.000




2.


кечига Acipenser ruthenus, сом Silurus glanis, младица Hucho hucho, поточна пастрмка Salmo trutta, дримска пастрмка Salmo farioides и липљен Thymallus thymallus


5.000




2.1.


македонска пастрмка Salmo macedonicus, смуђ Sander lucioperca и смуђ камењар Sander volgensis


4.000




2.2.


 штука Esox lucius, манић Lota lota, мрена Barbus barbus, буцов Aspius aspius и шаран Cyprinus carpio


3.000




2.3.


деверика Abramis brama, плотица Rutilus pigus, јаз Leuciscus idus, клен Leuciscus cephalus, скобаљ Chondrostoma nasus, носара Vimba vimba и речна шкољка Unio pictorum


1.000




2.4.


кесега Abramis ballerus, црноока деверика Abramis sapa, крупатица Blicca bjoerkna, гргеч Perca fluviatilis, црвенперка Scardinius erythrophthalmus, бодорка Rutilus rutilus и све остале врсте риба


100




Члан 3.
За сваки примерак рибљег фонда чија је дужина испод величине прописане Наредбом о мерама за очување и заштиту рибљег фонда („Службени гласник РС”, број 56/15), висина накнаде штете одређује се у износу од 6.500 динара.
Члан 4.
Висина накнаде штете износи 60% од износа утврђеног у члану 2. овог правилника, aко је штета нанета рибљем фонду настала као последица: 
1) нарушавања физичких, хемијских и биолошких одлика риболовне воде;
2) изградње, реконструкције и промена у режиму рада водопривредних објеката или постројења на риболовној води;
3) постављања ограда или препрека на риболовној води.
Члан 5.
Овај правилник ступа на снагу наредног дана од дана објављивања у „Службеном гласнику Републике Србије”.
Број 119-01-260/2015-17
У Београду, 5. јануара 2016. године
Министар,
проф. др Снежана Богосављевић Бошковић, с.р.