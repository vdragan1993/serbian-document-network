Редакцијски пречишћен текст
 
 
На основу члана 146. став 1. Закона о енергетици („Службени гласник РС”, бр. 57/11, 80/11 – исправка, 93/12 и 124/12) и члана 43. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12), а на основу спроведеног поступка јавног тендера објављеног у „Службеном гласнику Републике Србије”, број 51/13,
Влада доноси
 
РЕШЕЊЕ
о одређивању снабдевача који ће обављати резервно снабдевање природним гасом крајњих купаца који немају право на јавно снабдевање

	"Службени гласник РС", бр. 69 од 2. августа 2013, 113 од 30. децембра 2015, 
	96 од 2. децембра 2016.
 
1. Oдређује се Јавно предузеће „Србијагас”, Нови Сад за снабдевача који ће обављати резервно снабдевање природним гасом крајњих купаца који немају право на јавно снабдевање (у даљем тексту: Резервни снабдевач).
2. Резервни снабдевач ће обављати резервно снабдевање из тачке 1. овог решења од 1. септембра 2013. 
	до 1. јануара 2018. године, по цени која се састоји од променљиве јединичне цене за 1000 m³ везане за квартално кретање цена деривата нафте на берзи и фиксне додате вредности у износу од 106,28 USD/1000 m³.
*Службени гласник РС, број 96/2016
 
3. Резервни снабдевач ће обављати резервно снабдевање по цени из тачке 2. овог решења до доношења правила о раду транспортног система. У случају да цена из тачке 2. овог решења буде нижа од цене природног гаса за балансирање система, након доношења правила о раду транспортног система, цена из тачке 2. овог решења усагласиће се са ценом природног гаса за балансирање.
4. Резервни снабдевач је дужан да купца обавести о условима снабдевања и цени природног гаса и да их објави на својој интернет страници или на други погодан начин.
5. Ово решење објавити у „Службеном гласнику Републике Србије”. 
 
05 број 312-6565/2013
У Београду, 31. јула 2013. године
Влада
Председник,
Ивица Дачић, с.р.