На основу члана 36.
став 1. тачка 3. Закона о здравственој исправности животних намирница и
предмета опште употребе (“Службени лист СФРЈ”, бр. 55/78 и 58/85), Савезни
комитет за рад, здравство и социјалну заштиту прописује

 

ПРАВИЛНИК
о методама одређивања садржаја нитрита и нитрата у храни за децу


	"Службени лист
СФРЈ", број 2 од 16. 
јануара 1987.

 

 

Члан 1.

Овим правилником прописују се методе одређивања
садржаја нитрита и нитрата у храни за децу.

 

Члан 2.

Садржај нитрита и нитрата у храни за децу одређује се
по методама које су одштампане уз овај правилник и чине његов саставни део.

 

Члан 3.

Овај правилник ступа на снагу осмог дана од дана
објављивања у „Службеном листу СФРЈ”.

 

07 Бр. 289/2

19. новембра 1986.
године

Београд

Председник 
	

Савезног комитета за
рад,

здравство и
социјалну

заштиту,

др 
	Јанко Обочки,
с.р.

 

 

МЕТОДЕ ОДРЕЂИВАЊА
НИТРИТА И НИТРАТА У ХРАНИ ЗА ДЕЦУ

 

1. Принцип:

 

Овим поступком количине нитрита одређују се тако што се
настало црвено обојење нитрита и реагенса мери на спектрофотометру код таласне
дужине од 538 nm, уз стандардну криву.

Нитрати се редукују у нитрите металним кадмијумом
(гранулирани кадмијум), а затим поново одређују као нитрити. Разлика количина
нитрита после редукције нитрата и утврђених иницијалних нитрита даје
прерачунавањем количину нитрата.

 

2. Стаклено посуђе и
апаратура

 

За припрему реагенса и извођење поступка одређивања
користи се темељно опрано стаклено посуђе које мора бити без нитрита и нитрата
и:

– миксер или хомогенизатор;

– спектрофотометар, таласне дужине 538 nm, кивете од
1–2 cm;

– редукциона колона (видети слику).

 

3. Реагенси

 




3.1.



Кадмијум, гранулирани, величина зрна 0.3–0.8 mm. Може
  се самостално припремити (видети литературу).





3.2.



Раствор бакар-сулфата:

раствори се 20 g CuSO4 · 5H2O у
  дестилисаној води и допуни до 1000 ml.









3.3.



Пуферски раствор (pH = 9.6 – 9.7): Узме се 50 ml
  конц. HCl (cca 38% HCl) и помеша са 600 ml дестилисане воде, затим се дода
  100 ml конц. раствора амонијака (cca 25% NH3), допуни водом до 1000 ml и, ако
  је потребно, коригује pH на 9.6–9.7.





3.4.



Сона киселина (cca 17%)

450 ml конц. HCl се помеша са водом и допуни до 1000
  ml.









3.5.



Сона киселина (2 М):

160 ml конц. HCl се допуни водом до 1000 ml.









3.6.



Сона киселина (cca 0.1 М):

50 ml 2 М HCl се допуни водом до 1000 ml.









3.7.



Раствор по Carrez-u I:

150 g калијум-хексацијаноферата (К4Fе(CN)6)
  · 3H2O) раствори се у води и допуни водом до 1000 ml.









3.8.



Раствор по Carrez-u II:

230 g цинкацетата – Zn (CH3COO)2
  · 2H2O раствори се у дестилисаној води и допуни до 1000 ml.









3.9.



Раствор EDTA:

Раствори се 33.5 g етилендинитротетрасирћетне кисеине
  динатријумове соли – Na2C10H14N2O8
  · 2H2O у дестилисаној води и допуни до 1000 ml.









3.10



Реагенс I:

0.5 g сулфаниламида (NH2C6H4SO4NH2)
  раствори се у 75 ml дестилисане воде и 5 ml конц. HCl, уз загревање на
  воденом купатилу, охлади на собну температуру и допуни водом од 100 ml. Ако
  је потребно, реагенс се профилтрира.









3.11.



Реагенс II:

0.1 g N–1–Naphtrhylethylendiamindihydrochlorida (C10H7NHCH2
  CH2NH2 · 2HCl) раствори се у води и допуни до 100 ml и,
  ако је потребно, профилтрира. Реагенс је постојан осам дана у добро
  затвореној браон стакленој бочици.









3.12.



Стандардни раствор нитрита:

0.150 g NaNO2, претходно осушени при
  110–1200С до константне масе, раствори се у води и у одмерној тиквици
  допуни водом од 1000 ml. На дан употребе од два раствора се отпипетира 10 ml,
  помеша са 20 ml пуферског раствора и допуни водом до 1000 ml. 1 ml овог
  раствора садржи тачно 1.0 
mg NО2.









3.13.



Стандардни раствор нитрата:

1.468 g KNO3, претходно осушен при 110–1200С
  до константне масе, раствори се у води и у одмерној тиквици допуни водом до
  1000 ml.

На дан употребе, од овог раствора се отпипетира 15
  ml, помеша са 20 ml пуферског раствора и у одмерној тиквици допуни водом до
  1000 ml. 1 ml овог раствора садржи тачно 13.50 
mg NO3.












 

4. Редукциона
колона, слика 1

 




4.1.



Припрема колоне







За сваку колону се употреби приближно 40–60 g
  гранулираног Cd (кадмијума) и пребаци у ерленмајер-тиквице. После тога се
  дода 2М HCl док се кадмијумова зрнца не покрију и остави да стоји неколико
  минута. Раствор се одлије, а кадмијум испира водом док реакција на хлориде не
  буде негативна. За сваки грам кадмијума дода се cca 2,5 ml раствора
  бакар-сулфата (II) и садржај остави један минут, уз мешање, при чему треба
  пазити да кадмијум не дође у додир са ваздухом. Овако побакрени кадмијум се
  испере водом и уједно мора стално бити покривен водом. Испирање је завршено
  кад вода за испирање више не садржи отпадни бакар. Посебно треба пазити да на
  стубу не заостану мехурићи ваздуха, и да висина течности не падне испод
  висине редукционог средства.









Преко овако припремљене колоне (видети слику) пребаци
  се смеша од 900 ml воде, 75 ml стандардног раствора калијум-нитрата, 20 ml
  пуферског раствора и 2 ml раствора EDTA. Брзина протицања овог раствора
  износи 6 ml у минути. На крају се стуб испира са 50 ml воде и као такав је
  припремљен за следеће одређивање.





4.2.



Испитивање капацитета колоне:

Ради испитивања колоне при одређивању количине
  нитрата потребно ју је два пута дневно тестирати, на почетку и на крају
  извођења одређивања. Отпипетира се 10 ml стандардног раствора нитрата,
  пребаци на стуб, а затим дода 5 ml пуферског раствора. Елуат се сакупља у
  тиквицу од 100 ml, с тим да време протицања није брже од 6 ml у минуту. После
  тога се колона испира са 15 ml пуферског раствора, понови неколико пута док
  се не сакупи приближно 100 ml, добро промеша и допуни пуферским раствором до
  100 ml.

Од овог раствора се отпипетира 10 ml елуата у тиквицу
  од 100 ml, дода дестилисана вода до приближно 60 ml, а затим 5 ml реагенса I
  и 6 ml 17-процентног раствора HCl. Садржај тиквице се добро промеша и остави
  да стоји 5 минута на собној температури (заштићен од директног дневног
  светла). После стајања дода се 2 ml реагенса II, добро промеша и остави да
  стоји 5 минута на собној температури (такође заштићен од директног дневног
  светла). На крају се садржај тиквице допуни водом до ознаке, добро промеша и
  мери према слепој проби.

Ако је нитрит-коришћење (А%) испод 95% теоретске
  вредности, тј. ако је количина нитрита испод 0.095% 
mg NO2/ml,
  колона треба да се регенерише.

















4.3.



Регенерација колоне

Колона се после употребе обавезно регенерише, а
  такође и у случају кад се жели испитати њена делотворност. Регенерација се
  изводи на следећи начин:

5 ml раствора EDTA и 2 ml 01.М раствора HCl помеша се
  са 100 ml дестиловане воде и смеша пребаци преко колоне брзином 10 ml у
  минуту. Пошто је наведена смеша протекла, стуб се испира водом, 0.1М
  раствором HCl и поново водом. Овако регенерисана и испрана колона се напуни
  водом и чува до следеће употребе.












 

5. Поступак

 




5.1.



Припрема узорка:

У води нерастворљиви материјали узорака се, ако је
  потребно, уситне (миксер, хомогенизатор, рибеж и сл.) или полуверзију и добро
  промешају да би узорак био што хомогенији. Одмери се 10.0 g хомогенизованог
  материјала и пребаци у стаклену посуду миксера, а затим дода приближно 150 ml
  топле дестилисане воде (50–550С), добро промеша миксером док не
  настане хомогена суспензија, дода кап по кап 5-процентног раствора NaOH, уз
  индикаторски папир, до pH = 7 – 7,5 и остави да се охлади на собну
  температуру.

Овако настала суспензија се пребаци у одмерну тиквицу
  од 250 ml и уз мешање дода до 2 ml раствора Carrez I и II, а затим 20 ml
  пуферског раствора и допуни водом до ознаке (V1). После стајања од
  3 минута узорак се филтрира кроз филтрир-папир пречника 15 cm, који мора да
  буде без нитрита и нитрата, а филтрат сакупља у ерленмајер-тиквицу од 250 ml
  (раствор А). Ако раствор није бистар, потребно је додати веће количине
  реагенса за обарање баласних материја.













5.2.



Редукција нитрата

Зависно од тога која се количина нитрата очекује,
  узме се аликвот (V2) ml (1 до највише 10 ml, што одговара 5000 до
  35 mg/kg нитрата у испитиваном материјалу) од раствора А и дода дестилисана
  вода (10–V2), а затим 5 ml пуферског раствора и пребаци преко
  стуба.

Елуат се хвата у одмерну тиквицу од 100 ml с тим да
  брзина протицања није већа од 6 ml у минуту. Кад је елуат протекао кроз стуб,
  зидови стуба се исперу са 15 ml пуферског раствора и то се понавља у
  порцијама по 15 ml све док се не скупи приближно 100 ml елуата. После тога се
  тиквица допуни пуферским раствором до ознаке и добро промеша (раствор В).













5.3.



Развијање боје и мерење:







Зависно од тога која се количина нитрита очекује у
  узорку, узме се аликвот (V3) ml (I–50 ml, што одговара 400–0,5 mg/kg нитрита
  у испитиваном материјалу) из раствора А у одмерну тиквицу од 100 ml и дода
			 пуферског раствора. У другу тиквицу од 100 ml
  отпипетира се аликвот (V4) ml (1 до највише 10 ml) пробе раствора В и (10–V4)
  ml пуферског раствора.

Слепа проба припреми се тако да се у трећу одмерну
  тиквицу отпипетира 10 ml пуферског раствора.

У све три тиквице дода се дестилисана вода до
  запремине од приближно 60 ml.

После тога се, једно за другим, у све три тиквице
  дода 6 ml реагенса I и 6 ml cca 17 – процентног раствора HCl, садржај тиквице
  промеша и пусти да стоји 5 минута на собној температури, заштићен од
  директног дневног светла.

Затим се дода 2 ml реагенса II, снажно промеша,
  заштити од директног дневног светла и пусти поново да стоји 5 минута на
  собној температури.

Мерење апсорпције врши се у времену од 2 сата и
  раствора I и раствора II према слепој проби на таласној дужини од 538 nm (за
  оба раствора треба узети 2 мерења). Концентрација нитрита раствора I и II се
  очита из баждарног правца и означи као С1 и С2.




 

6. Баждарни правац

 




6.1.



Од стандардног раствора нитрита отпипетира се 2, 4,
  8, 12 и 16 ml у одмерне тиквице од 100 ml и у сваку дода 10 ml пуферског
  раствора, а затим дестилисане воде до приближно 60 ml. Даље се поступа као
  код развијања боје узорака. Мерење апсорпције врши се у времену до 2 сата код
  538 nm, према слепој проби.

Тако добијена апсорпционе вредности се нанесу на
  милиметарски папир према одговарајућој концентрацији NO2 у 
mg/ml.




 

7. Рачун

 




7.1.



Нитрити (NO2) у
			где је:

			 

С1 = количина нитрита очитана на баждарном
  правцу за раствор I, у 
mg/100 ml

О = одмерен узорак, у грамима (у овом случају 10 g)

V1 = запремина (у овом случају 250 ml)

V3 = запремина употребљена као аликвот
  раствора А, у ml.








7.2.



Нитрати (NO3), 



			 


где је:


С2 = количина нитрита раствора II очитана
  на баждарном правцу, у 
mg/100 ml

NO2 = количина нитрата у узорку

О = одмерен узорак, у грамима

А = искоришћење које се добија при испитивању колоне,
  у %

V1 = запремина, у ml (као пре 250 ml)

V2 = запремина узета за редукцију аликвота раствора
  А, у ml

V4 = запремина узета за мерење као аликвот раствора
  В, у ml.

Резултати се изражавају у mg/kg, са једном децималом
  као аритметичка средина 2 мерења. Утврђена доња граница осетљивости методе
  износи 0.05 mg/kg.