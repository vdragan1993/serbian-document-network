Редакцијски пречишћен текст
 

 


На основу члана 145. став 3. и члана 221. Закона о здравственом осигурању („Службени гласник РС”, бр. 107/05 и 109/05 – исправка), 
	

Управни одбор 


	Републичког фонда*

 за здравствено осигурање, на седници од 12. маја 2006. године, донео је

*Службени гласник РС, 
	број 100/2011
 

ПРАВИЛНИК

о организацији и раду лекарских комисија

“Службени гласник РС”, бр. 44 од 26. маја 2006, 74 од 5. септембра 2006, 31 од 30. марта 2007, 37 од 11. априла 2008, 61 од 20 јуна 2008, 115 од 19. децембра 2008, 3 од 22. јануара 2010, 45 од 3. јула 2010, 
	100 од 29. децембра 2011, 
21 
	од 21. марта 2012, 
	50 од 9. маја 2014, 146 од 30. децембра 2014, 7 од 29. јануара 2016.

 

 

I ОПШТЕ ОДРЕДБЕ 

 

Члан 1.

Овим правилником уређује се начин рада, састав, организација, територијална распоређеност, контрола оцене првостепене, односно другостепене лекарске комисије, као и накнада за рад чланова комисије која им се исплаћује из средстава обавезног здравственог осигурања. 

 

Члан 2.

Првостепена, односно другостепена лекарска комисија, су стручно-медицински органи 


	Републичког фонда* за здравствено осигурање (у даљем тексту: 


	Републички фонд*

), односно матичне филијале (у даљем тексту: филијала), који учествују у поступку остваривања права осигураних лица из здравственог осигурања утврђених Законом о здравственом осигурању (у даљем тексту: Закон). 


*Службени гласник РС, 
	број 100/2011

 


Члан 3.*

Првостепена лекарска комисија организује се у филијали Републичког 
	фонда.*

Изузетно од става 1. овог члана, првостепена лекарска комисија може 
	да се организује и за више филијала.*

	*Службени гласник РС, број 7/2016


 

Члан 4.

Другостепена лекарска комисија се организује у седишту филијале. 

Изузетно од става 1. овог члана, другостепена лекарска комисија може да се организује и за више филијала. 

 

II. САСТАВ ЛЕКАРСКИХ КОМИСИЈА 

 

Члан 5.


Првостепена 
	лекарска комисија састоји се од два члана, од којих је један председник.*
	

Првостепена 
	лекарска комисија*
	
	може имати једног или два заменика.**

У случају 
	спречености да учествује у раду комисије, председника првостепене лекарске 
	комисије замењује члан или заменик кога он одреди.*

У случају 
	спречености да учествује у раду комисије, члана првостепене лекарске 
	комисије замењује заменик кога одреди председник првостепене лекарске 
	комисије.*

Другостепена 
	лекарска комисија састоји се од три члана, од којих је један председник.*

Другостепена 
	лекарска комисија има и два заменика члана.*

У случају 
	спречености да учествује у раду комисије, председника другостепене лекарске 
	комисије замењује један од чланова кога он одреди.*


	У случају спречености да учествује у раду комисије, члана другостепене 
	лекарске комисије замењује заменик кога одреди председник другостепене 
	лекарске комисије.*

*Службени гласник РС, 
	број 100/2011

**Службени гласник РС, 
	број 7/2016
 

Члан 6.

Брисан је 
	ранији став 1. (види члан 1. Правилника – 3/2010-132).

Председник првостепене лекарске комисије може бити председник више првостепених лекарских комисија. 
Члан, односно заменик члана првостепене лекарске 
	комисије може бити члан, односно заменик члана више првостепених лекарских 
	комисија.**Службени гласник РС, број 
	146/2014 

 

Члан 7.

Председник, члан и заменик члана првостепене, односно другостепене лекарске комисије може бити:*

1) стално запослен лекар у филијали;*

2) запослен лекар у здравственој установи;*

3) незапослен лекар;*

4) лекар корисник старосне пензије.*

У првостепеној, односно другостепеној лекарској комисији, најмање један лекар је стално запослен у филијали.*

*Службени гласник РС, број 3/2010

 

Члан 8.


Чланови првостепене, односно 
	другостепене лекарске комисије су лекари специјалисти одређене гране 
	медицине у складу са правилником којим се уређују специјализације и уже 
	специјализације здравствених радника.*

Уколико у саставу првостепене, односно другостепене лекарске комисије није заступљен лекар одговарајуће специјалности, као и у другим случајевима када је то потребно, првостепена, односно другостепена лекарска комисија, може да затражи налаз и мишљење одговарајуће здравствене установе. 

*Службени гласник РС, број 
	50/2014


 

Члан 9.

Председника, чланове и заменике чланова првостепене, односно другостепене лекарске комисије именује и разрешава директор 


	Републичког фонда* на предлог директора филијале. 

Председник, члан и заменик члана првостепене, односно другостепене лекарске комисије одговоран је за свој рад директору 


	Републичког фонда* и директору филијале. 


*Службени гласник РС, 
	број 100/2011

 

III. НАДЛЕЖНОСТ ЛЕКАРСКИХ КОМИСИЈА 

 

Члан 10.

Првостепена лекарска комисија: 

1) даје оцену и утврђује дужину привремене спречености за рад осигураника, по предлогу изабраног лекара, преко 30 дана привремене спречености за рад, односно привремене спречености за рад због неге члана уже породице дуже од 15 дана, односно дуже од седам дана, у складу са Законом; 

2) даје оцену по приговору осигураника или послодавца на оцену изабраног лекара о привременој спречености за рад осигураника због болести или повреде до 30 дана, односно привремене спречености за рад због неге члана породице, у складу са Законом; 

3) даје оцену о потреби обезбеђивања пратиоца оболелом лицу за време стационарног лечења, под условима утврђеним општим актом 


	Републичког фонда***; 

4) 
	одлучује о оправданости прописивања одређених врста медицинско-техничких 
	помагала и израде нових медицинско-техничких помагала пре истека рока 
	њиховог трајања; 

5) даје оцену о захтевима за накнаду трошкова лечења и путних трошкова; 

6) цени медицинску оправданост здравствене заштите коришћене супротно условима и начину утврђеном овим законом и прописима донетим за спровођење Закона; 

7) даје мишљење о упућивању осигураних лица на лечење у здравствене установе специјализоване за рехабилитацију и мишљење о упућивању осигураних лица на лечење ван подручја матичне филијале; 

8) предлаже упућивање осигураника, у случају дужег трајања спречености за рад, у складу са Законом, надлежном органу за оцену радне способности, односно инвалидности по прописима о пензијском и инвалидском осигурању; 

9) даје оцену о мишљењу изабраног лекара; 

10) утврђује здравствено стање осигураног лица ради издавања потврде о коришћењу здравствене заштите осигураног лица у иностранству, у складу са Законом; 

11) утврђује потребу осигураника за рад са скраћеним радним временом у току лечења, у складу са Законом;

11а) упућује осигурано лице, својим налогом, у здравствену установу ради додатне дијагностике, ако је дијагностички налаз неопходан за доношење оцене лекарске комисије и по потреби одређује употребу и врсту превозног средства и право на пратиоца, у складу са Законом;**

12) врши друге послове у вези са остваривањем права из здравственог осигурања. 

Поред послова из става 1. овог члана, првостепена лекарска комисија: 

1) даје оцену по приговору осигураника на оцену изабраног лекара о одређивању старости трудноће, ради остваривања права на одсуствовање са рада због трудноће и порођаја; 

2) даје оцену по приговору осигураника на мишљење изабраног лекара о здравственом стању детета ради остваривања права осигураника на одсуствовање са рада због неопходне посебне неге детета у складу са прописима о раду; 

3) утврђује привремену спреченост за рад осигураника по прописима о запошљавању и осигурању за случај незапослености и даје оцену по приговору осигураника на оцену изабраног лекара о привременој спречености за рад у складу са прописима о запошљавању и осигурању за случај незапослености. 


4) 
брисана је 
	(види члан 4. Правилника - 100/2011-181)

*Службени гласник РС, број 31/2007

**Службени гласник РС, број 45/2010

***Службени гласник 
	РС, број 100/2011

 

Члан 11.

Другостепена лекарска комисија: 

1) даје оцену по приговору осигураника, односно послодавца на оцену, односно на чињенично стање које је првостепена лекарска комисија утврдила; 

2) испитује по захтеву осигураног лица, филијале, односно послодавца правилност оцене коју као коначну даје првостепена лекарска комисија и о томе даје своју оцену и мишљење; 

3) даје оцену о продужењу права на накнаду зараде због неге члана уже породице до четири месеца у случају тешког оштећења здравственог стања детета до навршених 18 година живота због тешког оштећења можданих структура, малигне болести или другог тешког погоршања здравственог стања детета. 

Другостепена лекарска комисија може да врши ревизију свих права, односно вештачење у вези са свим правима из обавезног здравственог осигурања о којима је одлучивао изабрани лекар, односно првостепена лекарска комисија, по захтеву осигураног лица, послодавца, матичне филијале, односно Републичког завода.
 


НАПОМЕНА ИЗДАВАЧА: Према члану 1. Правилника о изменама и 
	допунама Правилника о организацији и раду лекарских комисија (Службени 
	гласник РС - 100/2011-181) 

	речи: „Републички завод” замењују се речима: „Републички фонд” у 
	одговарајућем падежу у преамбули Правилника, и чл. 2. 9, 10, 12, 19, 20, 21. 
	и 25. Члан 11, који такође садржи наведене речи овим чланом није обухваћен.

 

Члан 12.

У обављању послова утврђених Законом, председник и чланови првостепене, односно другостепене лекарске комисије имају обавезу да се старају о примени Закона и других прописа којима се утврђују права осигураних лица, и примени ставова медицинске доктрине. 



	Дужину привремене спречености за рад осигураника првостепена лекарска 
	комисија утврђује на основу општег акта Републичког фонда којим се уређују 
	медицинско-доктринарни стандарди за утврђивање привремене спречености за 
	рад.*

У дужину 
	трајања привремене спречености за рад осигураника, коју утврђује првостепена 
	лекарска комисија у складу са ставом 2. овог члана, не урачунава се дужина 
	привремене спречености за рад осигураника коју утврђује изабрани лекар у 
	амбулантним условима и за време болничког лечења без обзира на дужину 
	трајања болничког лечења.*

У дужину 
	трајања привремене спречености за рад осигураника, коју утврђује првостепена 
	лекарска комисија у складу са ставом 2. овог члана, не урачунава се дужина 
	привремене спречености за рад осигураника због коришћења продужене 
	рехабилитације у складу са одредбама општег акта Републичког фонда којим се 
	уређује медицинска рехабилитација у стационарним здравственим установама 
	специјализованим за рехабилитацију.*

Изузетно, 
	ако привремена спреченост за рад осигураника, по оцени првостепене лекарске 
	комисије, треба да траје дуже од прописане дужине привремене спречености за 
	рад у смислу општег акта из става 2. овог члана, првостепена лекарска 
	комисија дужна је да посебно образложи своју оцену о дужем трајању 
	привремене спречености за рад и наведе разлоге за такву оцену.*

Првостепена 
	лекарска комисија дужна је да о оцени из става 5. овог члана обавести 
	директора филијале.*

*Службени гласник РС, 
	број 100/2011

 

IV. ОРГАНИЗАЦИЈА И ТЕРИТОРИЈАЛНА РАСПОРЕЂЕНОСТ ЛЕКАРСКИХ КОМИСИЈА 

 

Члан 13.

Организација и територијална распоређеност, првостепених, односно другостепених лекарских комисија уређена је према броју осигураних лица у филијали, територији филијале и просторној удаљености испостава од филијале. 

 


Члан 14.*

За подручје филијале Републичког фонда организује се најмање једна 
	првостепена и једна другостепена лекарска комисија, осим у случајевима из 
	члана 3. став 2. и члана 4. став 2. овог правилника.*


*Службени гласник РС, број 7/2016

 

V. НАЧИН РАДА ЛЕКАРСКИХ КОМИСИЈА 

 


Члан 15.*

Директор филијале одређује место заседања, време рада, број седница 
	првостепене, односно другостепене лекарске комисије у току дана и недеље, 
	обезбеђује услове за рад, ажурно обављање послова и може да одреди једног 
	или два заменика првостепене лекарске комисије, односно два заменика члана 
	другостепене лекарске комисије.*

Првостепена лекарска комисија има потребан број седницa дневно, а 
	другостепена лекарска комисија има најмање једну седницу недељно.*

Првостепена лекарска комисија има најмање једну седницу недељно у 
	свакој испостави филијале.*

Изузетно од става 3. овог члана, у испоставама филијале у којима 
	нема услова за заседање првостепене лекарске комисије, послове из њеног 
	делокруга обавља првостепена лекарска комисија у седишту најближе испоставе 
	или првостепена лекарска комисија у седишту филијале.*
*Службени гласник РС, број 7/2016
	 

Члан 16.


Првостепена 
	лекарска комисија ради у седницама од два члана и оцену, мишљење и предлог 
	доноси једногласно.*

Изузетно од 
	става 1. овог члана, глас председника првостепене лекарске комисије*,
	
	односно члана или заменика члана кога он одреди** је 
	одлучујући у случају да оцена, мишљење и предлог не могу да се донесу 
	једногласно.*

Другостепена 
	лекарска комисија ради у седницама у пуном саставу и оцену, мишљење и 
	предлог доноси већином гласова.*

Радом 
	првостепене, односно другостепене лекарске комисије руководи председник 
	комисије*,
	
	односно члан или заменик члана кога он одреди** и стара се о законитости рада.* 



*Службени гласник РС, 
	број 100/2011


**Службени гласник РС, 
	број 7/2016 

Члан 17.

Првостепена, односно другостепена лекарска комисија даје оцену, мишљење и предлог на основу медицинске документације, а по потреби и на основу непосредног прегледа осигураног лица. 



	Медицинску документацију из став 1. овог члана чине клинички, лабораторијски 
	и други налази који потврђују узрок привремене спречености за рад, односно 
	постојање болести, повреде или стања, а од значаја су за оцену привремене 
	спречености за рад (у даљем тексту: дијагностика).*


	Дијагностика из става 2. овог члана обавезно обухвата налаз клиничког 
	прегледа осигураника према правилима пропедевтике, односно анамнезу и 
	објективни преглед осигураника.*


	Дијагностика из става 3. овог члана по потреби обухвата и:*

– 
	стандардну лабораторију и посебну циљану дијагностику;*

– 
	извештај лекара специјалисте о обављеном амбулантно-специјалистичком 
	прегледу са са циљаном дијагностиком;*

– 
	медицинска документација о стационарном лечењу.*

Непосредан преглед осигураника обавезан је када оцену привремене спречености за рад даје првостепена лекарска комисија. 

Оцена, мишљење и предлог првостепене, односно другостепене лекарске комисије, даје се у писаној форми и мора бити потпуно образложена и у складу са документацијом која служи за давање оцене. 

Првостепена, односно другостепена лекарска комисија је дужна да оцену, мишљење и предлог допуни и образложи на захтев филијале. 


*Службени гласник РС, 
	број 100/2011
 

VI. КОНТРОЛА ОЦЕНЕ ЛЕКАРСКИХ КОМИСИЈА 

 

Члан 18.

Првостепена, односно другостепена лекарска комисија води евиденцију о раду и подноси извештај о раду директору филијале. 

У евиденцију о раду уносе се подаци о датим оценама, мишљењима и предлозима. 

Извештај о раду из става 1. овог члана подноси се до 5. у месецу за протекли месец на обрасцу који је одштампан уз овај правилник и чини његов саставни део. 

Првостепена лекарска комисија подноси извештај о раду на обрасцу ЛК-1 и БО-1, а другостепена лекарска комисија на обрасцу ЛК-3 и БО-3. 

Филијала на основу месечних извештаја о раду првостепених, односно другостепених лекарских комисија из става 4. овог члана, дужна је да до 10. у месецу за претходни месец, сачини збирни извештај на обрасцима који су одштампани уз овај правилник и чине његов саставни део. 

Збирни извештај о раду првостепених лекарских комисија подноси се на обрасцу ЛК-2 и БО-2, а другостепених лекарских комисија на обрасцу ЛК-4 и БО-4. 

 

Члан 19.

Збирни извештај о раду првостепених, односно другостепених лекарских комисија из члана 18. став 6. овог правилника филијала доставља до 15. у месецу за претходни месец дирекцији 


	Републичког фонда*. 


*Службени гласник РС, 
	број 100/2011

 

Члан 20.

У дирекцији 


	Републичког фонда* образује се Комисија за уједначавање рада првостепених, односно другостепених лекарских комисија у складу са Законом и општим актом 


	Републичког фонда* којим се уређује унутрашња организација и систематизација. 

Комисија из става 1. овог члана на основу збирних извештаја о раду првостепених, односно другостепених лекарских комисија из члана 19. овог правилника врши: 

1) контролу оцене првостепених, односно другостепених лекарских комисија; 

2) предлаже мере и даје инструкције у вези једнобразног доношења оцена, мишљења и предлога; 

3) врши едукацију, организује стручна саветовања у циљу квалитетног и ефикасног рада првостепених, односно другостепених лекарских комисија. 

Комисија из става 1. овог члана састаји се од три члана који су стално запослени у 


	Републичком фонду*.

*Службени гласник РС, 
	број 100/2011 

 

Члан 21.

Комисија из члана 20. овог правилника, директору 


	Републичког фонда* квартално подноси извештај о раду првостепених, односно другостепених лекарских комисија са предлогом мера. 


*Службени гласник РС, 
	број 100/2011

 

VII. НАКНАДА ЗА РАД ЧЛАНОВА ЛЕКАРСКИХ КОМИСИЈА 

 

Члан 22.

Чланови првостепене, односно другостепене лекарске комисије осим чланова из члана 7. став 1. тачка 1. овог правилника, имају право на накнаду за свој рад у првостепеној, односно другостепеној лекарској комисији у складу са одредбама Закона и овог правилника на терет средстава обавезног здравственог осигурања. 

 

Члан 23.

Члановима првостепене лекарске комисије из члана 22. овог правилника, за рад у лекарској комисији припада накнада по седници у износу од 4% просечне месечне зараде по запосленом без пореза и доприноса исплаћене у Републици у претходном месецу у односу на месец за који се врши обрачун накнаде, а према објављеним подацима републичког органа надлежног за послове статистике. 

Члановима другостепене лекарске комисије из члана 22. овог правилника, за рад у лекарској комисији припада накнада по седници у износу од 5% просечне месечне зараде по запосленом без пореза и доприноса исплаћене у Републици у претходном месецу у односу на месец за који се врши обрачун накнаде, а према објављеним подацима републичког органа надлежног за послове статистике. 

Накнада за рад исплаћује се члановима првостепене, односно другостепене лекарске комисије из средстава обавезног здравственог осигурања, до 10. у месецу за протекли месец. 

 

Члан 24.

Члановима првостепене, односно другостепене лекарске комисије који због обављања послова првостепене, односно другостепене лекарске комисије путују из седишта филијале или испоставе у седиште друге испоставе, односно филијале, припада накнада трошкова превоза уколико им превоз не обезбеђује филијала. Накнада из става 1. овог члана припада у висини трошкова превоза за аутобус или воз. 

Изузетно, у случају из става 1. овог члана, за коришћење свог моторног возила члану првостепене, односно другостепене лекарске комисије припада накнада у износу 10% од цене једног литра бензина за сваки пређени километар. 

 

Члан 25.

Директор филијале по овлашћењу директора 


	Републичког фонда* закључује одговарајући уговор са члановима и заменицима првостепених, односно другостепених лекарских комисија, осим са стално запосленим у 


	Републичком фонду*, којим се уређују међусобна права и обавезе у складу са овим правилником. 


*Службени гласник РС, 
	број 100/2011

 

VIII. ПРЕЛАЗНЕ И ЗАВРШНЕ ОДРЕДБЕ 

 

Члан 26.

Именовање председника, чланова и заменика чланова првостепених, односно другостепених лекарских комисија у складу са одредбама овог правилника обавиће се у року од 90 дана од дана ступања на снагу Правилника. 

Директор филијале ће у року из става 1. овог члана предузети организационе и друге мере неопходне за почетак рада првостепених, односно другостепених лекарских комисија у складу са овим правилником. 

 

Члан 27.

Даном почетка примене овог правилника престаје да важи Правилник о образовању и раду лекарских комисија 01 број 4673/4 од 16. новембра 1993. године и број 1680/2 од 12. маја 1994. године. 

 

Члан 28.

Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. септембра 2006. године. 

 

 

01/2 број 54-841/06

У Београду, 12. маја 2006. године

Управи одбор Републичког завода

за здравствено осигурање

Председник,

др Рајко Косановић, с.р.

 

 

 

ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА

 

 

Правилник о допуни Правилника о организацији и раду лекарских комисија: "Службени гласник РС", број 74/2006-17

 

Члан 1.

Правилник о организацији и раду лекарских комисија („Службени гласник РС”, број 44/06), престаје да се примењује даном ступања на снагу овог правилника, а примењиваће се од 1. новембра 2006. године.

 

Члан 2.

Овај правилник ступа на снагу осмог дана од дана објављивања у „Службеном гласнику Републике Србије”.

 

  ОБРАСЦИ
	 
Образац БО-1 - 
Извештај о раду Првостепене лекарске комисије у 
	поступку оцене привремене спречености за рад
Образац БО-2 -
	Збирни 
	извештај о раду првостепених лекарских комисија у поступку оцене привремене 
	спречености за рад
Образац БО-3 - 
Извештај о раду Другостепене лекарске комисије у 
	поступку оцене привремене спречености за рад
Образац БО-4 -
	Збирни 
	извештај о раду другостепених лекарских комисија у поступку оцене привремене 
	спречености за рад


	Образац ЛК-1 - 
Извештај о раду Првостепене лекарске комисије


Образац ЛК-2 -
	Збирни 
	извештај о раду првостепених лекарских комисија


Образац ЛК-3 - 
Извештај о раду Другостепене лекарске комисије


Образац ЛК-4 -
	Збирни 
	извештај о раду другостепених лекарских комисија