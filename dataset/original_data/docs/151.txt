На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), а у вези са чланом 3. став 3.02. Споразума о зајму (Пројекат унапређења земљишне администрације у Србији) између Републике Србије и Међународне банке за обнову и развој („Службени гласник РС – Међународни уговори”, број 13/15),
Влада доноси
 
ОДЛУКУ
"Службени гласник РС", број 86 од 21. 
				октобра 2016.
  
1. Образују се Пројектни савет (у даљем тексту: Савет) и Управни одбор (у даљем тексту: Одбор) Пројекта унапређењa земљишне администрације у Србији у циљу реализације обавеза из Споразума о зајму (Пројекат унапређењa земљишне администрације у Србији) између Републике Србије и Међународне банке за обнову и развој (у даљем тексту: Пројекат).
2. У Савет се именују:
1) за председника:
– Имре Керн, државни секретар у Министарству грађевинарства, саобраћаја и инфраструктуре;
2) за заменикa председника:
– Александра Дамњановић, државни секретар у Министарству грађевинарства, саобраћаја и инфраструктуре;
3) за чланове:
– Никола Миливојевић, саветник потпредседника Владе и министра грађевинарства, саобраћаја и инфраструктуре,
– Јованка Атанацковић, вршилац дужности помоћника министра грађевинарства, саобраћаја и инфраструктуре,
– Верица Игњатовић, вршилац дужности помоћника министра финансија – Сектор за међународну сарадњу,
– Предраг Ивановић, вршилац дужности помоћника директора Управе за јавни дуг у Министарству финансија, 
– Душан Стојановић, директор Дирекције за електронску управу у Министарству државне управе и локалне самоуправе, 
– Војислав Топић, старији пројект менаџер, Агенција за привредне регистре,
– Милка Лукач, начелник одељења у Сектору за трансформације у Пореској управи,
– Даница Стојановић, руководилац Групе за европске интеграције и међународну сарадњу у Министарству државне управе и локалне самоуправе,
– Миодраг Трајковић, самостални саветник у Сектору за привредни развој у Министарству привреде,
– Чедомир Бацковић, помоћник министра правде,
– Душан Гавриловић, руководилац Одсека за инпут-аутпут статистику и регионалне рачуне у Републичком заводу за статистику,
– Борко Драшковић, вршилац дужности директора Републичког геодетског завода.
3. Савет се образује ради доношења свих значајних одлука у вези са политикама које се односе на имплементацију Пројекта, за генерални надзор над Пројектом, као и за усвајање годишњих планова рада, планова обуке и извештаја. Такође, улогу секретара Савета ће имати руководилац Јединице за управљање пројектом, у складу са Споразумом о зајму наведеног у преамбули.
4. У Одбор се именују:
1) за председника:
– Борко Драшковић, вршилац дужности директора Републичког геодетског завода;
2) за чланове:
– Имре Керн, државни секретар у Министарству грађевинарства, саобраћаја и инфраструктуре, 
– Даринка Ђуран, вршилац дужности помоћника министра грађевинарства, саобраћаја и инфраструктуре, 
– Соња Ракић, вршилац дужности помоћника директора Републичког геодетског завода – Сектор за катастар непокретности,
– Данка Гарић, вршилац дужности помоћника директора Републичког геодетског завода – Сектор за информатику и комуникације, 
– Миљана Кузмановић Костић, вршилац дужности помоћника директора Републичког геодетског завода – Сектор за правне послове,
– Јелена Матић Вареница, вршилац дужности помоћника директора Републичког геодетског завода – Сектор за топографију и картографију,
– Славиша Томовић, вршилац дужности помоћника директора Републичког геодетског завода – Сектор за стручне и инспекцијске послове,
– Ванчо Божинов, вршилац дужности помоћника директора Републичког геодетског завода – Сектор за геодетске радове,
– Драгана Дејановић, самостални саветник у Управи за јавни дуг у Министарству финансија. 
5. Одбор се образује ради обављања послова надзора над редовном имплементацијом активности на Пројекту и достављања извештаја Савету, квартално или по захтеву Савета, у складу са критеријумима дефинисаним Оперативним приручником.
6. Стручну и административно-техничку потпору Савету и Одбору пружа Министарство грађевинарства, саобраћаја и инфраструктуре.
7. Даном ступања на снагу ове одлуке престаје да важи Одлука Владе 05 број 02-7663/2015-1 од 28. августа 2015. године и 05 број 02-3311/2016 од 25. марта 2016. године, објављена у „Службеном гласнику Републике Србије”, бр. 75/15 и 32/16, којом су образовани Пројектни савет и Управни одбор Пројекта унапређење земљишне администрације у Србији у циљу реализације обавеза из Споразума о зајму (Пројекат унапређење земљишне администрације у Србији) између Републике Србије и Међународне банке за обнову и развој.
8. Ова одлука ступа на снагу наредног дана од дана објављивања у „Службеном гласнику Републике Србије”. 
 
05 број 02-9923/2016
У Београду, 20. октобра 2016. године
Влада
Председник,
Александар Вучић, с.р.