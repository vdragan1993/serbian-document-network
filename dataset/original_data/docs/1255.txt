На
основу члана 29. став 6. Закона о странцима („Службени гласник РС”, број
97/08),
Министар
унутрашњих послова доноси
 
 
ПРАВИЛНИК
о изгледу, садржини и
начину уношења одобрења привременог боравка у страну путну исправу
„Службeни гласник РС“,
број 59 од 28. јула 2009.
 
 
Члан 1.
Овим
правилником се прописује изглед, садржина и начин уношења одобрења привременог боравка
у страну путну исправу. 
 
Члан 2.
Странцу
коме је одобрен привремени боравак у путну исправу уноси се налепница.
Образац
налепнице из става 1. овог члана је правоугаоног облика, димензија 105 x 75 mm,
израђен на заштићеном папиру, на којем доминирају плави тонови. Натписи су одштампани
црном бојом, осим серијског броја налепнице који је одштампан црвеном бојом.
Заштитни
елементи на налепници су кинеграм, текст СРБ невидљив голим оком, који флуоресцира
под УВ светлом и микротекст СРБ.
Натписи
на обрасцу су поред српског језика, одштампани и на енглеском језику. 
 
Члан 3.
Налепница
из члана 2. овог правилника лепи се на прву слободну страну у путној исправи странца.
Образац
налепнице је одштампан уз овај правилник и чини његов саставни део. 
 
Члан 4.
Овај
правилник ступа на снагу наредног дана од дана објављивања у „Службеном гласнику
Републике Србије”. 
 
Министар,
Ивица Дачић, с.р.