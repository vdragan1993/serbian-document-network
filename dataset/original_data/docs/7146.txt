На основу члана 64а став 5. Закона о радиодифузији
(„Службени гласник РС”, бр. 42/02, 97/04, 76/05, 79/05 – др. закон, 62/06 и
85/06),

Савет Републичке радиодифузне агенције донео је 

 

ПРАВИЛНИК 

о садржини и обрасцу
легитимације лица овлашћеног за принудно извршење одлука Савета Републичке
радиодифузне агенције

“Службени гласник
РС” број 
91 
 од
20. октобра 2006.

 

Члан 1.

Овим
правилником прописује се садржина и образац легитимације лица овлашћеног за
принудно извршење одлука Савета Републичке радиодифузне агенције (у даљем
тексту: Савет).

Образац
легитимације из става 1. овог члана одштампан је уз овај правилник и чини његов
саставни део.

Члан 2.

Легитимација
лица овлашћеног за принудно извршење одлука Савета садржи:

А.
на предњој страни:

–
лого Републичке радиодифузне агенције,

–
име и презиме лица овлашћеног за принудно извршење,

–
матични број лица овлашћеног за принудно извршење,

–
фотографију лица овлашћеног за принудно извршење,

–
службени број легитимације,

Б.
на полеђини је одштампан текст следеће садржине:

„Ималац
ове легитимације има овлашћења у складу са одредбом из члана 64а став. 4.
Закона о радиодифузији и то да у поступку принудног извршења одлука Савета РРА
изврши печаћење просторија у којима су смештена телекомуникациона средства
емитера, односно правног или физичког лица које програм емитује без дозволе,
укључујући и радио станицу.”

–
датум издавања легитимације,

–
печат Републичке радиодифузне агенције,

–
потпис председника или заменика председника Савета.

Члан 3. 

Образац
легитимације лица овлашћеног за принудно извршење одлука Савета штампа се на
офсетном папиру формата 85 x 54 мм, двостране колор штампе, са пластификацијом.

Члан 4.

Лицу
овлашћеном за извршење одлука Савета легитимација ће бити одузета у случају
престанка радног односа или доношењем одлуке Савета о одузимању овлашећња за
које је издата.

Члан 5.

Ималац
легитимације је обавезан у случају да легитимацију изгуби или на други начин
остане без ње, најкасније у року од 24 часа о томе обавести председника или
заменика председника Савета уз писмену изјаву о времену, месту и околнистима
под којима је легитимација изгубљена или нестала на други начин.

У
случају из става 1. овог члана лицу овлашћеном за принудно извршење одлуком
Савета издаје се нова легитимација, а претходна се оглашава неважећом.

Члан 6.

Легитимација
се може заменити и у случајевима дотрајалости, оштећења или промене личних
података имаоца легитимације.

Члан 7.

Легитимација
која је одузета или замењена уништава се од стране трочлане Комисије коју
именује председник Савета из реда запослених у Агенцији. 

Члан 8.

О
издатим, замењеним и одузетим легитимацијама води се евиденција. 

Број
из евиденције под којим је извршен упис је уједно и регистарски број
легитимације.

Члан 9.

Овај
правилник ступа на снагу осмог дана од дана објављивања у „Службеном гласнику
Републике Србије”.

 

 

Број
743-2-а/06

У
Београду, 11. октобра 2006. године

Републичка
радиодифузна агенција

Председник
Савета,

др
Ненад Цекић, с.р.