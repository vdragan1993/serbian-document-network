На основу члана 41а став 2. Закона о заштити природе („Службени гласник РС”, бр. 36/09, 88/10 и 91/10 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
УРЕДБУ 
о проглашењу Специјалног резервата природе „Пештерско поље”
"Службени гласник РС", број 114 од 31. 
				децембра 2015.
 
Члан 1.
Подручје ,,Пештерско поље” на Пештерској висоравни на југозападу Србије проглашава се заштићеним подручјем I категорије међународног и националног односно изузетног значаја, као Специјални резерват природе „Пештерско поље” (у даљем тексту: Специјални резерват природе „Пештерско поље”).
Члан 2.
Специјални резерват природе „Пештерско поље” ставља се под заштиту ради очувања: репрезентативних и јединствених одлика биодиверзитета и геодиверзитета; једног од највећих преосталих брдско-планинских тресавских комплекса у Србији и на Балкану где су уточиште нашле бројне реликтне, ендемичне, ретке и угрожене, национално и међународно значајне врсте флоре и фауне као што су: барски тролист Menyanthes trifoliate, барски ушљивац Pedicularis palustris, мала мешинарка Utricularia minor чије је ово једино преостало станиште у Србији, прдавац Crex crex, ритска сова Asio flameus, планински мрмољак Triturus alpestris, стеноендемит овог подручја пештерски пуж Bythinella pesterica, десет врста тврдокрилаца, две врсте водених гриња, две врсте слатководних пужева и шест врста слатководних шкољки за фауну Србије познатих само на овом простору, 39 биљних заједница тресавске, мочварне, водене, ливадске, пашњачке, шумске и спорадично рудералне вегетације; низа геоморфолошких одлика као што су кречњачки хумови, понори, мразне травне хумке-туфури, мразним процесом разривене тресавске површине, солифлукционе терасете, травни прстенови, мигрирајући бусенови и крашко-нивационе депресије.
Члан 3.
Специјални резерват природе „Пештерско поље” налази се на територији општина Тутин и Сјеница, укупне површине 3117,97 ha од чега је 1595,22 ha (51,16%) у државној својини, 1376,81 ha (44,16%) у приватној својини, а 145,94 ha (4,68%) у осталим облицима својине. 
Опис границе и графички приказ Специјалног резервата природе „Пештерско поље” дати су у Прилогу – Опис границе и графички приказ Специјалног резервата природе „Пештерско поље” , који је одштампан уз ову уредбу и чини њен саставни део.
Члан 4.
На подручју Специјалног резервата природе „Пештерско поље” успостављају се режими заштите II и III степена.
Режим заштите II степена успоставља се на површини од 2974,45 ha, односно 95,40% од укупне површине заштићеног подручја. 
Режим заштите III степена успоставља се на површини од 143,52 ha, односно 4,60% од укупне површине заштићеног подручја.
Члан 5.
На површинама на којима је утврђен режим заштите II степена забрањује се:
1) извођење свих радова који би могли да наруше или измене геоморфолошке и педолошке карактеристике подручја, што се првенствено односи на деградацију земљишта, његово загађење и нерационално коришћење, као и експлоатацију минералних сировина (тресета, камена, материјала речних корита и језера) и одлагање и депоновање отпада; 
2) изградња површинских експлоатационих поља тресета и пратеће инфраструктуре;
3) изградња додатних инфраструктурних објеката, осим ако нису у функцији ефикаснијег коришћења постојећих система, са технологијом у функцији заштите животне средине и простора;
4) исушивање и превођење постојећих тресава, мочвара, ливада и пашњака у оранице и површине других намена;
5) вршење активности које воде уништавању заштићених и строго заштићених врста и њихових станишта;
6) изградња спортско-рекреативних објеката и викендица;
7) интродукција алохтоних биљних и животињских врста, посебно инвазивних и самоиницијативно порибљавање;
8) постављање отровних мамаца у циљу борбе против штеточина.
На површинама на којима је утврђен режим заштите II степена ограничава се примена хидроинжењеријских захвата попут каптирања извора, изузев активности на одржавању већ постојећих водоакумулација, канала, брана и насипа.
На површинама на којима је утврђен режим заштите III степена забрањује се примена свих техничких захвата којима се директно или индиректно нарушава састав, структура и хидрологија околних типова станишта који се налазе у зони режима заштите II степена.
На површинама на којима је утврђен режим заштите III степена ограничава се: 
1) експлоатацијa тресета у складу са законом и уз дефинисано праћење методологије, обима и динамике експлоатације, уз очување базичног вододрживог слоја – подине и остављање најмање 20 cm тресетног слоја изнад подине, као и уз примену активности и интервенција у циљу рекултивације и рестаурације експлоатисаних тресетних површина;
2) изградња асфалтних база и ширење путне инфраструктуре мимо одобрених планова;
3) изградња пратећих инфраструктурних објеката и складишта.
Поред забрана и ограничења које су регулисане прописима којима се уређује заштита природе, забрањује се и промена намене заштићеног подручја.
Члан 6.
Специјални резерват природе „Пештерско поље” поверава се на управљање „Туристичкој организацији Сјеница” из Сјенице (у даљем тексту: Управљач).
Члан 7.
У обављању законом утврђених послова управљања заштићеним подручјем, Управљач је дужан нарочито да: 
1) управља заштићеним подручјем на начин који омогућава да се у потпуности спроведу прописане мере и активности заштите (режим заштите) у циљу очувања и унапређења заштићеног подручја;
2) врши обележавање заштићеног подручја;
3) донесе десетогодишњи план управљања и годишњи програм управљања;
4) обезбеди чуварску службу;
5) донесе акт о унутрашњем реду и чуварској служби;
6) у случају насталих промена које могу уништити или нарушити основну вредност заштићеног подручја обавештава Завод за заштиту природе Србије;
7) обезбеђује услове за спровођење научноистраживачких, образовних, информативно-пропагандних и других активности у складу са законом којим се уређује заштита природе;
8) обезбеђује финансијска средства из сопствених прихода и из накнада за коришћење заштићеног подручја, као и других извора утврђених законом;
9) се обраћа надлежним органима ради обезбеђивања средстава из општинског и републичког буџета и других извора прихода;
10) учествује у поступку утврђивања накнаде за ускраћивање или ограничавање права коришћења; 
11) издаје сагласности и одобрења; 
12) прати стање и води евиденцију о природним вредностима, непокретностима и људским активностима, и 
13) утврђује и наплаћује накнаду за коришћење заштићеног подручја.
Управљач је дужан да изврши упис делатности управљања заштићеним подручјем у складу са прописима којима се уређује класификација делатности у року од 60 дана од дана ступања на снагу ове уредбе.
Члан 8.
Очување, унапређење, одрживо коришћење и приказивање природних и других вредности подручја Специјалног резервата природе „Пештерско поље” спроводи се према плану управљања који доноси Управљач на период од десет година (у даљем тексту: План управљања), са садржином и на начин прописан законом којим се уређује заштита природе.
План управљања садржи циљеве и приоритетне задатке очувања повољног стања као и превентивне мере заштите од пожара у складу са законом којим се уређује заштита од пожара и прописима донетим на основу тог закона.
План управљања Управљач доноси и доставља министарству надлежном за послове заштите животне средине (у даљем тексту: Министарство) најкасније у року од десет месеци од дана ступања на снагу ове уредбе.
У поступку давања сагласности на План управљања, Министарство прибавља мишљења министарстава надлежних за послове науке, просвете, културе, рударства и енергетике, привреде, грађевине, саобраћаја и просторног планирања, туризма и финансија.
Управљач је дужан да једном у три године анализира спровођење Плана управљања и остварене резултате и по потреби изврши његову ревизију.
До доношења Плана управљања, Управљач врши послове на основу годишњег програма управљања који је дужан да донесе и достави Министарству на сагласност у року од 60 дана од дана ступања на снагу ове уредбе.
План управљања остварује се годишњим програмом управљања, који садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката, организационих и материјалних услова за извршење програма, висине и извора потребних финансијских средстава.
Члан 9.
Управљач је дужан да обезбеди спровођење режима заштите, односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе.
У оквиру садржине прописане законом којим се уређује заштита природе, правилником из става 1. овог члана се ближе утврђују забрањени радови и активности, као и правила и услови обављања радова и активности који су допуштени на подручју Специјалног резервата природе „Пештерско поље” .
Правилник из става 1. овог члана се објављује у „Службеном гласнику Републике Србије”.
Члан 10.
Управљач је дужан да на прописан начин обележи Специјални резерват природе „Пештерско поље”, његову спољну границу, односно границе режима заштите, најкасније у року од 12 месеци од дана ступања на снагу ове уредбе.
Члан 11.
Управљач је дужан да заснује дигиталну базу података о природним и створеним вредностима, непокретностима, активностима и другим подацима од значаја за управљање Специјалним резерватом природе „Пештерско поље” у року од две године од дана ступања на снагу ове уредбе.
Члан 12.
Управљач доноси и доставља Министарству на сагласност акт о накнади за коришћење заштићеног подручја Специјалног резервата природе „Пештерско поље” у року од шест месеци од дана ступања на снагу ове уредбе.
Члан 13.
Средства за спровођење Плана управљања обезбеђују се из буџета Републике Србије, од накнаде за коришћење заштићеног подручја, прихода остварених обављањем делатности Управљача и из других извора, у складу са законом.
Члан 14.
Планови уређења простора, шумске, ловне, пољопривредне и друге основе и програми који обухватају заштићено подручје Специјални резерват природе „Пештерско поље” усагласиће се са Просторним планом Републике Србије, Планом управљања и режимима заштите утврђеним овом уредбом.
Члан 15.
Ова уредба ступа на снагу осмог дана од дана објављивања у „Службеном гласнику Републике Србије”.
05 број 110-14029/2015
У Београду, 30. децембра 2015. године
Влада
Председник, 
Александар Вучић, с.р.
ПРИЛОГ
ОПИС ГРАНИЦЕ И ГРАФИЧКИ ПРИКАЗ СПЕЦИЈАЛНОГ РЕЗЕРВАТА ПРИРОДЕ ,,ПЕШТЕРСКО ПОЉЕ” 
Почетна тачка описа се налази у oпштини Сјеница, КО Тузиње, на тромеђи к.п. бр. 868 и 2287 и пута к.п. број 2883. Од почетне тачке описа граница иде у правцу истока, прати пут (к.п. број 2883), одваја се од пута у правцу југа на тромеђи к.п. бр. 2019/2 и 2019/1 и пута к.п. број 2883, те наставља источним странама к.п. бр. 2019/1, 2018 и 2016 одакле сече правом линијом к.п. број 2003 из најисточније тачке к.п. број 2016 до најсеверније тачке к.п .број 2004. У правцу југа граница прати источне стране к.п. бр. 2006 и 2005 и долази до границе општине Сјенице и општине Тутин, односно КО Тузиње и КО Браћак. Граница даље пролази кроз општину Тутин, односно, КО Браћак. Граница сече к.п. број 1 по следећим координатама:




7432629,67


4774156,68




7432584,01


4774042,97




и излази на границу пута к.п. бр. 25 и 1. Граница наставља спољним границама к.п. бр. 1, 248/1, 442/2, 439/2, 439/1, 438, 440, 288, 289, 290, 291, 297, 298, 299/2, 299/1, 300/1, 300/4, 301/5, 302/5, 304/4, 304/3, 305/3, 306/3, 307/3, 308/3, 309/3, 310/3, 360/2, 359/2, 358, 348, 349, 350, 351, 352, 353, 354, 374, 376, 377, 378, 379, 380, 381, 382, 383, 384, 385 и 386, затим пресеца к.п. број 425 од најјужније тачке к.п. број 1019 у правцу најсеверније тачке к.п. број 424. Одатле граница прати северне стране к.п. бр. 424, 387, 388, 389, 390, 391, 392, 393, 394, 395, 396, 397, 398, 399 и 400, где сече к.п. број 834 у правцу тромеђе к.п. бр. 834, 835 и 836. Граница наставља северном страном к.п. бр. 836 и 837, сече к.п. број 839 у правцу најзападније тачке к.п. број 840, наставља 840 и 841, затим сече к.п. бр. 842 и 843 правом линијом у правцу најзападније тачке к.п. број 844. Граница наставља северном страном к.п. бр. 844, 845, 847, 848, 849, 850 и 853 затим сече к.п. број 855 по координатама:




7430974,32


4772051,12




7430995,17


4772059,20




и наставља северном страном к.п. број 857, сече к.п. број 746 од најисточније тачке к.п. број 857 у правцу најзападније тачке к.п. број 752. Граница обилази око к.п. бр. 752 и 753, мења правац у југозападни и иде спољном границом к.п. бр. 746 и 858 и улази у КО Девреч и наставља спољним границама к.п. бр. 71, 72, 73 и 74, мења правац у јужни и прати к.п. бр. 59, 69/1, 66 и 69/2 и долази на границу са КО Лескова. Кроз КО Лескова граница прати пут к.п. број 1084 до места где пресеца к.п. број 1 по следећим координатама:




7430833,24


4770564,91




7430270,00


4770060,00




7430062,58


4770208,17




и улази у КО Бороштица при чему сече к.п. број 28/1 по следећим координатама:




7430062,58


4770208,17




7429527,71


4770590,25




и притом излази на западну страну к.п. број 28/1, делом у заштићеном подручју и прати је у правцу југа до тачке одакле граница поново сече к.п. број 28/1 по следећим координатама:




7429950,48


4769143,83




7430043,35


4769124,40




граница даље наставља кроз КО Лескова и притом сече к.п. бр. 1, 1084 и 864 по координатама:




7430043,35


4769124,40




7430393,03


4769051,30




одатле граница прати северну страну к.п. број 864 до тромеђе к.п. бр. 864, 860 и 1085 одакле сече к.п. бр. 1085, 631, 632 и 631 по следећим координатама:




7431231,85


4768935,82




7431238,80


4768937,01




7431600,00


4769000,00




7431944,37


4768779,31




Граница даље наставља к.п. бр. 631, 865, 903, 904, 905, 906, 947, 948, 949, 950, 952, 953, 954, 955, 956, 1008, 1007, 1010 и 1011/1, а затим прати границу КО Суви До и КО Ђерекаре, а затим иде кроз КО Набоје спољним границама к.п. бр. 71, 72, 73, 74, 75, 77, 78, 79, 81, 82, 150, 151, 152, 153, 154, 155, 156, 157, 158, 159, 160, 161, 164 и 179, сече к.п. број 1926 под правим углом у правцу тромеђе к.п. бр. 1926, 1111 и 1114, затим наставља к.п. бр.1114, 1116/1, 1113 и 1112 и прати пут (к.п. бр. 1132, 1022, 1190 и 1330), затим сече пут (к.п. број 1929) и излази поново на пут (к.п. број 1256), одваја се к.п. бр. 1195, 1196 и 1192 где поново излази на пут (к.п. број 1929) којег сече у правцу тромеђе к.п. бр. 1929, 1188 и 1187. Граница даље прати северну страну пута (к.п. број 1929) у правцу запада, а затим се одваја к.п. бр. 1176, 1175 и 1174, сече пут (к.п. број 1162) у правцу најјужније тачке к.п. број 1139, те наставља к.п. бр. 1162, 1138, 1135, 1134, 1133, 1131, 1130, 1129, 1128, 1127, 1126, 1144, 1145, 1146, 1147, 1148 и 1157, границом са КО Ђерекаре, 1161, сече пут (к.п. број 1929 у правцу тромеђе к.п. бр. 1929, 1239/1 и 1911) наставља путем к.п. бр. 1929, 1914/1 и 1915 коју сече по следећим координатама:




7433528,40


4764154,72




7433500,00


4764000,00




7433120,00


4764080,00




7432951,30


4763923,52




и јужном страном к.п. број 1914/2 долази до границе са КО Ђерекаре. Граница даље иде кроз КО Ђерекаре, и прати спољне границе к.п. број 472/2, сече к.п. бр. 1400, 69, 70 и долази до пута (к.п. број 1403) којег прати у правцу севера до тромеђе к.п. бр. 38, 37 и пута (к.п. број 1403) одакле у правцу запада сече пут к.п. бр. 1403 и 117 по координатама:




7432820,15


4764683,46




7432816,02


4764681,97




7431550,00


4764950,00




7431880,34


4765247,27




Граница даље иде у правцу североистока границом к.п. бр. 29, 30, 32, 33 и 117 и поново сече пут к.п. број 1402 и прати га у правцу северозапада до границе са КО Суви До. Граница даље иде кроз КО Суви До, пратећи пут (к.п. бр. 2612 и 2610), те се одваја к.п. бр. 458, 454 и 446, где поново долази до пута (к.п. број 2610) који прати до Луковачке реке (к.п. број 2607). Граница прати Луковачку реку са северне стране, затим се одваја к.п. бр. 477, 526, 528, 529, 542, 511, 512, 509, 507, 506, 500, 503, 427 и 426 где долази до КО Бороштице. Граница даље иде кроз КО Бороштицу и прати границу к.п. бр. 690, 691, 696, 697, 698, 705, 676/3, 701, 938, 464, 466, 469, 471, 472, 473, 474, 488, 490, 500, 505, 511 и 512, прати Бороштичку реку к.п. број 939 у правцу запада све до границе са општином Сјеница, односно КО Угао. Граница иде даље кроз КО Угао и сече к.п. број 1018 у правцу тромеђе к.п. бр. 1018, 1019 и 1022, а затим иде у правцу севера к.п. бр. 1018, 1001, 999, 998, 964, 965, 968, 973, 974, 975 и 913, сече к.п. број 907 у правцу најјужније тачке к.п. број 905 и наставља к.п. бр. 905, 904, 898, 897, 896, 895, 893, 891, 776, 777, 781, 746, 745, 2337, 733, 2353, 703, 709, 706, 1321, 1318, 1315 и 1312, сече к.п. број 1305 у правцу најсеверније тачке к.п. број 1109 и наставља даље к.п. број 1109 одакле сече к.п. број 1111 у правцу најсеверније тачке к.п. број 1110 и иде к.п. бр. 1110, 1116, 1117, 1120, 1138, 1137, 1135, 1134, 1133, 1132, 1131, 1130 и 1128, сече пут (к.п. број 2360), 1298, 1300, 1301, 1302, 1304, 1284, 1283, 1280, 1279, 1278 и 1275, сече пут (к.п. број 2353), 1333, 1336, 1335, 685, 686, 683 и 681 одакле сече пут (к.п. број 2352) у правцу јужне стране к.п. број 473, те наставља границом к.п. бр. 473, 474, 475, 478, 482, 487, 491 и 492 одакле сече к.п. број 2337 у правцу најјужније тачке к.п. број 493 и прати к. п. бр. 493, 495, 503, 2337, 510, 513, 2337, 514, 515, 516, 517, 2337, 631/2, 639, 640, 642, 643, 2337, 666, 664, 663, 661, 660, 2337, 784, 785, 786, 787, 790, 791, 793, 794, 802 и 803, сече пут к.п. број 2346 у правцу најисточније тачке к.п. број 588, те даље прати к.п. број 587/1, сече пут (к.п. број 2355), 247, 2355, 811/1, 812, 813, 814, 815, 816, 820, 828, 827, 826, 171, 172, 170 и 169, сече пут (к.п. број 2343), 183, 184, 102, 105/1 и 104, улази у КО Буђево и наставља к.п. бр. 3571, 3570, 3566, 3569, 3567 и 3574, улази у КО Тузиње и прати к.п. бр. 2580, 2579, 2777, 2780, 2783, 2591, 2643/2, 2300, 2301, 2302, 2326, 2323, 2330, 2332, 2333, 2334, 2353, 2362, 2368 и 2287 до почетне тачке описа.
РЕЖИМ ЗАШТИТЕ II СТЕПЕНА
Почетна тачка описа граница режима заштите другог степена се налази у oпштини Сјеница, КО Тузиње, на тромеђи к.п. бр. 868, 2287 и пута к.п. број 2883. Од почетне тачке описа граница режима заштите прати границу заштићеног подручја до тромеђе к.п. бр. 304/4, 304/1 и 304/3, све КО Браћак, одакле се одваја од границе заштићеног подручја и прати к.п. бр. 302/4, 302/5, 301/1 и 300/1, сече к.п. број 248/2 у правцу најјужније тачке к.п. број 280/1 и даље иде к.п. бр. 280/1, 276/1 и 273/1, сече к.п. број 272 у правцу најјужније тачке к.п. број 271/1 и наставља к.п. бр. 271/1, 270/1, 269/1, 268/1, 267/1, 266/1, 265/1, 264/1, 263/1 и 262/1 и улази у КО Тузиње пратећи к.п. бр. 2871/1, 2870/1, 2869/1, 2868/1, 2867/1, 2866/1, 2865/1, 2864/1, 2863/1, 2862/1, 2861/1, 2860/1, 2859/1, 2858/1, 2857/1, 2679/1, 2678/1, 2677/1, 2676/1, 2675/1, 2674/1, 2673/1, 2745/1, 2744/1, 2741/1, 2740/1, 2739/1, 2738/1, 2737/1, 2686/1, 2687/1, 2688/1, 2689/1, 2690/1, 2691/1, 2692/1, 2694/1, 2808/1, 2809/1, 2810/1, 2811/1, 2812/1, 2813/1, 2814/1, 2815/1, 2817, 2820/1, 2821/1, 2822/1, 2823/1, 2824/1, 2827/1, 2829/1 и 2851/1 где улази у КО Буђево и прати к.п. бр. 3580/1, 3581/1 и 3586/1, сече к.п. бр. 3593 и 3594 од најјужније тачке к.п. број 3586/1 у правцу тромеђе к.п. бр. 3594, 3596/1 и 3596/3. Граница наставља у правцу југозапада и прати границу к.п. бр. 3596/1, 3596/2, 3631, 3632, 3635, 3576, 3637/1 и 3638/1, сече к.п. бр. 3639, 3640 и 3641 у правцу најсеверније тачке к.п. број 3642/2 и наставља к.п. бр. 3642/1, 3643/1, 3644/1, 3645/2, 3644/3, 3643/3 и 3642/3 и излази на границу са КО Девреч и прати северну страну к.п. број 5/1, враћа се у КО Буђево и прати к.п. број 3634/1, сече к.п. број 3633 у правцу најзападније тачке к.п. број 5/4 КО Девреч, поново улази у КО Девреч и прати к.п. број 5/1. Граница поново иде кроз КО Буђево у правцу североистока и прати к.п. број 3630/1, а затим сече к.п. бр. 3629, 3628, 3627, 3626 и 3625 у правцу најјужније тачке к.п. број 3624/2, прати к.п. бр. 3624/1 и 3623/1 одакле сече к.п. бр. 3622, 3621 и 3620 у правцу најјужније тачке к.п. број 3619/2 и наставља к.п. бр. 3619/1, 3618/1, 3617/1, 3614/1 и 3615/1 где долази до границе са КО Девреч. Кроз КО Девреч граница прати к.п. број 3/1 до њене најсеверније тачке одакле сече к.п. бр. 4 и 5/3 у правцу тромеђе к.п. бр. 5/3, 6/3 и 6/1. Пратећи северну страну к.п. број 6/1 граница долази до границе КО Браћак кроз који граница прати северне стране к.п. бр. 344, 343/2, 343/1, 346 и 347 и долази до границе заштићеног подручја коју прати до почетне тачке описа. 
РЕЖИМ ЗАШТИТЕ III СТЕПЕНА
Почетна тачка описа границе режима заштите трећег степена се налази у oпштини Тутин, КО Браћак, на тромеђи к.п. бр. 347, 358 и 348. Граница иде у правцу југозапада и прати јужне стране к.п. бр. 358, 357, 319, 343/3, 320, 321/1, 322/1, 323/1, 324/1, 342, 341/1 и 341/2 где долази до границе са КО Девреч. Кроз КО Девреч граница прати к.п. број 6/3 из чије најјужније тачке сече к.п. бр. 5/3 и 4 у правцу најисточније тачке к.п. број 3/2. Пратећи к.п. број 3/2 са јужне стране граница долази до општине Сјеница, КО Буђево. Граница даље иде кроз КО Буђево пратећи к.п. бр. 3614/3, 3615/2, 3614/2, 3617/2, 3618/2 и 3619/2, сече к.п. бр. 3620, 3621 и 3622 у правцу најисточније тачке к.п. број 3623/2, наставља к.п. бр. 3623/2 и 3624/2, сече к.п. бр. 3625, 3626, 3627, 3628 и 3629 у правцу најисточније тачке к.п. број 3630/2. Граница даље иде јужном страном к. п. број 5/4, КО Девреч, и поново улази у КО Буђево, те прати к.п. бр. 3638/2, 3639, 3640, 3641, 3642/2, 3643/2, 3644/2 и 3645/1, мења правац у северни и прати к.п. бр. 3644/2, 3643/2 и 3642/2, сече к.п. бр. 3641, 3640 и 3639 у правцу најјужније тачке к.п. број 3638/1. Граница наставља к.п. бр. 3638/2, 3637/2, 3636, 3634/2, 3633, 3630/2, 3597 и 3596/3, сече к.п. бр. 3594 и 3593 у правцу тромеђе к.п. бр. 3586/1, 3586/2 и 3593 и наставља к.п. бр. 3586/2, 3581/2 и 3580/2 и долази до границе са КО Тузиње. Кроз КО Тузиње граница прати к.п. бр. 2851/2, 2829/2, 2827/2, 2824/2, 2823/2, 2822/2, 2821/2, 2820/2, 2818, 2815/2, 2814/2, 2813/2, 2812/2, 2811/2, 2810/2, 2809/2, 2808/2, 2694/2, 2692/2, 2691/2, 2690/2, 2689/2, 2688/2, 2687/2, 2686/2, 2737/2, 2738/2, 2739/2, 2740/2, 2741/2, 2744/2, 2745/2, 2673/2, 2674/2, 2675/2, 2676/2, 2677/2, 2678/2, 2679/2, 2857/2, 2858/2, 2859/2, 2860/2, 2861/2, 2862/2, 2863/2, 2864/2, 2865/2, 2866/2, 2867/2, 2868/2, 2869/2, 2870/2 и 2871/2 и долази до КО Браћак. Граница иде кроз КО Браћак и прати к.п. бр. 262/2, 263/2, 264/2, 265/2, 266/2, 267/2, 268/2, 269/2, 270/2 и 271/2, сече к.п. број 272 у правцу најсеверније тачке к.п. број 273/2 и иде даље к.п. бр. 273/2, 276/3 и 280/3, сече к.п. број 248/2 у правцу најсеверније тачке к.п. број 300/3 и даље прати к.п. бр. 300/3, 301/3, 302/3 и 304/3. Од тромеђе к.п. бр. 304/4, 304/3 и 304/1 граница режима трећег степена прати границу заштићеног подручја, односно иде јужним странама к.п. бр. 304/3, 305/3, 306/3, 307/3, 308/3, 309/3, 310/3, 360/2, 359/2 и 358 до почетне тачке описа режима заштите другог степена.