Редакцијски пречишћен текст
 
 
На основу члана 13. став 7. Закона о транспорту опасног терета („Службени гласник РС”, број 88/10),
Mинистар саобраћаја доноси 
 
ПРАВИЛНИК
о условима у погледу стручне оспособљености које мора да испуњава овлашћено стручно лице које испитује посуду под притиском или цистерну за транспорт опасног терета, о обрасцу Регистра овлашћених стручних лица и о изгледу жига

	"Службени гласник РС", бр. 60 од 10. јула 2013, 78 од 11. 
	септембра 2015.
 
Члан 1.
Овим правилником ближе се прописују услови које у погледу стручне оспособљености мора да испуњава овлашћено стручно лице које испитује посуду под притиском или цистерну за транспорт опасног терета (у даљем тексту: стручно лице), образац Регистра овлашћених стручних лица за испитивање посуде под притиском и цистерне за транспорт опасног терета и изглед жига којим се означава испитана посуда или цистерна за транспорт опасног терета.

Члан 2.*

Ближи услови у погледу стручне оспособљености које мора да испуњава 
	стручно лице овлашћено за испитивање посуде под притиском и/или цистерне за 
	транспорт опасног терета обухватају:*

1) стечено високо образовање из области машинског инжењерства на 
	једном од следећих нивоа:*

(1) основнe студијe у трајању од најмање четири године,*

(2) основне академске студије у обиму од најмање 240 ЕСПБ бодова,*

(3) мастер академске студије, ако је лице завршило и основне студије 
	на студијском програму из области машинског инжењерства,*

(4) специјалистичкe струковнe студијe, ако је лице завршило и 
	основне струковне студије на студијском програму из области машинског 
	инжењерства;*

2) стручна знања из области испитавања одговарајуће врсте посуде под 
	притиском или цистерне, у складу са потврђеним међународним споразумима из 
	члана 2. став 2. Закона о транспорту опасног терета, за чије испитивање се 
	лице овлашћује; познавање технологије производње одговарајуће врсте посуде 
	под притиском или цистерне, укључујући и њихову опрему, у мери неопходној за 
	процес испитивања; познавање употребе опреме која се користи у процесу 
	испитивања одговарајуће врсте посуде под притиском или цистерне;*

3) поседовање сертификата за визуелно испитивање, и то најмање „ниво 
	2”, према стандарду EN ISO 9712, издатог од стране акредитованог 
	сертификационог тела према ISO/IEC 17024;*

4) радно искуство од најмање три године у области испитивања посуда 
	под притиском и/или цистерни за транспорт опасног терета;*

5) приступ потребној опреми код именованог тела за оцењивање 
	усаглашености, који му омогућава уредно испуњавање техничких и 
	административних задатака (списак техничке опреме за преглед посуда под 
	притиском и цистерни, рачунарскa опрема за сачињавање извештаја, електронски 
	пренос и размену података и сл.).*

	*Службени гласник РС, број 78/2015
 
Члан 3.
Образац Регистра овлашћених стручних лица за испитивање посуде под притиском и цистерне за транспорт опасног терета дат је у Прилогу 1 – Регистар овлашћених стручних лица за испитивање посуде под притиском и цистерне за транспорт опасног терета, који је одштампан уз овај правилник и чини његов саставни део.


Регистар овлашћених стручних лица за испитивање посуде под притиском 
	и цистерне за транспорт опасног терета води се у електронском облику и 
	објављује на интернет страници Управе за транспорт опасног терета.*

	*Службени гласник РС, број 78/2015

	 
Члан 4.
Жиг којим се означава испитана посуда или цистерна за транспорт опасног терета је кружног облика пречника 10 mm и садржи словну или словно-бројчану ознаку именованог тела, као и бројчану (двоцифрену) ознаку стручног лица.
Минимална висина ознака из става 1. овог члана је 2,5 mm.
Изглед жига дат је у Прилогу 2, који је одштампан уз овај правилник и чини његов саставни део. 
	
Члан 5. 
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-12/2013-01
У Београду, 24. јуна 2013. године
Министар,
Милутин Мркоњић, 
	с.р.
 
Прилог 1.
РЕГИСТАР ОВЛАШЋЕНИХ СТРУЧНИХ ЛИЦА ЗА ИСПИТИВАЊЕ ПОСУДЕ ПОД ПРИТИСКОМ И ЦИСТЕРНЕ ЗА ТРАНСПОРТ ОПАСНОГ ТЕРЕТА




Деловодни број

Број решења о овлашћењу и датум овлашћивања, односно продужења важења овлашћења


Име и презиме стручног лица, контакт телефон и 
е-mail адреса

Именовано или овлашћено тело код кога је стручно лице запослено или ангажовано


Датум престанка важења овлашћења

Број и изглед жига који је одобрила УТОТ

Овлашћење важи за:


 
 
 
 
 
 
 


 
 
 
 
 
 
 


 
 
 
 
 
 
 



 
Прилог 2.
ИЗГЛЕД ЖИГА

НАПОМЕНА: Димензије на цртежу дате су у милиметрима