На основу члана 10.
став 4. Закона о имовини Савезне Републике Југославије
(“Службени лист
СРЈ”, бр. 41/93, 28/96 и 30/96), 
Савезна влада доноси
 
ОДЛУКУ


о продаји гаража и гаражних места у својини 

Савезне


Републике


Југославије
„Службени
лист СРЈ”, број 11 од 14. марта 1997.
 
 
1. Гараже и гаражна
места у својини Савезне Републике Југославије који су издати у закуп продаће се
непосредном погодбом лицима која их користе, у року од 90 дана од дана
достављања обавештења о понуди за њихову продају.
 
2. Цена гаража и
гаражних места из тачке 1. ове одлуке утврђује се према обрасцу:
Цг=Јц
х Пг х Ка х Кл х Кг
у коме је:
– Цг – цена гараже и
гаражног места;
– Јц – јединична
цена гараже и гаражног места;
– Пг – површина
гараже и гаражног места;
– Ка – коефицијент
корекције цене зависно од старости гараже и гаражног места (коефицијент
амортизације);
– Кл – коефицијент
корекције цене зависно од локације гараже и гаражног места;
– Кг – коефицијент
корекције цене зависно од врсте и конфорности гараже и гаражног места.
  
3. Купцима који по
закључењу уговора у року од 15 дана једнократно плате купопродајну цену
одобрава се попуст од 25%, купцима који плате у року од годину дана – 15%, а
купцима који плате у року од две године – 10%.
Продајна цена
утврђена на основу тачке 2. ове одлуке може се платити највише у 60 месечних
рата, с тим што се месечна рата усклађује за шестомесечни обрачунски период
јануар–јун, односно јул–децембар са кретањем цена на мало у републици чланици
на чијој се територији налази гаража или гаражно место, а највише до висине
раста просечне месечне нето зараде у привреди републике чланице за односни
период, под условом да је просечан раст цена на мало већи од 5%.
 
4. Гараже и гаражна
места који се не продају непосредном погодбом, као и друге гараже и гаражна
места продаће се јавним надметањем на основу писмено прикупљених понуда, са
почетном продајном ценом која се утврђује на основу обрасца из тачке 2. ове
одлуке.
  
5. Порез на промет
пада на терет купца.
  
6. Ближи услови и
поступак за реализацију ове одлуке уредиће се упутством савезног министра
правде.
 
7. Ова одлука ступа
на снагу осмог дана од дана објављивања у „Службеном листу СРЈ”.
 
Е. п. бр. 79

13. марта
1997. године 
Београд
Савезна влада
Председник,
др Радоје
Контић, с. р.