На основу члана 43. став 2. Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС и 96/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ
о промени границe катастарских општина Моловин и Сот
"Службени гласник РС", број 44 од 29. априла 
				2016.
 
I
Мења се граница између катастарских општина Моловин и Сот, општина Шид, тако да се катастарској општини Сот припајају катастарске парцеле бр. 1442/8, 1442/10, 1442/18, 1442/17, 1442/13, 1446, 1442/9, 1467, 1442/6 и 1442/4, укупне површине 33 ha 23 а 21 m², део катастарскe парцелe број 1442/7, у површини од 3 ha 38 а 29 m² и део катастарске парцеле број 1446, у површини од 15 а 85 m², из катастарске општине Моловин.
II
Скица промене границе катастарских општина Моловин и Сот одштампана је уз ову одлуку и чини њен саставни део.
III
На основу ове одлуке Републички геодетски завод – Служба за катастар непокретности Шид, извршиће обележавање и опис промењене границе катастарских општина и настале промене спровести на плановима и у катастарском операту.
IV
Ова одлука ступа на снагу осмог дана од дана објављивања у „Службеном гласнику Републике Србије”.
05 број 950-4212/2016
У Београду, 27. априла 2016. године
Влада
Председник, 
Александар Вучић, с.р.