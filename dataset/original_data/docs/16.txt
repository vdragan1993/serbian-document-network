Редакцијски пречишћен текст
 

 

 

ЗАКОН

о 
државним и другим празницима у Републици Србији


„Службени 

гласник
РС“, бр. 43
од 17. јула 
2001, 101 од 6.
новембра 
2007, 
92 од 7. децембра 2011.

    

Члан 1.

Државни празник
Републике Србије
јесте Сретење
– Дан државности
Србије, спомен
на дан када је
на збору у Орашцу
1804. године дигнут
Први српски устанак
и дан када је у
Крагујевцу 1835. године
издан и заклетвом
потврђен први
Устав Књажевства
Сербије. 

Сретење – Дан
државности Србије
празнује се 
15. и 16. фебруара.

*Службени гласник
РС, број 92/2011 

Члан 1а.
Државни празници
Републике Србије
јесу и Нова година,
Празник рада,
Дан победе и Дан примирја у 
Првом светском рату.

Нова година празнује се 1. и 2. јануара, Празник 
рада – 1. и 2. маја,, Дан 
победе 9. маја а Дан примирја у Првом 
светском рату 11. новембра.

*Службени гласник
РС, број 101/2007

**Службени гласник
РС, број 92/2011 

Члан 2.

У Републици
Србији празнују
се верски празници:


1) први дан Божића
(7. јануар); 

2) Васкршњи
празници почев
од Великог петка
закључно са другим
даном Васкрса.


Члан 3.

У дане државних
и верских празника
који се празнују
у Републици Србији
не раде државни
и други органи,
привредна друштва
и други облици
организовања
за обављање делатности
или услуга, осим
на Дан победе
који се празнује
радно.

Државни и
други органи,
привредна друштва
и други облици
организовања
за обављање делатности
или услуга дужни
су да, у складу
са законом и прописима
донесеним на основу
закона, обезбеде
непрекидно обављање
делатности, односно
услуга и у дане
државних и верских
празника који
се празнују у
Републици Србији
ако би због прекида
обављања делатности,
односно услуга
настале штетне
последице за грађане
и државу. 
Привредна
друштва и
други облици организовања
за обављање делатности
или услуга чија
природа делатности,
односно технологија
процеса рада захтева
непрекидан рад,
могу да раде и
у дане државних
и верских празника
који се празнују
у Републици Србији. 

*Службени гласник
РС, број 101/2007

Члан 3а.

Ако један од датума када се празнују државни празници Републике Србије падне у 
недељу, не ради се првог наредног радног дана.

*Службени гласник
РС, број 101/2007

Члан 4.

Запослени
имају право да
не раде у дане
следећих верских
празника, и то:


1) православци
– на први дан крсне
славе; 

2) католици
и припадници других
хришћанских верских
заједница – на
први дан Божића
и у дане Ускршњих
празника почев
од Великог петка
закључно са другим
даном Ускрса,
према њиховом
календару; 

3) припадници
исламске заједнице
– на први дан Рамазанског
бајрама и први
дан Курбанског
бајрама; 

4) припадници
јеврејске заједнице
– на први дан Јом
Кипура. 

Члан 5.

У Републици Србији се празнује и обележава радно Свети Сава – Дан духовности, 
Видовдан – спомен на Косовску битку, Дан сећања на жртве холокауста, геноцида и 
других жртава фашизма у Другом светском рату и Дан сећања на српске жртве у 
Другом светском рату – спомен на 21. октобар 1941. године и крваву јесен 1941. 
године када су немачке окупационе снаге извршиле масовни ратни злочин над 
цивилима у Крагујевцу и широм Србије.

Свети Сава празнује се 27. јануара, Дан сећања на жртве холокауста, геноцида и 
других жртава фашизма у Другом светском рату – 22. априла, Видовдан 28. јуна, 
Дан сећања на српске жртве у Другом светском рату – 21. октобра.

*Службени гласник РС, број 92/2011

Члан 6.

Даном ступања
на снагу овог
закона престају
да важе: 

1) Закон о државним
и другим празницима
у Републици Србији
(„Службени гласник
СРС", бр. 23/77 и 13/90 и „Службени
гласник РС", бр.
78/91 и 55/96), 

2) члан 60. Закона
о радним односима
(„Службени гласник
РС", бр. 55/96 и 28/2001). 

Члан 7.

Овај закон
ступа на снагу
осмог дана од
дана објављивања
у „Службеном гласнику
Републике Србије". 
ОДРЕДБЕ
КОЈЕ НИСУ УНЕТЕ У "ПРЕЧИШЋЕН ТЕКСТ" ЗАКОНА

Закона
о изменама и допунама
Закона о државним
и другим празницима
у Републици Србији:
"Службени гласник
РС", број 101/2007-5

Члан 4.

Престаје
да важи Закон
о државним празницима
Савезне Републике
Југославије
(„Службени лист
СРЈ”, бр. 29/97 и 63/02).  

Члан 5.

Овај закон
ступа на снагу
осмог дана од
дана објављивања
у „Службеном гласнику
Републике Србије”.