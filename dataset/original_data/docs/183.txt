На основу члана 33. ст. 2. и 3. Закона о Влади („Службени
гласник РС”, бр. 55/05 и 71/05 – исправка)
Влада доноси 
 
ОДЛУКУ
о образовању Радне групе
за контролу спровођења Уговора о пружању консултантских услуга приватизационог саветника
за сектор телекомуникација
„Службени гласник
РС“, број 36 од 27. априла 2006.
 
 
1. Образује се Радна група за контролу спровођења Уговора
о пружању консултантских услуга приватизационог саветника за сектор телекомуникација
(у даљем тексту: Радна група).
 
2. Задатак Радне групе је да: разматра извештаје и документацију
коју доставља приватизациони саветник; на образложени захтев обезбеди приватизационом
саветнику приступ информацијама, лицима, органима, организацијама и институцијама,
када оцени да је тај захтев оправдан; прати и контролише рад приватизационог саветника.
 
3. У Радну групу именују се:
а) за председника:
– Владислав Цветковић, дипл. економиста, саветник у Агенцији
за осигурање депозита;
б) за чланове:
– Бранко Берић, дипл. електроинжењер, начелник у Министарству
за капиталне инвестиције;
– Зоран Брановачки, дипл. правник, Републичка агенција за
телекомуникације;
– Бранислав Зец, дипл. економиста, помоћник директора Агенције
за приватизацију;
– Зора Илић, дипл. правник, председник Управног одбора привредног
друштва МОБИ 63 д.о.о. Београд.
 
4. Радна група се образује за период до извршења Уговора
о пружању консултантских услуга приватизационог саветника за сектор телекомуникација.
 
5. Радна група надлежном одбору Владе подноси извештаје
о раду најмање сваких 60 дана, а Влади најмање сваких 90 дана.
 
6. Стручне и административно-техничке послове за потребе
Радне групе обављаће Министарство финансија у сарадњи са Агенцијом за приватизацију
и Републичком агенцијом за телекомуникације.
 
7. Ова одлука ступа на снагу наредног дана од дана објављивања
у „Службеном гласнику Републике Србије”.
 
05 број
119-2001/2006-1
У Београду, 20. априла
2006. године

Влада
Потпредседник,

Мирољуб Лабус, с.р.