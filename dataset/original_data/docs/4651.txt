Редакцијски пречишћен текст

 

На
основу члана 14. став 5. Закона о водама („Службени гласник РС“, број 46/91), 

Министар
пољопривреде, шумарства и водопривреде, доноси

 

 

ПРАВИЛНИК

о одређивању пословних и других објеката за које није потребно прибављање водопривредних услова

„Службени
гласник РС”, бр. 41 од 22. 
јуна 1994, 47 од 14. 
јула 1994 
- исправка

 

 

Члан
1.

Водопривредни услови
нису потребни за:

– изградњу стамбених
објеката, мањих пословних објеката (трговински и угоститељски објекти, занатске
радионице за делатности којима се не загађују воде и сл.), објеката друштвених
делатности (школе, дечји вртићи, објекти културне делатности и сл.), уреда и
канцеларијских просторија и сличних објеката, ако је њихова изградња у складу
са урбанистичким планом и ако се њихове отпадне воде укључују на јавну
канализацију, или* ако се одвођење њихових отпадних вода решава
самостално помоћу септичких јама изван ужих зона санитарне заштите изворишта
вода:

– проширење
водоводне мреже у насељима када је решен проблем изворишта и његове заштите,
као и количине и квалитета воде;

– проширење
канализационе мреже у насељима или побољшање њене функционалне сигурности, ако
је решено питање излива у реципијенте;

– проширење сеоских
изворишта из прве (фреатске) издани, ако је обезбеђена издашност и квалитет
воде као и његова заштита;

– израду плитких
бунара и каптажа извора за потребе снабдевања водом индивидуалних домаћинстава,
на свом поседу и ако ти извори не формирају водоток изван сопственог поседа. 

 

*Службени гласник
РС, број 47/1994

 

Члан
2.

Овај правилник ступа
на снагу осмог дана од дана објављивања у „Службеном гласнику Републике
Србије”.

 

 

Број 110-00-69/94-07

У Београду, 27. маја 1994.
године

Министар, 


Ивко Ђоновић, с.р.