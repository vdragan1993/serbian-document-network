Редакцијски пречишћен текст
 
 

На основу члана 63. став 2. Закона о рачуноводству и ревизији („Службени гласник РС”, број 46/06), 
Министар финансија доноси
 
 
ПРАВИЛНИК
о обрасцу и начину издавања легитимације овлашћеног лица за вршење инспекцијског надзора над спровођењем Закона о рачуноводству и ревизији
„Службени гласник РС“, број 52 од 
8. јуна 2007, 81 од 24. септембра 2015 - 
 

др. правилник


 

	 
Члан 1.
Овим правилником прописује се образац и начин издавања легитимације овлашћеног лица за вршење инспекцијског надзора над спровођењем Закона о рачуноводству и ревизији (у даљем тексту: легитимација). 
 
Члан 2.
Легитимација се издаје према обрасцу који је одштампан уз овај правилник и чини његов саставни део.
Легитимација се штампа у величини 7 х 9,5 цм, у тврдом повезу жуте боје. 
 
Члан 3.
Легитимацију издаје министарство надлежно за послове финансија (у даљем тексту: Министарство).
Легитимација се издаје овлашћеном лицу за вршење инспекцијског надзора над спровођењем Закона о рачуноводству и ревизији (у даљем тексту: овлашћено лице) запосленом у Министарству. 
 
Члан 4.
Ако овлашћено лице изгуби, оштети или на други начин остане без легитимације, дужно је да без одлагања о томе обавести Министарство и поднесе захтев за издавање нове легитимације.
У случајевима из става 1. овог члана, Министарство оглашава легитимацију неважећом и издаје нову легитимацију.
Лице које престане да обавља послове овлашћеног лица, дужно је да легитимацију одмах врати Министарству, а најкасније у року од три дана од дана престанка својства овлашћеног лица.
Неважећу легитимацију комисијски уништава Министарство.
 
Члан 5.
Евиденцију о издатим легитимацијама води Министарство.
Евиденција из става 1. овог члана садржи: име и презиме лица коме је легитимација издата, регистарски број, датум издавања и рубрику за напомену.
 
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-59/2007-16
У Београду, 29. маја 2007. године
Министар,
др Мирко Цветковић, с.р.