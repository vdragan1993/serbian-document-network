На основу члана 201. тачка 14) Закона о планирању и изградњи („Службени гласник РС”, бр. 72/09, 81/09 – исправка, 64/10 – УС и 24/11),
Министар животне средине, рударства и просторног планирања доноси
 
ПРАВИЛНИК
о садржини и обиму претходних радова, претходне студије оправданости и студије оправданости  

"Службени гласник РС", број 1 од 11. јануара 
	2012.
 
Члан 1.
Овим правилником ближе се прописује садржина, обим и начин израде претходне студије оправданости и студије оправданости за изградњу објеката.
Члан 2.
Претходном студијом оправданости утврђује се нарочито просторна, еколошка, друштвена, финансијска, тржишна и економска оправданост инвестиције за варијантна решења дефинисана генералним пројектом, на основу којих се може донети плански документ, као и одлука о оправданости улагања у претходне радове за идејни пројекат и израду студије оправданости и идејног пројекта.
Студијом оправданости одређује се нарочито просторна, еколошка, друштвена, финансијска, тржишна и економска оправданост инвестиције за изабрано решење, разрађено идејним пројектом, на основу којег се доноси одлука о оправданости улагања и покретању поступка за издавање одобрења за изградњу.
Члан 3.
Инвеститор обезбеђује пројектне задатке за израду претходне студије оправданости и студије оправданости. Задаци за израду садрже нарочито: циљ израде студије, правни основ за израду студије, документациону основу за израду студије, методолошки оквир израде, захтеване анализе, начин презентације студије, поступак провере резултата, рокове, избор софтверских алата и друге услове израде.
Члан 4.
Претходна студија оправданости и студија оправданости израђена по прописима других земаља, односно по методологији страних финансијских организација (кредитора, банака и сл.) или која је одобрена од страних финансијских институција може се доставити ревизионој комисији на стручну контролу и у оригиналном облику.
Члан 5.
За објекте за које се планира изградња, односно коришћење у етапама, претходна студија оправданости мора да садржи елементе за све етапе које су планиране, а студија оправданости може се израђивати и за поједине етапе.
Претходна студија оправданости за објекте из члана 133. став 2. тач. 6) и 16) Закона о планирању и изградњи („Службени гласник РС”, бр. 72/09, 81/09 – исправка, 64/10 – УС и 24/11 – у даљем тексту: Закон) израђује се на нивоу целе мреже, а студија оправданости се израђује за целу мрежу или за поједине подфункционалне делове мреже, или за групе објеката на одређеној територији које представљају технолошку и организациону целину. 
	
Члан 6.
Основу за израду претходне студије оправданости чине нарочито: Просторни план Републике Србије, регионални просторни план, просторни план јединице локалне самоуправе, претходни радови и варијантна решења из генералног пројекта.
Претходна студија оправданости садржи и генерални пројекат.
Члан 7.
Претходна студија оправданости садржи нарочито:
1) Увод,
(1) циљеви инвестирања (друштвени, економски, остали циљеви);
(2) основни подаци о инвеститору и његовим развојним могућностима и ауторима студије;
(3) задатак за израду студије;
(4) плански период и информациона основа;
(5) методолошки приступ (образложење примењеног софтверског алата).
2) Анализу постојећег стања,
(1) просторна локација (објекта, коридора, мреже);
(2) функција (објекта, коридора, мреже) и степен искоришћења;
(3) значај (објекта, коридора, мреже) у систему. 
3) Тржишни аспект – анализа и пројекција,
– за објекте из члана 133. став 2. тач. 2), 4), 9) 10), 11), 12) и 13) Закона 
	
(1) основне карактеристике производа или услуга;
(2) анализа тражње;
(3) анализа понуде;
(4) процена могуће продаје.
– за објекте из члана 133. став 2. тач. 3), 7), 14), 15), 17) и 18) Закона 
	
(1) гравитационо подручје;
(2) основни индикатори друштвено-економског развоја;
(3) генератори токова (путника, терета, робе, услуга);
(4) реализовани обим транспорта и саобраћаја (путника, терета, робе и услуга) укупно и по структури (по гранама, видовима, сегментима, врстама робе и услуга, мотивима путовања);
(5) прогнозирани обим транспорта, односно саобраћаја за путнике и терет – укупно и по структури (по гранама, видовима, сегментима, врстама робе и услуга, мотивима транспорта, односно путовања);
(6) оцена услова одвијања транспорта, односно саобраћаја по варијантама (функционално вредновање).
– за објекте из члана 133. став 2. тач. 6) и 16) Закона 
	
(1) гравитационо подручје;
(2) генератори токова услуга и робе;
(3) реализовани обим услуга и роба по структури;
(4) прогнозирани обим протока роба и услуга – укупно и по структури.
– за објекте из члана 133. став 2. тач. 1) и 8) Закона 
	
(1) гравитационо подручје;
(2) основне карактеристике производа или услуга;
(3) основни индикатори друштвено-економског развоја;
(4) анализа тражње;
(5) анализа понуде;
(6) прогнозирани обим протока роба и услуга – укупно и по структури;
(7) процена могуће продаје.
4) Приказ технолошко-техничких решења у генералном пројекту,
(1) приказ израде генералног пројекта;
(2) приказ основних елемената генералног пројекта;
(3) приказ техничко-технолошких решења из генералног пројекта (архитектонско, грађевинско, саобраћајно, технолошко, машинско, електро и др.);
(4) графички приказ варијантних решења;
(5) планирани век објекта;
(6) структура и динамика потребних улагања.
5) Анализу набавног тржишта,
(1) спецификација и опис потребних инпута;
(2) анализа и процена могућности набавке потребних инпута (домаћи, страни) – за материјал и опрему; за сировине за изградњу и производњу;
(3) прогноза набавних цена.
6) Просторни аспект,
– за објекте из члана 133. став 2. тач. 2, 4), 9), 10), 11), 12) и 13) Закона 
	
(1) анализа локације;
(2) оцена и избор локације.
– за објекте из члана 133. став 2. тач. 3), 6), 7), 14), 15) 16),17) и 18) Закона
(1) усаглашеност усвојене варијанте са просторним и урбанистичким плановима;
(2) просторне последице заузимања површина и раздвајања целина;
(3) утицаји на просторни развој подручја;
(4) претходна оцена просторне подобности.
– за објекте из члана 133. став 2. тач. 1) и 8) Закона
(1) усаглашеност усвојене варијанте са просторним и урбанистичким плановима;
(2) просторне последице заузимања површина и раздвајања целина;
(3) утицаји на просторни развој подручја;
(4) претходна оцена просторне подобности;
(5) расељавање;
(6) запосленост;
(7) безбедност.
7) Претходну анализу утицаја на животну средину,
– за објекте из члана 133. став 2. тач. 2), 4), 9), 10), 11) 12) и 13) Закона
(1) анализа могућих утицаја на животну средину;
(2) предлог мера заштите животне средине.
– за објекте из члана 133. став 2. тач. 2), 3), 4), 6), 7), 9), 10), 11), 12), 13), 14), 15), 16) 17) и 18) Закона
(1) однос према природним и културно-историјским добрима;
(2) утицаји на климу;
(3) утицаји на површинске и подземне воде;
(4) бука и аерозагађења;
(5) утицаји на флору и фауну;
(6) утицаји на тло;
(7) претходне оцене еколошке подобности.
8) Финансијску анализу и оцену,
(1) прорачун потребних улагања;
(2) извори финансирања и обавезе према изворима;
(3) обрачун прихода и трошкова;
(4) биланс успеха;
(5) претходна финансијска оцена рентабилности пројекта.
9) Друштвено-економску анализу и оцену,
(1) економски трошкови и користи по варијантама у периоду експлоатације;
(2) примењени метод економског вредновања;
(3) директни и индиректни (екстерни) друштвено-економски ефекти;
(4) предлог оптималне варијанте;
(5) етапе и фазе реализације објекта и оптимална година отварања;
(6) претходна друштвено-економска оцена рентабилности пројекта.
10) Анализу осетљивости и ризика инвестирања,
(1) осетљивост на промене полазних параметара;
(2) извори и размере ризика.
11) Претходну анализу извора финансирања и финансијских обавеза,
(1) сопствена средства инвеститора;
(2) домаћи извори;
(3) инострани и међународни извори;
(4) гаранције и обавезе;
(5) претходна оцена извора финансирања.
12) Претходну анализу организационих и кадровских могућности,
(1) организација; 
(2) кадровски потенцијал;
(3) претходна оцена организационе и кадровске подобности.
13) Закључак о претходној студији оправданости,
(1) закључна разматрања;
(2) резиме студије.
Члан 8.
Основу за израду студије оправданости чине нарочито: претходни радови и претходна студија оправданости са генералним пројектом.
Студија оправданости садржи и идејни пројекат.
Члан 9.
Студија оправданости садржи нарочито:
1) Податке о наручиоцу и ауторима студије,
2) Увод,
(1) циљ израде студије;
(2) задатак за израду студије;
(3) основна документација коришћена за израду студије;
(4) методолошки приступ (образложење примењеног лиценцног софтверског алата);
(5) кратак приказ резултата претходне студије оправданости.
3) Циљеве и сврху инвестирања,
(1) друштвени циљеви;
(2) економски циљеви;
(3) остали циљеви;
(4) сврха инвестирања.
4) Опис објекта,
(1) локација објекта;
(2) значај у систему или мрежи;
(3) функција објекта;
(4) расположива техничка документација;
(5) расположива планска документација;
(6) графички приказ објекта (ситуација, профили, основне диспозиције и пресеци као изводи из идејног пројекта);
(7) планирани век трајања објекта;
(8) време изградње објекта;
(9) етапе изградње објекта.
5) Анализу развојних могућности инвеститора,
(1) назив и седиште инвеститора;
(2) предмет пословања;
(3) приказ развоја и оцена садашње организације инвеститора;
(4) приказ технолошког и економског развоја и оцена садашњег стања;
(5) анализа структуре запослених;
(6) биланси пословања и оцена финансијске подобности (развојни програм, технологија, организација, кадрови).
6) Методолошке основе израде студије,
(1) закони и правилници;
(2) координација са техничком документацијом; 
(3) координација са планском документацијом;
(4) информациони систем и извори података;
(5) поступак дефинисања показатеља;
(6) поступак и метод вредновања.
7) Техничко-технолошко решење у идејном пројекту,
(1) процес израде идејног пројекта;
(2) основе за израду идејног пројекта;
(3) метод и критеријуми функционалног вредновања;
(4) графички приказ објекта (ситуација, профили, пресеци, технолошке шеме и др.);
(5) анализа могућности извођења пројекта;
(6) етапе и фазе изградње објекта;
(7) динамички план изградње објекта;
(8) динамика улагања финансијских средстава, укупно и по структури/намени;
(9) организација и систем за управљање пројектом;
(10) ревизије и одлуке током израде идејног пројекта.
8) Тржишне аспекте,
(1) међународно тржиште;
(2) домаће тржиште;
(3) оцена тржишне ефикасности.
9) Просторне аспекте,
(1) усаглашеност усвојене варијанте са просторним и урбанистичким плановима;
(2) последице експропријације и расељавања;
(3) последице раздвајања целина;
(4) утицаји на просторни и урбанистички развој непосредног подручја објекта;
(5) оцена просторне подобности.
10) Еколошке аспекте,
(1) утицаји на животну средину (микроклима, вода, ваздух, бука, тло);
(2) ефекти техничких мера заштите животне средине;
(3) визуелна загађења;
(4) безбедност;
(5) оцена еколошке подобности.
11) Економске трошкове,
(1) трошкови изградње објеката;
(2) трошкови набавке и уградње опреме;
(3) трошкови експлоатације, одржавања и управљања;
(4) пратећи и додатни трошкови;
(5) анализа цена и провера тачности;
(6) динамика трошкова;
(7) трошкови у домаћој и страној валути.
12) Добити – користи,
(1) приходи;
(2) директне добити – користи;
(3) индиректне добити – користи;
(4) анализа цена за прорачун добити и провера тачности;
(5) динамика прихода, директних и индиректних добити;
(6) приходи и добити у домаћој и страној валути.
13) Финансијску ефикасност са оценом рентабилности и ликвидности,
(1) обрачун и динамика прихода;
(2) обрачун и динамика расхода;
(3) финансијски ток пројекта;
(4) рентабилност пројекта;
(5) ликвидност пројекта;
(6) оцена финансијске ефикасности.
14) Друштвено-економску ефикасност,
(1) обрачун и динамика директних економских ефеката (трошкова и користи);
(2) обрачун и динамика допунских економских ефеката;
(3) економски ток пројекта;
(4) размере и динамика друштвених ефеката;
(5) друштвени ток пројекта;
(6) друштвено-економска оцена рентабилности и ефикасности.
15) Анализу осетљивости и ризика инвестирања,
(1) осетљивост на промене финансијских параметара;
(2) осетљивост на промене економских параметара;
(3) осетљивост на промене полазних елемената за дефинисање цена (структурна осетљивост);
(4) процена ризика;
(5) закључци анализе осетљивости и ризика;
16) Анализу извора финансирања, финансијских обавеза и динамике,
(1) обим и динамика сопствених средстава инвеститора;
(2) обим и динамика домаћих извора са динамиком притицања средстава;
(3) обим и динамика иностраних и међународних извора;
(4) гаранције по изворима финансирања;
(5) обавезе по изворима финансирања;
(6) оцена извора финансирања.
17) Анализу организационих и кадровских могућности,
(1) спољне везе и контакти;
(2) организација;
(3) кадровски потенцијали;
(4) оцена организационе и кадровске подобности.
18) Закључак о оправданости инвестиције,
(1) збирна оцена оправданости инвестиције;
(2) образложење оцене;
(3) степен поузданости оцене;
(4) резиме студије оправданости.
Члан 10.
Ако се у изради претходне студије и студије оправданости користе софтверски алати за прорачун и вредновање, коначни резултати морају да садрже резиме и рекапитулацију разматраних решења, као и опис изабране технологије за израду студије.
Члан 11.
Даном ступања на снагу овог правилника престаје да важи Правилник о садржини и обиму претходне студије оправданости и студије оправданости за изградњу објеката („Службени гласник РС”, број 80/05).
Члан 12.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00195/2011-07
У Београду, 22. децембра 2011. године
Министар,

Оливер Дулић, с.р.