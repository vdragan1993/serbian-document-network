ЗАКОН

о 
задужењу Србије и Црне Горе код Међународног удружења за развој (Пројекат за 
пензиону администрацију Црне Горе)

„Службени
лист СЦГ”, број 31 од 2. 
јула 2004.

 

 

Члан
1.

Србија и Црна Гора
задужује се у износу од 3.500.000 SDR (три милиона и пет стотина хиљада
специјалних права вучења) код Међународног удружења за развој, ради финансирања
Пројекта за пензиону администрацију Црне Горе.

 

Члан
2.

Задужење из члана 1.
овог закона извршава се на основу Споразума о кредиту за развој (Пројекат за
пензиону администрацију Црне Горе) између Србије и Црне Горе, као зајмопримца и
Међународног удружења за развој, као зајмодавца.

 

Члан
3.

Србија и Црна Гора и
Република Црна Гора обавезују се да, у року од 30 дана од дана ступања на снагу
овог закона, потпишу Уговор о преносу средстава и одговорности за реализацију
Пројекта за пензиону администрацију Црне Горе (Уговор о преносу средстава).

 

Члан
4.

Србија и Црна Гора
обавезује се да отвори и одржава депозитни рачун у банци у еврима, под условима
који су задово авајући за Међународно удружење за развој, са искључивом наменом
повлачења средстава кредита из члана 1. овог закона.

 

Члан
5.

Република Црна Гора
обавезује се да, у року од 30 дана од дана ступања на снагу овог закона, изда
Србији и Црној Гори контрагаранцију којом ће гарантовати уредну отплату
кредита.

 

Члан
6.

Ради измиривања
обавеза из овог закона, Република Црна Гора дужна је да обезбеђује средства за
уредну отплату обавеза по Споразуму о кредиту за развој из члана 2. овог
закона, а у складу са Уговором о преносу средстава из члана 3. овог закона.

Средства из става 1.
овог члана Република Црна Гора преноси на посебан рачун Србије и Црне Горе код
Народне банке Србије, са искључивом наменом отплате обавеза из Споразума о
кредиту за развој из члана 2. овог закона.

 

Члан
7.

Србија и Црна Гора
измириваће све обавезе према Међународном удружењу за развој по основу
средстава из члана 6. овог закона, а под условима и роковима утврђеним
Споразумом о кредиту за развој из члана 2. овог закона.

 

Члан
8.

Народна банка Србије
наплаћује од Републике Црне Горе трошкове за трансфер средстава за отплату
обавеза Међународном удружењу за развој, као и провизију за услуге које пружа у
смислу овог закона.

 

Члан
9.

Овај закон ступа на
снагу наредног дана од дана објављивања у "Службеном листу СЦГ".