Редакцијски пречишћен текст


 

 

  

  

  


На основу ћлана 36. став 5. Закона о порезу на додату вредност („Службени 
гласник РС", бр. 84/04 и 86/04),


Министар финансија доноси

 


 


ПРАВИЛНИК


о утврђивању добара која се сматрају половним добрима, уметничким делима, 
колекционарским добрима и антиквитетима*


"Службени 
гласник РС", 
бр. 105 од 21. 

септембра 
2004, 
118 од 14. децембра 2012.


 

 *Службени 
гласник РС, број 118/2012

 

 


Члан 1.


Овим правилником уређују се добра која се, у смислу члана 36. став 1. Закона о 
порезу на додату вредност („Службени гласник РС", бр. 84/04 и 86/04), сматрају


половним добрима,* 
уметничким делима, колекционарским добрима и антиквитететима.


 

*Службени 
гласник РС, број 118/2012

 

Члан 1а*

Половним добрима, 
у смислу члана 1. овог правилника, сматрају се покретне коришћене ствари у стању 
у коме су набављене, или након поправке, а које су погодне за даљу употребу, 
осим уметничких дела, колекционарских добара и антиквитета.*

 

*Службени 
гласник РС, број 118/2012

 


Члан 2.


Уметничким делима, у смислу члана 1. овог правилника, сматрају се:


1) слике, цртежи, колажи и декоративне плоче, ако их аутори израђују руком, осим 
планова и цртежа за архитектонске, инжењерске, 

индустријске, комерцијалне, топографске или слићне сврхе, ручно декорисаних 
израђених дела, цртежа за позоришни сценарио, студијски сликаних тканина или 
сличних сликарских платна;


2) оригиналне гравуре, штампане слике и литографије, ако их аутор изради руком у 
ограниченом броју у црно-белој техници или у боји једне или више плоча, без 
обзира на поступак и материјал који је употребљен, осим ако је био примењен 
механички или фотомеханички поступак;


3) оригиналне скулптуре и кипови од било ког материјала, ако их изради аутор, 
као и одливци скулптура чија је израда ограничена на осам копија, ако је 
контролише аутор или његов наследник;


4) таписерије и руком ткани текстилни зидни предмети на основу оригиналног 
уметничког дела, под условом да нема више од осам копија сваког од њих;


5) уникатни керамички предмети израђени искључиво од стране аутора и са његовим 
потписом;


6) слике у бакру израђене искључиво руком, ограничене на осам нумерисаних копија 
са потписом аутора или студија;


7) уметничке фотографије које сними, односно одштампа аутор или које су снимљене 
под његовим надзором, ако су потписане и нумерисане и ограничене на 30 копија у 
свим величинама.


 


Члан 3.


Колекционарским добрима, у смислу члана 1. овог правилника, сматрају се:


1) поштанске и таксене марке, поштански жигови, пригодни коверти првог дана 
издавања, писачи прибор и одштампане писмоносне пошиљке, франкиране или ако нису 
франкиране да нису у оптицају или нису намењене за употребу;


2) колекције и делови колекција и примерци од зоолошког, ботаничког, 
минеролошког, анатомског, историјског, археолошког, палеонтолошког, етнографског 
или нумизматичког значаја.


 


Члан 4.


Антиквитетима, у смислу члана 1. овог правилника, сматрају се предмети, осим 
уметничких дела и колекционарских добара, који су стари више од 100 година.


 


Члан 5.


Овај правилник ступа на снагу осмог дана од дана објављивања у „Службеном 
гласнику Републике Србије", а примењиваће се од 1. јануара 2005. године.


 


 


Број 110-00-366/2004


У Београду, 16. септембра 2004. године


Министар,



Млађан Динкић, 

с.р.

  

  

  

 ОДРЕДБЕ 
КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА


  


  

Правилник о 
изменама и допунама Правилника 

о утврðивању добара која се сматрају уметничким делима, колекционарским добрима 
и антиквитетима: 
"Службени гласник РС", број 118/2012-38

  

  

Члан 4.

Овај правилник 
ступа на снагу 1. јануара 2013. године.