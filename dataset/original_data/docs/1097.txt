Редакцијски пречишћен текст

 
 

На
основу члана 26. став 6. Закона о унутрашњим пословима („Службени гласник РС”, бр.
44/91, 79/91 и 54/96),
Министар
унутрашњих послова доноси
 
 
ПРАВИЛНИК



о легитимацији радника на одређеним дужностима у Министарству унутрашњих послова
„Службени гласник
РС“, бр. 20 од 1. јуна 2000, 31 од 13. септембра 2000.
 
 
Члан 1.
Образац
легитимације радника на одређеним дужностима у Министарству унутрашњих послова
(у даљем тексту: легитимација), је величине 95 x 60 mm, светлозелене боје и заштићен
је омотом од провидне пластифициране масе.
Предња
страна обрасца легитимације садржи: на врху, на средини, напис: „РЕПУБЛИКА СРБИЈА”;
испод тога, на средини, напис: „МИНИСТАРСТВО УНУТРАШЊИХ ПОСЛОВА”; испод тога, са
леве стране, напис: „Регистарски број” и место за број, серијски број легитимације,
испод тога напис: „ЛЕГИТИМАЦИЈА РАДНИКА НА ОДРЕЂЕНИМ ДУЖНОСТИМА”, испод тога напис:
”ИМЕ” и место за име, испод тога напис: „ПРЕЗИМЕ” и место за презиме радника на
одређеним дужностима, а са десне стране место за фотографију величине 25 x 30 mm
и испод тога, са леве стране место за датум, а испод тога напис: „(Датум издавања)”,
на средини место за печат, а са десне стране место за потпис, а испод тога напис:
„(Потпис овлашћеног лица)”.
Полеђина легитимације садржи простор за упис
података о овлашћењу за држање и ношење оружја.*
 
*Службени
гласник РС, број 31/2000
 
Члан 2.
О
издатим легитимацијама Министарство унутрашњих послова води евиденцију.
Евиденција
из става 1. овог члана садржи: редни број; име и презиме; регистарски број; датум
издавања; ЈМБГ; ознаку серије и серијски број легитимације; организациону јединицу
у којој радник ради; фотографију радника коме је легитимација издата; датум враћања
легитимације и рубрику за напомене.
Податак
о оружју из члана 1. став 3. овог правилника уписује се у рубрику за напомене, са
назнаком: „носи оружје”.
 
Члан 3.
Ако
радник оштети, односно изгуби или на други начин остане без легитимације, дужан
је да о томе одмах писмено обавести непосредног старешину ради брисања из евиденције
и издавања дупликата легитимације.
Радник
коме престане радни однос у Министарству унутрашњих послова или буде распоређен
на радно место на коме нема својство радника на одређеним дужностима, обавезан је
да легитимацију врати приликом пријема решења о престанку радног односа, односно
решења о распоређивању.
 
Члан 4.
Овај
правилник ступа на снагу осмог дана од дана објављивања у „Службеном гласнику Републике
Србије”.
  
01 број 1591/2000
У Београду, 29. маја 2000. године
Министар,
Влајко Стојиљковић, 
с.р.