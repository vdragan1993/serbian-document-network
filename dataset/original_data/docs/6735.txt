ЗАКОН

о престанку важења Закона о удруживању у 
Заједницу југословенске електропривреде

“Службени гласник РС”, број 104 од 16. децембра 2009.

 

 

Члан 1.

Престаје да важи Закон о удруживању у Заједницу југословенске електропривреде ("Службени лист СФРЈ", број 18/78). 

 

Члан 2.

Даном ступања на снагу овог закона права, обавезе, средства, документацију, предмете и запослене у Заједници југословенске електропривреде преузимају Јавно предузеће "Електропривреда Србије", Београд, и Јавно предузеће "Електромрежа Србије", Београд, у складу са Споразумом о начину преузимања права, обавеза, средстава, документације и запослених Заједнице југословенске електропривреде, који су закључили Јавно предузеће "Електропривреда Србије", Београд и Јавно предузеће "Електромрежа Србије", Београд, 2007. године. 

 

Члан 3.

Овај закон ступа на снагу осмог дана од дана објављивања у "Службеном гласнику Републике Србије".