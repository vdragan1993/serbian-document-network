Редакцијски пречишћен текст
 
 
На основу члана 42. став 6. Закона о подстицајима у пољопривреди и руралном развоју („Службени гласник РС”, бр. 10/13 и 142/14),
Министар пољопривреде и заштите животне средине доноси
ПРАВИЛНИК
о коришћењу подстицаја за спровођење научноистраживачких, развојних и иновативних пројеката у пољопривреди кроз унапређење стручног знања и усавршавања људских капацитета
"Службени гласник РС", бр. 49 од 5. јуна 
				2015, 36 од 8. априла 2016.
Члан 1.
Овим правилником ближе се прописују услови и начин остваривања права на подстицаје за спровођење научноистраживачких, развојних и иновативних пројеката у пољопривреди кроз унапређење стручног знања и усавршавања људских капацитета.
Подстицаји из става 1. овог члана обухватају:
1) подстицаје за спровођење 
				
научноистраживачких, развојних и иновативних* пројеката у области пољопривреде и руралног развоја ради унапређења стручног знања пољопривредних произвођача; 
2) подстицаје за спровођење пројеката усавршавања људских капацитета у пољопривредним стручним службама које обављају прогнозно извештајне послове на подручју Републике Србије.
*Службени гласник РС, број 36/2016
 
Члан 2.
Подстицаји из члана 1. став 2. тачка 1) овог правилника обухватају подршку пројектима који се односе на унапређење стручног знања у области:
1) ратарства и повртарства;
2) воћарства и виноградарства;
3) сточарства;
4) органске производње;
5) употребе обновљивих извора енергије у пољопривреди;
6) шумарства;*


7) агроекономије.*
*Службени гласник РС, број 36/2016
 
Члан 3.
Подстицаји из члана 1. став 2. тачка 2) овог правилника су подстицаји за спровођење пројекта усавршавања људских капацитета у пољопривредним стручним службама које обављају прогнозно извештајне послове, кроз ангажовање до два пољопривредна инжењера за обављање прогнозно извештајних послова, на основу уговора о привременим и повременим пословима, у складу са законом, најдуже до 31. децембра текуће године.
Подстицаји из става 1. овог члана намењени су:
1) за покриће трошкова ангажовања пољопривредних инжењера за обављање прогнозно извештајних послова;
2) за покриће трошкова насталих спровођењем пројекта.
Пољопривредни инжењер из става 1. овог члана је лице које је стекло високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године, из области заштите биља, воћарства и виноградарства, ратарства или опште агрономије.
Члан 4.
Право на коришћење подстицаја из члана 1. став 2. тачка 1) овог правилника има научноистраживачка установа.
Право на коришћење подстицаја из члана 1. став 2. тачка 2) овог правилника има привредно друштво чији је оснивач Република Србија које је регистровано у Регистру привредних субјеката за обављање осталих услуга у пољопривреди, техничка испитивања и анализе или консалтинг и менаџмент послове и које има запосленог пољопривредног саветодавца.
Привредно друштво из става 2. овог члана има право на подстицаје из члана 1. став 2. тачка 2) овог правилника ако обавља прогнозно извештајне послове.
Члан 5. 
Подстицаји из члана 1. став 2. тачка 1) овог правилника расподељују се конкурсом који за сваку календарску годину расписује министарство надлежно за послове пољопривреде (у даљем тексту: Министарство).


Конкурсом из става 1. овог члана за сваку календарску 
				годину нарочито се утврђују теме научноистраживачких, развојних 
				и иновативних пројеката, услови за њихово извођење, очекивани 
				резултати пројекта и начин њихове дисиминације, преглед 
				прихватљивих трошкова, садржина пројекта, документација коју 
				заинтересована лица подносе како би доказала испуњеност услова 
				за остваривање права на подстицаје, начин и критеријуме за 
				оцењивање пројеката.*
*Службени гласник РС, број 36/2016
 
Члан 6.
Испуњеност услова за доделу подстицаја из члана 1. став 2. тачка 1) овог правилника утврђује комисија коју образује министар надлежан за послове пољопривреде (у даљем тексту: министар).
Комисија из става 1. овог члана разматра пријаве на конкурс, врши оцењивање пројеката по утврђеним критеријумима, даје предлог 
				
директору Управе за аграрна плаћања* за доделу подстицаја из члана 1. став 2. тачка 1) овог правилника и оцењује извештаје о реализацији пројеката. 
*Службени гласник РС, број 36/2016
 
Члан 7. 
Право на коришћење подстицаја из члана 1. став 2. тачка 2) овог правилника остварује се на основу захтева који се подноси 
				
Министарству пољопривреде и заштите животне средине – 
				Управи за аграрна плаћања (у даљем тексту: Управа) од 11. априла 
				до 22. априла* календарске године.
Уз захтев из става 1. овог члана подноси се:
1) документација којом се доказује испуњеност услова из члана 4. ст. 2. и 3. овог правилника;
2) копија дипломе, односно уверења којим се потврђује стручна спрема пољопривредног инжењера са којим ће се закључити уговор о привременим и повременим пословима;
3) нацрт уговора о привременим и повременим пословима који ће се закључити са лицем из тачке 2) овог става;
4) план активности лица из тачке 2) овог става;
5) план трошкова насталих реализацијом пројекта.
*Службени гласник РС, број 36/2016
 
Члан 8.
За подстицаје из члана 1. став 2. тачка 1) овог правилника може да се оствари право на коришћење средстава у износу који не може бити већи од 10.000.000 динара по кориснику
				* .
За подстицаје из члана 1. став 2. тачка 2) овог правилника може да се оствари право на коришћење:
1) средстава у износу од 40.000 динара месечно по једном ангажованом инжењеру, на који се обрачунавају и плаћају припадајући порези и доприноси у складу са законом
				* ;
2) средстава за покриће трошкова насталих реализацијом пројекта у износу до 8.000 динара по једном ангажованом инжењеру месечно
				* .
*Службени гласник РС, број 36/2016
 
Члан 9. 


Управа* са лицем коме је решењем утврђено право на подстицаје из члана 1. овог правилника (у даљем тексту: корисник подстицаја) закључује уговор о коришћењу подстицаја којим се уређују међусобна права и обавезе у погледу коришћења подстицаја.
Уговором из става 1. овог члана нарочито се уређује обим активности, начин њиховог извршавања, износ подстицаја, висина накнаде за покриће трошкова ангажовања пољопривредног инжењера, односно износ средстава за покриће трошкова насталих реализацијом пројекта, као и остала питања од значаја за извршавање права и обавеза.
Члан 10. 
Корисник подстицаја из члана 1. став 2. тачка 1) овог правилника по реализацији пројекта, а најкасније до 1. децембра текуће године доставља 
				
Управи* извештај о реализацији пројекта који садржи податке којима доказује да је спровео све планиране активности, као и доказе о наменском коришћењу средстава остварених по основу подстицаја.
Корисник подстицаја из члана 1. став 2. тачка 2) овог правилника по реализацији пројекта, а најкасније 
				
до 10. децембра текуће године доставља Управи* извештај о реализацији пројекта који садржи податке којима доказује да је спровео све планиране активности, као и доказе о наменском коришћењу средстава.
*Службени гласник РС, број 36/2016
 

Члан 11.*

Подстицаји из члана 1. овог правилника исплаћују се 
				авансно по потписивању уговора из члана 9. овог правилника.*
*Службени гласник РС, број 36/2016
 
Члан 12.
Даном ступања на снагу овог правилника престаје да важи Правилник о коришћењу подстицаја за унапређење стручног знања и усавршавања људских капацитета („Службени гласник РС”, бр. 59/13 и 63/14).
Члан 13.
Овај правилник ступа на снагу наредног дана од дана објављивања у „Службеном гласнику Републике Србије”.
Број 110-00-00086/2015-09 
У Београду, 3. јуна 2015. године
Министар,
проф. др Снежана Богосављевић Бошковић, с.р.