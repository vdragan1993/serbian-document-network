На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
ОДЛУКУ
о образовању мешовите Радне групе за координацију активности, разматрање и усаглашавање питања плаћања накнаде за земљиште на простору Републике Српске у Подрињу (од Вишеграда до Зворника), које је потопљено након изградње хидроакумулација ХЕ Бајина Башта и ХЕ Зворник
"Службени гласник РС", број 2 од 13. јануара 
				2017.
   
1. Образује се мешовита Радна група за координацију активности, разматрање и усаглашавање питања плаћања накнаде за земљиште на простору Републике Српске у Подрињу (од Вишеграда до Зворника), које је потопљено након изградње хидроакумулација ХЕ Бајина Башта и ХЕ Зворник (у даљем тексту: Радна група).
2. Задатак Радне групе је анализа стања заузимања земљишта са акумулационим језером ХЕ Бајина Башта, сагледавање међудржавног правног основа за обрачун годишње накнаде за заузимање наведеног простора, као и извршавање анализе дугова који су настали у периоду после 1992. године.
3. У Радну групу се именују:
– за председника: 
Имре Керн, државни секретар у Министарству грађевинарства, саобраћаја и инфраструктуре;
– за заменика председника: 
Александра Дамњановић, државни секретар у Министарству грађевинарства, саобраћаја и инфраструктуре;
– за чланове:
1) Миодраг Поледица, државни секретар у Министарству грађевинарства, саобраћаја и инфраструктуре;
2) Винка Милановић, Министарство грађевинарства, саобраћаја и инфраструктуре; 
3) Бојан Јосиповић, начелник Одељења за урбанизам општине Сребреница;
4) Сенад Субашић, општина Сребреница;
5) Радомир Павловић, потпредседник Скупштине општине Сребреница;
6) Милан Вучетић, руководилац пројекта за системско правна питања, Јавно предузеће „Електропривреда Србије”;
7) Радисав Матић, директор за производњу енергије у Огранку Дринско-Лимске ХЕ, ЈП „Електропривреда Србије”;
8) Душан Мракић, Министарство рударства и енергетике;
9) Драган Јевтић, помоћник министра за просторно уређење, грађевину и екологију Републике Српске.
4. Стручне и административно-техничке послове за потребе Радне групе обављаће Министарство грађевинарства, саобраћаја и инфраструктуре.
5. Ова одлука ступа на снагу наредног дана од дана објављивања у „Службеном гласнику Републике Србије”.
05 број 02-269/2017
У Београду, 13. јануара 2017. године
Влада
Председник,
Александар Вучић, с.р.