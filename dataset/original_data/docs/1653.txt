Редакцијски пречишћен текст
 
 
На основу члана 289. Закона о општем управном поступку (“Службени лист СРЈ”, бр. 33/97), савезни министар правде, прописује
 

	 
 
ПРАВИЛНИК
о обрасцима аката у управном поступку
„Службени лист СРЈ, бр. 8 од 12. фебраура 1999, 9 од 19. фебруара 1999 
- исправка
 
 

	 
Члан 1.
Овим правилником прописују се обрасци аката који се користе у примени Закона о општем управном поступку (у даљем тексту: ЗУП).
 
Члан 2.
У управном поступку примењују се следећи обрасци аката:
1) Обавештење о пријему поднесака (чл. 55. ЗУП-а) - образац ОУП-1;
2) Потврда о пријему поднеска (чл. 56. став 2. ЗУП-а) - образац ОУП-2;
3) Акт о достављању поднеска примљеног путем поште органу надлежном за његов пријем (чл. 56. став 4. ЗУП-а) - образац ОУП-3;
4) Позив за исправку поднеска (чл. 58. ст. 1. и 2. ЗУП-а) - образац ОУП-4;
5) Позив за странку (члан 61. ЗУП-а) - образац ОУП-5;
6) Позив за странку за обавезно лично достављање (чл. 61. и 77. ЗУП-а) - образац ОУП-6;
7) Позив за странку на усмену расправу (чл. 61. и чл. 146. став 3. ЗУП-а) - образац ОУП-7;
8) Позив за сведока (чл. 61. и 171. ЗУП-а) - образац ОУП-8;
9) Позив за вештака и тумача (чл. 61, 182. и 183. ЗУП-а) - образац ОУП-9;
10) Саопштење о предаји писмена (чл. 76. ЗУП-а) - образац ОУП-10;
11) Обавештење ради пријема писмена (чл. 77. став 2. ЗУП-а) - образац ОУП-11;
12) Потврда о извршеној достави - доставница (чл. 87. ЗУП-а) - образац ОУП-12;
13) Омот (коверат) за достављање преко поште - образац ОУП-13;
14) Омот (коверат) за обавезно лично достављање преко поште - образац ОУП-14;
15) Закључак о обустављању поступка (чл. 44. став 2, чл. 106, чл. 121. став 2, чл. 124. став 5, чл. 137. став 3. и чл. 146. став 3. ЗУП-а) - образац ОУП-15;
16) Закључак о одбацивању поднеска због ненадлежности (чл. 56. ст. 3. и 4. ЗУП-а) - образац ОУП-16;
17) Закључак о одбацивању поднеска због формалних недостатака (чл. 58. став 2. ЗУП-а) - образац ОУП-17;
18) Закључак о привођењу (чл. 63. став 3. ЗУП-а) - образац ОУП-18;
19) Закључак о новчаној казни (чл. 63. став 3, чл. 159. став 3, чл. 171. став 2. и чл. 182. став 1. ЗУП-а) - образац ОУП-19;
20) Закључак о вођењу једног поступка за решавање више захтева, односно обавеза (чл. 117. ЗУП-а) - образац ОУП-20;
21) Закључак о прекиду поступка због претходног питања чије се решавање покреће по захтеву странке (чл. 137. став 2. ЗУП-а) - образац ОУП-21;
22) Закључак о прекиду поступка због претходног питања чије се решавање покреће по службеној дужности (чл. 134. став 1. и чл. 137. став 1. ЗУП-а) - образац ОУП-22;
23) Закључак о исправци грешака у решењу (чл. 209. ЗУП-а) - образац ОУП-23;
24) Записник о важнијим радњама у току поступка (чл. 64. став 1. и чл. 65. ЗУП-а) - образац ОУП-24;
25) Записник о већању и гласању (чл. 69. ЗУП-а) - образац ОУП-25;
26) Уверење о чињеницама из службене евиденције (чл. 161. ЗУП-а) - образац ОУП-26;
27) Уверење о чињеницама о којима се не води службена евиденција (чл. 162. ЗУП-а) - образац ОУП-27;
28) Решење о одбијању захтева за издавање уверења (чл. 161. став 4. и чл. 162. став 3. ЗУП-а) - образац ОУП-28;
29) Решење о одбијању захтева за измену уверења (чл. 161. став 5. ЗУП-а) - образац ОУП-29;
30) Решење са скраћеним образложењем када у једноставним стварима у поступку учествује само једна странка (чл. 199. став 1. ЗУП-а) - образац ОУП-30;
31) Решење са скраћеним образложењем када у једноставним стварима у поступку учествују две или више странака, али ни једна не приговара постављеном захтеву, а захтев се уважава (чл. 199. став 1. ЗУП-а) - образац ОУП-31;
32) Решење у виду забелешке на спису (чл. 203. став 1. ЗУП-а) - образац ОУП-32;
33) Решење без образложења (чл. 203. став 3. ЗУП-а) - образац ОУП-33;
34) Уверење о имовном стању (чл. 110. став 1. ЗУП-а) - образац ОУП-34;
 
Члан 3.
Обрасци из члана 2. овог правилника (тач. 1. до 34) су од-штампани уз овај правилник и чине његов саставни део.
 
Члан 4.
Попуњавање образаца из члана 2. овог правилника врши се писаћом машином, односно хемијском оловком.
 
Члан 5.
Ако се акти у управном поступку обрађују, односно израђују уз примену аутоматске обраде података, уместо образаца прописаних у члану 2. овог правилника, могу се користити за ту сврху прилагођени обрасци са свим прописаним елементима.
 
Члан 6.
У органима у којима се поступак води и на језику националне мањине уз употребу писма те националне мањине, обрасци из члана 2. овог правилника поред текстова на српском језику уз употребу ћириличног писма, садрже упоредо и текст на језику и писму те националне мањине, с тим да садрже све прописане елементе које имају обрасци из члана 2. овог правилника.
 
Члан 7.
Овај правилник ступа на снагу осмог дана од дана објављивања у „Службеном листу СРЈ”.
 
 
Број: 3/3-1/1-1999-06
4. фебруара 1999. Године
Београд
Савезни министар правде
Зоран Кнежевић, с.р.