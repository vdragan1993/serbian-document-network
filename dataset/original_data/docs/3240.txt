Редакцијски пречишћен текст

 
 

На основу члана 40. став 2. Закона о правима и
дужностима савезних органа у погледу средстава у друштвеној својини која они
корист („Службени лист СФРЈ“, бр. 56/80), Савезно извршно веће доноси
 
 
УРЕДБУ

о 
условима и начину под којима се могу вршити преправке, адаптације или други 
грађевински радови на службеним просторијама савезних органа
„Службеним лист
СФРЈ”, бр. 62 од 20. новембра 1981, 12. од 5. марта 1982 
- исправка
 
 
Члан 1.
На службеним просторијама савезних органа изузетно од
одредбе члана 40. став 1. Закона о правима и дужностима савезних органа у
погледу средстава у друштвеној својини која они користе (у даљем тексту:
Закон), могу се вршити преправке, адаптације или други грађевински радови само
ако то доприноси побољшању услова рада савезних органа, рационалнијем коришћењу
службених просторија и побољшању њихове функционалности; као и кад постојеће
просторије не задовољавају нормативе за коришћење и опремање, односно услове
њихове стабилности и безбедности.
Преправке, адаптације или други грађевински радови из
става 1. овог члана могу се вршити под условима утврђеним овом уредбом и
прописима о изградњи инвестиционих објеката на територији на којој се службена
просторија налази.
 
Члан 2.
Захтев за вршење преправки, адаптација или других
грађевинских радова, сагласно одредбама ове уредбе, подносе органи,
организације, односно службе који користе те просторије.
Одлуку о преправкама, адаптацијама или другим
грађевинским радовима доносе органи из члана 14. Закона или тело које они
овласте.
Пре доношења одлуке о преправкама, адаптацијама или
другим грађевинским радовима на службеним просторијама савезних органа, органи
из члана 14. Закона прибављају мишљење стручне комисије.
Стручну комисију из става 3. овог члана образује Савезно
извршно веће.
 
Члан 3.
Стручна комисија из члана 2. ове уредбе састоји се од
председника и четири члана* . Председник и најмање један члан те
комисије морају бити инжењери архитектуре. 
При давању мишљења стручна комисија из става 1. овог
члана узима у обзир намену службене просторије за коју се тражи вршења
преправке, целисходност и друштвену оправданост тих радова, дугорочност решења
и могућност решења на други начин.
Административне послове за стручну комисију из става 1.
овог члана обавља Управа пословних зграда савезних органа.
У предрачуну Управе пословних зграда савезних органа
обезбеђују се и средстава за рад стручне комисије из става 1. овог члана. 
 
*Слубени лист СФРЈ, број 12/1982
 
Члан 4.
Реализација преправки, адаптација или других
грађевинских радова врши се сагласно одлуци органа из члана 14. Закона.
О вршењу преправки, адаптација или других грађевинских
радова на службеним просторијама савезних органа стара се орган, односно
стручна служба којој је поверено одржавање и обезбеђење редовног коришћења тих
просторија.
 
Члан 5.
Преправке, адаптације или други грађевински радови који
су извршени на службеним просторијама пре дана ступања на снагу ове уредбе,
који нису у складу са пројектом зграде у којој се службене просторије налазе а
не испуњавају услове из члана 1. ове уредбе, морају се вратити у пређашње
стање, односно у стање сагласно пројекту.
Стручна комисија из члана 2. ове уредбе дужна је да у
року од једне године од дана ступања на снагу ове уредбе, прегледа све службене
просторије савезних органа у којима су извршене преправке до дана ступања на
снагу ове уредбе и да дa мишљење које службене просторије треба довести у стање
сагласно пројекту.
Органи, односно стручне службе надлежни за одржавање и
обезбеђење редовног коришћења службених просторија савезних органа, у складу са
налазима стручне комисије, дужни су да, у року од две године од дана достављања
налога, изврше потребне радове којима се те просторије доводе у стање сагласно
пројекту.
 
Члан 6.
Одредбе ове уреде не односе се на Савезни секретаријат
за народну одбрану и организације у његовом саставу, као и на Југословенску
народну армију.
 
Члан 7.
Ова уредба ступа на снагу осмог дана од дана објављивања
у „Службеном листу СФРЈ”.
 
Е. п. бр. 477
12. новембра 1981. године 
Београд

Савезно извршно веће
Потпредседник,
др 
Иво Марган, с.р.