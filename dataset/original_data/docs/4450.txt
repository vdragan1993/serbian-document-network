Скупштина Основног задружног савеза Браничевског и Подунавског округа, на седници одржаној 16. децембра 2010. године у Пожаревцу, донела је
 
ОДЛУКУ
о утврђивању основице, стопе доприноса, као и начину плаћања Основном задружном савезу

„Службени гласник РС“, број 99 од 27. децембра 2010.
Члан 1.
Основица за утврђивање доприноса (чланарине) којом чланице Основног задружног савеза Браничевског и Подунавског округа са седиштем у Пожаревцу (у даљем тексту: Савез) обезбеђују средства за рад Савеза.
Члан 2.
Чланице Савеза плаћају допринос (чланарину) овом савезу 1% од бруто износа (основица за обрачун зарада), по извршеној уплати пореза и доприноса за зараде, с тим да је најнижи месечни износ чланарине 1.000,00 динара.
Чланице које не примају редовно зараду, имају обавезу према овом савезу у износу од 1.000,00 динара месечно.
Задруге које из пословања имају приход мањи од 1.000.000,00 динара за претходну годину плаћају паушални износ чланског доприноса у износу од 500,00 динара месечно.
Приликом обрачуна и исплате заосталих зарада, чланице Савезу уплаћују разлику неисплаћеног износа чланског доприноса (из става 1. члана 2.).
Члан 3.
Допринос (чланарина) се уплаћује на текући рачун Савеза код Банка интезе 160-13956-15 на дан уплате пореза и доприноса на зараде, а за чланице које не исплаћују редовну зараду, месечна обавеза од 1.000,00 динара се исплаћује до краја месеца за претходни месец.
Члан 4.
Даном ступања на снагу ове одлуке, престају да важе све раније донете Одлуке о утврђивању основице и стопе доприноса и начину и роковима плаћања доприноса (чланарине) Основном задружном савезу Браничевског и Подунавског округа у Пожаревцу.
Члан 5.
Ова одлука ступа на снагу даном доношења, а примењиваће се од 1. јануара 2011. године и важиће до доношења нове одлуке.
 
Број 168/10-3
У Пожаревцу, 16. децембра 2010. године
Председник Скупштине,

Миодраг Миладиновић, с.р.