На основу члана 19. став 4. Закона о планирању и
изградњи („Службени гласник РС", бр. 47/03 и 34/06), 
Влада, на предлог Републичке агенције за просторно
планирање, доноси 
 
 
УРЕДБУ
о утврђивању
Просторног плана подручја посебне намене слива акумулације „Бован" 
„Службени гласник
РС“, број 14
од 20. 
фебруара 2009.
 
 
Члан 1.
 
Утврђује се Просторни план подручја посебне намене
слива акумулације „Бован" (у даљем тексту: Просторни план), који је
одштампан уз ову уредбу и чини њен саставни део. 
  
Члан 2.
 
Просторним планом утврђују се основе организације,
коришћења, уређења и заштите подручја слива акумулације „Бован" на
деловима територије општине Сокобања, Алексинац, Књажевац и Бољевац. 
  
Члан 3.
 
Просторни план састоји се из текстуалног дела и
графичких приказа.
Текстуални део Просторног плана објављује се у
„Службеном гласнику Републике Србије".
Графички прикази (рефералне карте), намена простора;
мрежа насеља и функција, јавних служби и инфраструктурних система; заштита
животне средине, природних вредности и непокретних културних добара и туризам,
израђене су у размери 1:50.000.
Графичке приказе из става 3. овог члана, израђене у 13
примерака, оверава својим потписом министар надлежан за послове просторног
планирања. 
 
Члан 4.
 
Просторни план се спроводи израдом и доношењем
секторских/гранских планова и програма, урбанистичких планова, као и програма
уређења грађевинског замљишта. 
 
Члан 5.
 
Уговор о имплементацији Просторног плана закључиће
Министарство животне средине и просторног планирања, Министарство за инфраструктуру,
Министарство пољопривреде, шумарства и водопривреде, Министарство здравља,
Министарство економије и регионалног развоја, Министарство рударства и
енергетике, Министарство трговине и услуга, Министарство културе, Министарство
за науке и технолошки развој, Републичка дирекција за воде, Републички завод за
заштиту споменика културе, ЈВП „Србијаводе", ЈП „Србијашуме", ЈП
„Електропривреда Србије", ЈП „Путеви Србије", ПТ „Телеком
Србија" а.д., Фонд за изградњу регионалног водовода са акумулације
„Бован" за општине Алексинац, Ражањ, Сокобања и Параћин, Удружење бањских
и климатских места Србије и Републичка агенција за просторно планирање, са
општинама Сокобања, Алексинац, Ражањ, Параћин, Књажевац и Бољевац, град
Крушевац, као и другим учесницима у реализацији планских решења. 
  
Члан 6.
 
Графички прикази из члана 3. став 3. ове уредбе, чувају
се трајно у Влади (један комплет), Министарству животне средине и просторног
планирања (три комплета), Министарству за инфраструктуру (један комплет),
Министарству за пољопривреду, шумарству и водопривреду (један комплет), општини
Сокобања (један комплет), општини Алексинац (један комплет), општини Књажевац
(један комплет), општини Бољевац (један комплет) и Републичкој агенцији за
просторно планирање (три ком??лета).
Аналитичко-документациона основа на којој се заснива
Просторни план чува се у Републичкој агенцији за просторно планирање. 
  
Члан 7.
 
Право на непосредан увид у графичке приказе из члана 3.
став 3. ове уредбе имају правна и физичка лица, под условима и на начин који
ближе прописује министар надлежан за послове просторног планирања. 
  
Члан 8.
 
Урбанистички планови и пројекти ускладиће се са
одредбама ове уредбе на начин утврђен Просторним планом.
Планови и програми развоја који се доносе по посебним
прописима, прописи и други општи акти ускладиће се са одредбама ове уредбе у
року од годину дана од дана њеног ступања на снагу.
Урбанистички планови и пројекти, планови и програми
развоја донети до дана ступања на снагу ове уредбе, примењују се у деловима
који нису у супротности са овом уредбом. 
  
Члан 9.
 
Ова уредба ступа на снагу осмог дана од дана
објављивања у „Службеном гласнику Републике Србије".
 
05 број 110-485/2009
У Београду, 5.
фебруара 2009. године

Влада
Први потпредседник
Владе – 
заменик председника
Владе,

Ивица Дачић, с.р.