На основу чл. 11. и 44. и члана 47. став
4. Закона о средствима у својини Републике Србије („Службени гласник РС”, бр.
53/95 и 3/96) и члана 30. став 1. Закона о Влади Републике Србије („Службени гласник
РС”, бр. 5/91 и 45/93),
Влада Републике Србије
доноси
 
 
УРЕДБУ

о 
евиденцији и попису непокретности и других средстава у државној својини
„Службени
гласник РС”, број 27 од 15. јуна 1996.
 
 
Члан
1.
Државни органи и
организације, органи територијалних јединица, јавне службе и друге организације
чији је оснивач Република, односно територијалне јединице, који користе
непокретности у државној својини (у даљем тексту: корисници непокретности),
воде посебну евиденцију о стању и кретању непокретности у складу са Законом о
средствима у својини Републике Србије („Службени гласник РС", бр. 53/95 и
3/96 – у даљем тексту: Закон), на начин прописан овом уредбом.
Државни органи и
организације и органи територијалних јединица, који користе покретне ствари у
државној својини (у даљем тексту: корисници покретних ствари), воде евиденцију
о стању и кретању покретних ствари у складу са законом, на начин прописан овом
уредбом.
  
Члан
2.
Евиденција
непокретности из члана 1. став 1. ове уредбе, обухвата:
1) земљиште у
државној својини (грађевинско, пољопривредно и шумско);
2) зграде и друге
грађевинске објекте у државној својини (службене, пословне, стамбене и друге
зграде, пословне просторије, станове, гараже, објекте посебне намене и друге
грађевинске објекте).
  
Члан
3.
Евиденција
непокретности из члана 1. став 1. ове уредбе, садржи:
1) податке о
кориснику непокретности: назив, седиште, адресу, делатност;
2. податке о
непокретности: врсту непокретности, место где се непокретност налази, површину,
структуру објекта, катастарску парцелу, исправе о својини, основ коришћења,
извор финансирања, књиговодствену ревалоризовану вредност.
Подаци из става 1.
овог члана исказују се према обрасцу НЕП – евиденција непокретности и
достављају Републичкој дирекцији за имовину Републике Србије (у даљем тексту:
Дирекција).
  
Члан
4.
Евиденција непокретности,
коју воде корисници непокретности установљава се на основу података из
постојеће евиденције непокретности и пописа непокретности из члана 26. ове
уредбе.
  
Члан
5.
Израда евиденције
непокретности коју воде корисници непокретности обухвата:
1) прикупљање
података о свим непокретностима које су предмет евиденције;
2) прибављање
исправа о праву коришћења и праву својине;
3) прибављање
исправа којима се обезбеђује упис права својине Републике Србије, уколико упис
није извршен;
4) обезбеђење доказа
и чињеница на основу којих се користи непокретност, уколико се не располаже
потребним исправама о праву коришћења;
5) попуњавање
прописаних образаца и њихово благовремено достављање;
6) прибављање
осталих података који су неопходни за вођење евиденције.
  
Члан
6.
Корисници
непокретности достављају Дирекцији податке о променама за непокретности о
којима се води евиденција, према обрасцу НЕП, уз назнаку на самом обрасцу:
„промена података".

 
Члан
7.
Дирекција води
јединствену евиденцију непокретности у државној својини, и то:
1) по корисницима
непокретности – на азбучном списку;
2) по врстама
непокретности – на обрасцу ЗОС-1 (збирни преглед о стању непокретности по
врстама);
3) по изворима
финансирања – на обрасцу ЗОС-2 (збирни преглед о стању непокретности по изворима
финансирања).
  
Члан
8.
Јединствена
евиденција непокретности из члана 7. ове уредбе, састоји се од:
1) књиге евиденције
непокретности за сваког корисника, по азбучном списку;
2) досијеа за сваку
непокретност, који обухвата целокупну документацију на основу које се
непокретност евидентира.
  
Члан
9.
Евиденција покретних
ствари коју воде корисници покретних ствари обухвата:
1) опрему;
2) превозна
средства.
 
Члан
10.
Евиденција покретних
ствари коју воде корисници покретних ствари, садржи:
1) податке о кориснику:
назив, седиште, адресу, делатност;
2) податке о
покретној ствари: врста, инвентарски број, начин стицања, број и датум рачуна о
набавци – продаји, број и датум одлуке о расходовању – отпису и књиговодствена
ревалоризована вредност.
Подаци из става 1.
овог члана исказују се према обрасцу ОСН – евиденција покретних ствари и
достављају Дирекцији.
  
Члан
11.
Евиденција покретних
ствари коју воде корисници покретних ствари установљава се на основу података
из постојеће евиденције покретних ствари и пописа покретних ствари из члана 26.
ове уредбе.
  
Члан
12.
Израда евиденције
покретних ствари из члана 11. ове уредбе, обухвата:
1) прикупљање
података о свим покретним стварима које су предмет евиденције;
2) прибављање
исправа о праву коришћења и праву својине;
3) прибављање
исправа о задужењима за основна средства;
4) обезбеђење доказа
и чињеница на основу којих се користе покретне ствари, уколико се не располаже
потребним исправама о праву коришћења;
5) попуњавање
прописаних образаца и њихово благовремено достављање;
6) прибављање
осталих података који су неопходни за вођење евиденције.
 
Члан
13.
Корисници покретних
ствари достављају Дирекцији податке о променама за покретне ствари о којима се
води евиденција према обрасцу ОСН, уз назнаку на самом обрасцу: „промена
података".
 
Члан
14.
Дирекција води
збирну евиденцију покретних ствари у државној својини и то:
1) по корисницима
покретних ствари – на азбучном списку;
2) по врстама
покретних стари – на обрасцу ЗОС-1 (збирни преглед о стању покретних ствари по врстама);
3) по изворима
финансирања – на обрасцу ЗОС-2 (збирни преглед о стању покретних ствари по
изворима финансирања).
  
Члан
15.
Корисници
непокретности и корисници покретних ствари, податке из евиденција које воде
достављају Дирекцији, и то:
1) податке из члана
3. ове уредбе на образцу НЕП – евиденција непокретности, до 5. јула 1996.
године;
2) податке из члана
10. ове уредбе на образцу ОСН – евиденција покретних ствари, до 5. јула 1996.
године;
3) податке о
променама из чл. 6. и 13. ове уредбе, у року од 30 дана од дана настале
промене, односно од дана прибављања непокретности или покретне ствари.
Министарство
унутрашњих послова доставља Дирекцији податке из става 1. тачка 1) овог члана,
осим за непокретности за посебне намене.
  
Члан
16.
Корисници непокретности,
уз обрасце из члана 3. ове уредбе достављају исправе о праву коришћења и праву
својине на непокретности, односно доказе и чињенице на основу којих користе
непокретност, уколико не располажу исправом.
  
Члан
17.
Дирекција
установљава јединствену евиденцију непокретности и збирну евиденцију покретних
ствари на основу података из члана 15. ове уредбе.
  
Члан
18.
Израда јединствене
евиденције непокретности и збирне евиденције покретних ствари из члана 17. ове
уредбе обухвата:
1) обраду добијених
података, њихово класификовање и припрему за аутоматску обраду;
2) отклањање
неправилности у достављању података;
3) обавештавање
републичког јавног правобраниоца о свим непокретностима, за које нема
одговарајућих исправа;
4) достављање
образаца на аутоматску обраду;
5) остале послове из
надлежности Дирекције.
  
Члан
19.
Када Дирекција
утврди да за одређену непокретност или покретну ствар нема свих података
прописаних овом уредбом, тражиће допуну података, у року од 30 дана од дана
обавештавања корисника о уоченим недостацима.
  
Члан
20.
Дирекција прикупљене
обрасце из члана 15. ове уредбе припрема за аутоматску обраду у року од 60 дана
од дана истека рока за достављање података.
Аутоматску обраду
података из става 1. овог члана врши Управа за заједничке послове републичких
органа (у даљем тексту: Управа).
Управа ће извршити
аутоматску обраду података у року од 30 дана, рачунајући од дана достављања
података од стране Дирекције.
Резултате аутоматске
обраде података Управа доставља Дирекцији, на обрасцима ЗОС-1 и ЗОС-2 из чл. 7.
и 14. ове уредбе.
  
Члан
21.
Одржавање
јединствене евиденције непокретности и збирне евиденције покретних ствари
обухвата:
1) праћење и
утврђивање насталих промена;
2) пружање стручне
помоћи корисницима у погледу вођења евиденција;
3) провођење
утврђених промена кроз евиденцију;
4) друге послове
везане за одржавање евиденције.
  
Члан
22.
Дирекција припрема
обрасце о променама из члана 15. став 1. тачка 3) ове уредбе, које у року од
три дана доставља Управи на аутоматску обраду.
Управа врши
аутоматску обраду података из става 1. овог члана у року од три дана од дана
достављања.
По завршеној
аутоматској обради података Управа резултате обраде доставља Дирекцији.
 
Члан
23.
Дирекција доставља
кориснику обијене резултате у складу са чланом 22. став 3. ове уредбе у року од
осам дана од дана пријема.
  
Члан
24.
Управа и Дирекција
сачиниће програм аутоматске обраде података за вођење јединствене евиденције
непокретности и збирне евиденције покретних ствари, у року од 60 дана од дана
ступања на снагу ове уредбе.
 
Члан
25.
Корисници
непокретности и покретних ствари из члана 1. ове уредбе, који самостално врше
аутоматску обраду података, ускладиће своје програме са програмом из члана 24.
ове уредбе.
 
Члан
26.
Попис средстава у државној
својини, која користе државни органи и организације, органи територијалних
јединица, јавне службе и друге организације чији је оснивач Република, односно
територијалне јединице (у даљем тексту: корисници средстава у државној
својини), врши се у складу са Законом о рачуноводству („Службени лист
СРЈ", бр. 18/93, 24/93, 24/94 и 12/95) и Правилником о начину и роковима
вршења пописа и усклађивању књиговодственог стања са стварним стањем („Службени
лист СРЈ", број 25/93).
Корисници средстава
у државној својини достављају Дирекцији, до 5. јула 1996. године, извод из
елабората о извршеном годишњем попису, са стањем на дан 31. децембра 1995.
године, који обухвата само средства у државној својини.
Попис средстава у
друштвеној својини, који се не налазе на коришћењу код органа, јавних служби и
других организација из става 1. овог члана, врши правно лице које та средства
користи и Дирекција.
Представници правног
лица из става 3. овог члана и Дирекција, сачиниће извор из елабората о
извршеном годишњем попису, са стањем на дан 31. децембар 1995. године, који
обухвата само средства у државној својини, који ће доставити Дирекцији до 5.
јула 1996. године.
 
Члан
27.
Министарство
унутрашњих послова доставља извод из елабората о извршеном годишњем попису,
само за непокретности из члана 15. став 2. ове уредбе.
 
Члан
28.
Обрасци НЕП, ОСН,
ЗОС -1 и ЗОС -2 одштампани су уз ову уредбу и чине њен саставни део.
 
Члан
29.
Ова уредба ступа на
снагу осмог дана од дана објављивања у „Службеном гласнику Републике
Србије".
  
 
05 број
110-2028/96
У Београду,
12. јуна 1996. године
Влада Републике
Србије
Потпредседник,
Светозар
Крстић, с.р.
 
 

Образац
НЕП
 
ЕВИДЕНЦИЈА
НЕПОКРЕТНОСТИ
 
 
А. ПОДАЦИ О
КОРИСНИКУ НЕПОКРЕТНОСТИ
1. НАЗИВ (пуни
назив)
________________________________________________________________

2. СЕДИШТЕ (место,
општина)
________________________________________________________________

3. АДРЕСА (улица,
број, спрат)
________________________________________________________________

4. ДЕЛАТНОСТ (шифра)
________________________________________________________________

Б. ПОДАЦИ О
НЕПОКРЕТНОСТИ
1. ВРСТА
НЕПОКРЕТНОСТИ
________________________________________________________________

2. МЕСТО ГДЕ СЕ
НЕПОКРЕТНОСТ НАЛАЗИ
________________________________________________________________

3. ПОВРШИНА (за
простор – м?, за земљиште –ха)
________________________________________________________________

4. СТРУКТУРА ОБЈЕКТА
________________________________________________________________

5. КАТ. ПАРЦ. (број
и катастарска општина)
________________________________________________________________

6. ИСПРАВЕ О СВОЈИНИ
________________________________________________________________

7. ОСНОВ КОРИШЋЕЊА
– закуп
– други основи
________________________________________________________________

8. ИЗВОР ФИНАНСИРАЊА
НАБАВКЕ
________________________________________________________________

9. КЊИГОВОДСТВЕНА
РЕВАЛОРИЗОВАНА ВРЕДНОСТ
________________________________________________________________

Датум попуњавања
___________ Одговорно лице _____________________ 
ОСН
ЕВИДЕНЦИЈА
ПОКРЕТНИХ СТВАРИ
А. ПОДАЦИ О
КОРИСНИКУ
1. НАЗИВ (пуни
назив)
________________________________________________________________

2 СЕДИШТЕ (место,
општина)
________________________________________________________________

3. АДРЕСА (улица, број,
спрат)
________________________________________________________________

4. ДЕЛАТНОСТ (шифра)
________________________________________________________________

Б. ПОДАЦИ О
ПОКРЕТНОЈ СТВАРИ
1. ВРСТА
________________________________________________________________

2. ИНВЕНТАРСКИ БРОЈ
________________________________________________________________

3 НАЧИН СТИЦАЊА
– број и датум
рачуна о набавци – продаји
– стечена на други
начин
________________________________________________________________

4. БРОЈ И ДАТУМ
ОДЛУКЕ О РАСХОДОВАЊУ – ОТПИСУ
________________________________________________________________

5. КЊИГОВОДСТВЕНА
РЕВАЛОРИЗОВАНА ВРЕДНОСТ
________________________________________________________________

Датум попуњавања
___________ Одговорно лице _____________________