Редакцијски пречишћен текст

	 

	 

На основу члана 337. Закона о ваздушној пловидби
(“Службени лист СФРЈ”, бр.
23/78 и 20/79), директор Савезне управе за контролу летења прописује

 

ПРАВИЛНИК

о начину издавања одобрења за летење ваздухоплова

„Службени
лист СФРЈ”, број 43 од 23. 
јула 
1982, 

"Службени гласник РС", број 61 од 10. јула 2015 - др. правилник

 

Члан
1.

Овим правилником
утврђује се начин издавања одобрења за летење, односно потврђивања плана лета
ваздухоплова за летове у ваздушном простору Социјалистичке Федеративне
Републике Југославије (у даљем тексту: југословенски ваздушни простор).

Члан
2.

За сваки лет
ваздухоплова у југословенском ваздушном простору мора се претходно поднети
захтев Савезној управи за контролу летења ради добијања одобрења за летење,
односно потврђивања плана лета у случајевима прописаним овим правилником, а за
ваздухоплове којима се врши редован јавни превоз у ваздушном саобраћају подноси
се ред летења.

Захтев за издавање
одобрења за летење подноси се за летове страних ваздухоплова у ванредном јавном
међународном саобраћају, за летове ваздухоплова опште категорије ван ваздушних
путева, као и за летове ради превоза опасних материја, оружја, муниције,
депортованих или екстрадираних лица, за летове ради ваздухопловних
манифестација, спортских такмичења, привредне делатности, снимања терена из
ваздуха и у свим другим случајевима за које није прописано подношење плана лета
на потврђивање уместо тог захтева.

План лета потврђује
се страним ваздухопловима у ванредном јавном међународном ваздушном саобраћају
са техничким слетањем или без њега, страним ваздухопловима који нису намењени
за јавни превоз у међународном ваздушном саобраћају, страним ваздухопловима за
спортску делатност или туризам, ваздухопловима у ванредном јавном ваздушном
саобраћју и ваздухопловима опште категорије.

За летове
ваздухоплова којима се врши редован јавни превоз у ваздушном саобраћају ред
летења се подноси уместо захтева за издавање одобрења за летење.

Члан
3.

Одобрење за летење
ваздухоплова издаје се на основу поднесеног захтева, односно плана лета или
реда летења, који мора да садржи следеће податке: фирму, односно назив или име
носиоца права располагања, односно корисника ваздухоплова или сопственика, број
лета, тип и ознаку ваздухоплова, сврху лета, аеродром полетања и слетања, датум
и период у коме ће се лет извршити, време полетања, ознаку ваздушног пута који
се жели користити, зону летења, маршруту, улазно-излазни гранични коридор, као
и друге податке од значаја за извршење лета или за издавање одобрења за летење.

Захтев из става 1.
овог члана, по правилу, подноси се у писменом облику.

Члан
4.

Одобрење за летење,
односно потврђивање плана лета ваздухоплова, односно одобрење за летење по реду
летења мора да садржи податке о томе која је врста летења одобрена и у ком
обиму, у које време, као и све потребне податке који су садржани у захтеву за
одобрење летења, односно плану лета ваздухоплова.

Одобрење из става 1.
овог члана, по правилу, издаје се у писменом облику, односно план лета се
потврђује ако садржи све потребне податке.

Ако у захтеву из
става 1. овог члана, нису дати сви потребни подаци, односно ако измене и допуне
података није могуће спровести, ако захтев није стигао у предвиђеном року или
ако није могуће обавити лет, неће се издати одобрење за летење, односно неће се
потврдити план лета ваздухоплова.

Члан
5.

Летење страних
ваздухоплова у редовном јавном превозу у ваздушном саобраћају одобрава се за
летњи период од 1. априла до 31. октобра текуће године и за зимски период од 1.
новембра до 31. марта наредне године.

Члан
6.

Лет ваздухоплова у
југословенском ваздушном простору може почети тек по пријему обавештења о
издатом одобрењу за летење, односно по потврђивању плана лета.

Члан
7.

Обавештење о
одобреним летовима, односно потврђеним плановима лета ваздухоплова у
југословенском ваздушном простору доставља се надлежним војним и другим
органима и заинтересованим организацијама удруженог рада за аеродромске услуге
и подносиоцу захтева.

Одобрење за летење
за летове који се обављају истог дана кад је поднесен захтев, односно план лета
доставља се органима и организацијама из става 1. овог члана најдоцније на 30
минута пре момента отпочињања лета.

Члан
8.

Одобрење за летење
важи 24 часа, рачунајући од тренутка планираног уласка у југословенски ваздушни
простор, односно од предвиђеног времена полетања са аеродрома.

Ако се подаци из
захтева за одобрење летења промене, подносилац захтева је дужан да један час
пре часа уласка у југословенски ваздушни простор, односно пре времена полетања,
достави измене и допуне захтева.

По истеку рока из
ст. 1. и 2. овог члана подноси се нови захтев за одобрење лета, односно план
лета.

Члан
9.

Одобрење за летење
страном превозиоцу у редовном међународном ваздушном саобраћају, са слетањем,
неће се издати ако се ред летења не поднесе на 15 дана пре дана почетка
обављања саобраћаја.

Одобрење из става 1.
доставља се у року од најмање 43 часова пре почетка обављања саобраћаја
надлежним војним и другим органима, заинтересованим организацијама удруженог
рада за аероромске услуге и подносиоцу захтева.

Члан
10.

Одобрење за летење
страном превозиоцу у ванредном јавном међународном ваздушном саобраћају, са
слетањем, неће се издати ако се захтев из члана 3. овог правилника не поднесе у
следећим роковима пре почетка обављања саобраћаја:




1) за појединачне летове до 4 лета



на 24 часа





2) за серије од 5 до 10 летова



на 36 часова





3) за серије преко 10 летова



на 48 часова




Одобрење из става 1.
доставља се најмање на 12 часова пре почетка обављања саобраћаја надлежним
војним и другим органима, заинтересованим организацијама удруженог рада за
аеродромске услуге и подносиоцу захтева.

Члан
11.

Одобрење за летење
страном превозиоцу који летове у редовном јавном међународном ваздушном
саобраћају обавља преко територије Социјалистичке Федеративне Републике
Југославије, са техничким слетањем или без њега, неће се издати ако се ред
летења не поднесе у року од 20 дана пре почетка обављања саобраћаја.

Одобрење из става 1.
доставља се у року од најмање 48 часова пре почетка обављања саобраћаја
надлежним војним и другим органима, заинтересованим организацијама удруженог
рада за аеродромске услуге и подносиоцу захтева.

Члан
12.

План лета страног
превозиоца који летове у ванредном јавном међународном ваздушном саобраћају са
техничким слетањем или без њега обавља преко територије Социјалистичке
Федеративне Републике Југославије потврдиће се ако се поднесе пре почетка
обављања саобраћаја, односно лета у следећим роковима:




1) за један лет



на 1 час





2) за појединачне летове до 4 лета



на 24 часа





3) за серије од 5 до 10 летова



на 36 часова





4) за серије преко 10 летова



на 48 часова




Обавештење о
потврђеном плану летења за један лет доставља се најмање на 30 минута пре
почетка лета, а за остале летове из става 1. овог члана – најмање на 12 часова
пре почетка обављања саобраћаја надлежним војним и другим органима,
заинтересованим организацијама удруженог рада за аеродромске услуге и
подносиоцу захтева.

Члан
13.

Страним
ваздухопловима који нису намењени за јавни превоз у међународном ваздушном
саобраћају потврђује се план лета.

Ако ваздухоплови из
става 1. овог члана обављају летове, са слетањем, ради превоза опасних материја,
оружја и муниције или превоза депортованих или екстрадираних лица, захтев за
одобрење летења подноси се пет дана пре уласка ваздухоплова у југословенски
ваздушни простор.

Ако се летови из
става 1. овог члана обављају са техничким слетањем или без њега, преко
територије Социјалистичке Федеративне Републике Југославије, план лета се
подноси на један час пре часа уласка у југословенски ваздушни простор.

Обавештење о
потврђеном плану летења, односно одобрењу за летење доставља се на 30 минута
пре уласка у југословенски ваздушни простор надлежним војним и другим органима,
заинтересованим организацијама удруженог рада за аеродромске услуге и
подносиоцу захтева, односно плана лета.

Члан
14.

Страном ваздухоплову
за спортску делатност или туризам потврђује се план лета ако се поднесе у року
од два часа пре уласка у југословенски ваздушни простор.

Обавештење о
потврђеном плану лета доставља се најмање на 30 минута пре уласка у
југословенски ваздушни простор надлежним војним и другим органима,
заинтересованим организацијама удруженог рада за аеродромске услуге и
подносиоцу плана лета.

Члан
15.

Домаћи превозилац за
летове у редовном јавном ваздушном саобраћају, уместо захтева за одобрење
летења, подноси ред летења на 20 дана пре дана ступања на снагу тог реда летења.

Ред летења за летњи
период важи од 1. априла до 31. октобра текуће године, а за зимски период – од
1. новембра до 31. марта наредне године.

Одобрење за летење
по поднесеном реду летења доставља се најмање на 48 часова пре дана ступања на
снагу реда летења надлежним војним и другим органима, заинтересованим
организацијама удруженог рада за аероромске услуге и домаћем превозиоцу.

Члан
16.

Домаћи превозилац за
летове у ванредном јавном ваздушном саобраћају подноси захтев за потврђивање
плана лета у следећим роковима пре почетка обављања саобраћаја:




1) за један лет



на 1 час





2) за серију од 2 до 10 летова



на 24 часа





3) за серију преко 10 летова



на 36 часова




Обавештење о
потврђеном плану летења из става 1. овог члана доставља се за један лет на 30
минута пре почетка лета, а за остале летове најмање на 12 часова пре почетка
обављања саобраћаја надлежним војним и другим органима, заинтересованим
организацијама удруженог рада за аероромске услуге и подносиоцу плана лета.

Члан
17.

Ваздухоплову опште
категорије за летење ваздушним путевима потврђује се план лета, а за летење ван
ваздушних путева издаје се одобрење за летење.

Члан
18.

Ваздухоплову за
пружање услуга у пољопривреди, шумарству или здравству, ваздухоплову за
научноистраживачку делатност, ваздухоплову за сопствене потребе и спортском
ваздухоплову који лети ван ваздушних путева, одобрење за летење се издаје уз
сагласност Савезног секретаријата за народну одбрану, ако је захтев поднет
најмање на 48 часова пре почетка лета.

Обавештење о
одобреном лету из става 1. овог члана доставља се најмање на 12 часова пре
почетка лета надлежним војним и другим органима, заинтересованим организацијама
удруженог рада за аеродромске услуге и подносиоцу захтева.

Члан
19.

Ваздухоплову који
обавља лет ради ваздухопловних манифестација, спортских такмичења, привредне
делатности и снимања терена из ваздуха, издаће се одобрење за летење ако је
захтев поднесен на пет дана пре почетка лета.

Обавештење о
одобреном лету из става 1. овог члана доставља се најмање на 12 часова пре почетка
лета надлежним војним и другим органима и подносиоцу захтева.

Члан
20.

За летење свих
остали врста ваздухоплова захтев за издавање одобрења за летење подноси се на
три дана пре почетка лета.

Обавештење о
одобреном лету из става 1. овог члана доставља се најмање на 12 часова пре
почетка лета надлежним војним и другим органима, заинтересованим организацијама
удруженог рада за аеродромске услуге и подносиоцу захтева.

Члан
21.

Овај правилник ступа
на снагу осмог дана од дана објављивања у „Службеном листу СФРЈ”.

 

01 Бр
1563

13. јула
1982. године

Београд 

Директор

Савезне управе за контролу

летења,

Јордан Фаганел, 
с.
р.