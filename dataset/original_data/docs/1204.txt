На
основу члана 10. став 1. Закона о прелажењу државне границе и кретању у граничном
појасу („Службени лист СФРЈ”, бр. 34/79, 56/80 и 53/85, „Службени лист СРЈ”, бр.
24/94, 28/96 и 68/02 и „Службени гласник РС”, број 101/05) и члана 17. став 1. и
члана 43. став 1. Закона о Влади („Службени гласник РС”, бр. 55/05, 71/05 – исправка
и 101/07),
Влада
доноси
 
 
ОДЛУКУ
о отварању граничног
прелаза „Перућац” према Босни и Херцеговини
„Службени гласник РС“, број 37 од 11.
априла 2008.
 
 
1.
Отвара се сезонски гранични прелаз за међународни речни саобраћај „Перућац”.
 
2.
На граничном прелазу „Перућац” одвијаће се путнички саобраћај који не подлеже прегледу
инспекцијских служби. Радно време и други модалитети рада граничног прелаза биће
накнадно усаглашени са надлежним органима Босне и Херцеговине.
 
3.
Ова одлука ступа на снагу осмог дана од дана објављивања у „Службеном гласнику Републике
Србије”.
  
05 број 342-1599/2008
У Београду, 10. априла 2008. године
Влада
Председник,
Војислав Коштуница, с.р.