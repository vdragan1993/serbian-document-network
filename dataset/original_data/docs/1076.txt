На
основу члана 91. тачка 2. Закона о производњи наоружања и војне опреме
(„Службени лист СФРЈ“, бр. 30/79), савезни секретар за народну одбрану издаје
 
 
НАРЕДБУ



о одређивању средстава која се сматрају наоружањем и војном опремом
„Службени
лист СФРЈ”, број 51 од 12. 
септембра 1980.
 
 
1. Као средства
наоружања и војне опреме, у смислу члана 5. Закона о производњи наоружања и
војне опреме, сматрају се:
1) све врсте оружја
и оруђа (хладно оружје, пиштољи, пушке, аутомати, митраљези, ручни бацачи,
минобацачи, топови, хаубице и др.), осим ловачког и спортског оружја;
2) све врсте авиона,
хеликоптера, једрилица и лебделица и њихова опрема, падобрани и падобранска
десантна опрема, који су намењени за војне потребе;
3) све врсте ратних
бродова и других борбених пловних објеката, бродови помоћне намене и њихова
специфична опрема намењена за војне потребе;
4) средства веза,
криптозаштите, противелектронског обезбеђења, радио и радио-техничког извиђања
(командовања) и безбедности, која су намењена за војне потребе;
5) све врсте возила
која су намењена за војне потребе (борбена, неборбена и друга специјална
моторна возила), осим путничких;
6) висећи, монтажни
и лансирани мостови, понтонски паркови и пловни објекти и извиђачки и десантни
чамци, који су намењени за војне потребе;
7) муниција и њени
елементи за све врсте оружја и оруђа из тачке 1. одредба под 1 ове наредбе,
осим муниције за ловачко и спортско оружје;
8) све врсте ракета
и уређаја за лансирање и навођење, осим за одбрану од града и за ватромет;
9) све врсте бомби,
торпеда, мина и распрскавајућих средстава;
10) барут, све врсте
експлозива и запаљива, димна и осветљавајућа средства, осим ловачког барута и
привредног експлозива,
11) опрема и
средства за минирање и разминирање, маскирање и камуфлажу, која су намењена за
војне потребе;
12) уређаји и
инструменти за ваздушно, површинско и подводно осматрање, идентификацију и
легитимисање, за оријентацију и навигацију, за управљање и вођење, радари,
инфрацрвени уређаји, ласери и нишанске справе, који су конструисани и
произведени за војне потребе;
13) средства за
противнуклеарну, противхемијску и противбиолошку заштиту, средства за
детекцију, дозиметрију и идентификацију и средства и материје за
деконтаминацију, која су намењена за војне потребе;
14) специјални алати
и амбалажа за транспорт и чување средстава из тачке 1. одредбе под 1 до 13 ове
наредбе;
15) технолошка,
ремонта и експлоатациона документација за средства из тачке 1. одредбе под 1 до
14 ове наредбе;
16) материјална
права на технологију (право на патент, право на индустријски узорак или модел,
право на заштитни знак, право на техничку и технолошку документацију и право на
знање и искуство);
17) све врсте друге
опреме која је произведена по стандарду народне одбране.
 
2. Ова наредба ступа
на снагу осмог дана од дана објављивања у „Службеним листу СФРЈ”.
 
Бр. 26
8. септембра 1980.
године
Београд
Савезни секретар
за народну одбрану
генерал армије,

Никола Љубичић, с.
р.