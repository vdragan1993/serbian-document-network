На основу члана 16. Закона о младима („Службени гласник РС”, број 50/11) и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о образовању Савета за младе

	"Службени гласник РС", број 8 од 29. јануара 2014.
 
1. Образује се Савет за младе (у даљем тексту: Савет).
2. Задатак Савета је да:
– подстиче и усклађује активности у вези са развојем, остваривањем и спровођењем омладинске политике;
– предлаже мере за унапређивање омладинске политике у Србији;
– предлаже мере за усклађивање и координисање активности министарстава и других органа надлежних за посебне области у омладинском сектору и свих других субјеката омладинске политике, у складу са стратешким и законским актима из ове области.
3. У Савет се именују:
– за председника:
Вања Удовичић, министар омладине и спорта;
– за заменика председника:
Ненад Боровчанин, државни секретар у Министарству омладине и спорта;
– за чланове:
1) Мухедин Фијуљанин, државни секретар у Министарству просвете, науке и технолошког развоја;
2) Драги Видојевић, државни секретар у Министарству рада, запошљавања и социјалне политике;
3) Никола Ћорсовић, државни секретар у Министарству финансија;
4) др Периша Симоновић, државни секретар у Министарству здравља;
5) Гордана Предић, државни секретар у Министарству културе и информисања;
6) Дејан Радуловић, помоћник министра регионалног развоја и локалне самоуправе;
7) Душан Павловић, саветник у Кабинету министра привреде;
8) генерал-мајор Младен Вуруна, начелник Војне академије;
9) Јасмина Пухача, главни полицијски инспектор у Министарству унутрашњих послова;
10) Мариника Чобану, покрајински секретар за спорт и омладину;
11) Марија Митева, заједнички представник националних савета националних мањина;
12) Тања Азањац, психолог, угледни стручњак;
13) Зорка Милошевић, координатор Канцеларије за младе Сомбор, представник канцеларија за младе;
14) Џемалудин Паучинац, координатор Канцеларије за младе Нови Пазар, представник канцеларија за младе;
15) Јелена Миловановић, Удружење грађана за демократију и грађанско образовање „Грађанске иницијативе”, представник удружења младих, удружења за младе и њихових савеза;
16) Едис Демић, Центар за развојну политику и сарадњу, представник удружења младих, удружења за младе и њихових савеза;
17) Марјан Цветковић, Национална Асоцијација Практичара/ки Омладинског Рада – НАПОР, представник удружења младих, удружења за младе и њихових савеза;
18) Зоран Станојевић, Удружење „Ловефест” Врњачка Бања, представник удружења младих, удружења за младе и њихових савеза;
19) Кристина Марјанац, Унија средњошколаца Србије, представник удружења младих, удружења за младе и њихових савеза;
20) Иван Живковић, Ресурс центар Бор, представник удружења младих, удружења за младе и њихових савеза;
21) Алекса Николић, Међународна организација студената AIESEC Србије, представник удружења младих, удружења за младе и њихових савеза;
22) Мики Видаковић, Савез извиђача Србије, представник удружења младих, удружења за младе и њихових савеза.
4. Савет доноси пословник о раду. Седнице Савета одржавају се најмање два пута годишње.
5. Савет може, ради ефикаснијег обављања активности, да образује сталне и повремене стручне тимове.
6. Савет може тражити податке, обавештења и извештаје од других државних органа и организација у вези са питањима од значаја за спровођење омладинске политике. Када је то неопходно председник Савета може тражити присуство на седницама Савета и представника других државних органа и организација.
7. Стручне и административне послове за Савет обавља Министарство омладине и спорта.
8. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-559/2014-1
У Београду, 24. јануара 2014. године
Влада
Председник,
Ивица Дачић, с.р.