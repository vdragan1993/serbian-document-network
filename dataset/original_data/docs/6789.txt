Редакцијски пречишћен текст
 
 
На основу члана 182. став 4. Закона о енергетици („Службени гласник РС”, бр. 57/11, 80/11 – исправка, 93/12 и 124/12),
Министар енергетике, развоја и заштите животне средине доноси
 
ПРАВИЛНИК
о обрасцу и садржини легитимације електроенергетског инспектора и инспектора опреме под притиском

	"Службени гласник РС", број 5 од 22. јануара 2014, 81 од 24. септембра 2015 - 
др. правилник
 
Члан 1.
Овим правилником прописује се образац и садржина легитимације електроенергетског инспектора и легитимације инспектора опреме под притиском (у даљем тексту: легитимације инспектора).
Члан 2.
Садржина легитимације електроенергетског инспектора дата је у Обрасцу 1 – Легитимација електроенергетског инспектора, који је одштампан уз овај правилник и чини његов саставни део.
Садржина легитимације инспектора опреме под притиском дата је у Обрасцу 2 –Легитимација инспектора опреме под притиском, који је одштампан уз овај правилник и чини његов саставни део.
Члан 3.
Легитимације инспектора су величине 65x95 mm и обложене су кожом црне боје.
Предња страна легитимација инспектора садржи:
1) у горњем делу на средини – грб Републике Србије;
2) испод грба, на легитимацији електроенергетског инспектора текст који гласи:
„РЕПУБЛИКА СРБИЈА
ЛЕГИТИМАЦИЈА
ЕЛЕКТРОЕНЕРГЕТСКОГ
ИНСПЕКТОРА”,
а на легитимацији инспектора опреме под притиском текст који гласи:
„РЕПУБЛИКА СРБИЈА
ЛЕГИТИМАЦИЈА
ИНСПЕКТОРA ОПРЕМЕ 
ПОД ПРИТИСКОМ”.
Прва унутрашња страна легитимација инспектора садржи:
1) на средини место за фотографију инспектора величине 35x25 mm, а испод фотографије налази се место означено за печат органа који је издао легитимацију „(М.П.)”;
2) испод тога, на средини налази се место за уписивање имена и презимена инспектора, испод којег су уписане речи: „(име и презиме инспектора)”, а испод тога место за својеручни потпис инспектора испод којег је уписано „(својеручни потпис)”;
3) испод тога, налази се место за уписивање јединственог матичног броја инспектора испод којег су уписане речи „(ЈМБГ)”.
Друга унутрашња страна легитимација инспектора садржи:
1) место за упис назива органа који издаје легитимацију испод којег је уписано„(назив органа који издаје легитимацију)”;
2) испод тога, текст који гласи:„ОВЛАШЋЕЊА ИНСПЕКТОРА”;
3) испод тога, на легитимацији електроенергетског инспектора текст који гласи: „У вршењу инспекцијског надзора инспектор има права, дужности и овлашћења прописана Законом о енергетици, Законом о ефикасном коришћењу енергије и Законом о државној управи, а на легитимацији инспектора опреме под притиском текст који гласи: „У вршењу инспекцијског надзора инспектор има права, дужности и овлашћења прописана Законом о енергетици, Законом о цевоводном транспорту гасовитих и течних угљоводоника и дистрибуцији гасовитих угљоводоника, Законом о ефикасном коришћењу енергије, Законом о техничким захтевима за производе и оцењивању усаглашености, Законом о тржишном надзору и Законом о државној управи”;
4) испод тога, са леве стране, налази се место за упис регистарског броја поред којег је уписано: „Регистарски број”, са десне стране место за упис места издавања легитимације изнад којег је уписано: „Mесто издавања”, испод тога место за упис датума издавања легитимације поред којег је уписано: „Датум”, а испод тога на средини налази се место означено зa потпис овлашћеног лица испод којег је уписано „(потпис овлашћеног лица)”.
Члан 4.
Легитимације инспектора које су издате по прописима који су важили до дана ступања на снагу овог правилника важе до њихове замене.
Члан 5.
Даном ступања на снагу овог правилника престаје да важи Правилник о обрасцу и садржини легитимацијa електроенергетског инспектора и инспектора опреме под притиском („Службени гласник РС”, број 44/06).
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-127/2013-07
У Београду, 20. jануара 2014. године
Министар, 
проф. др Зорана Михајловић, 
	с.р.