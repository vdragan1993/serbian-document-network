На основу члана 68. став 2.
Закона о безбедности у железничком саобраћају (“Службени лист
СРЈ”, бр. 60/98),
савезни
министар надлежан за
послове рада, здравства и социјалне политике, у споразуму са
савезним министром
надлежним за
послове саобраћаја, прописује
 
ПРАВИЛНИК

о 
здравственим условима које морају испуњавати железнички радници
„Службени
лист СРЈ”, број 3 од 21. јануара 2000.
 
 
1.
ОСНОВНЕ ОДРЕДБЕ
Члан
1.
Овим правилником
прописују се здравствени услови, које морају испуњавати железнички радници који
непосредно учествују у вршењу железничког саобраћаја (у даљем тексту:
железнички радници), начин њиховог утврђивања и време њиховог проверавања.
Члан
2.
Железнички радници
који на одређеним пословима непосредно учествују у вршењу железничког
саобраћаја морају бити здравствено, односно психички и физички способни за
обављање тих послова.
Радници из става 1.
овог члана сматрају се здравствено, односно психички и физички способним ако
испуњавају здравствене услове прописане овим правилником.
Здравствени услови
које морају испуњавати железнички радници утврђују се на претходним
здравственим прегледима, а проверавање здравствене способности у току рада врши
се на редовним и ванредним здравственим прегледима.
Претходни
здравствени прегледи врше се:
1) пре заснивања
радног односа, односно пре распоређивања железничког радника на одређено радно
место из члана 4. овог правилника;
2) пре упућивања
радника на школовање или стручно обучавање (усавршавање) за вршење послова на
одређеном радном месту из члана 4. овог правилника.
Одредба става 4.
овог члана односи се и на раднике који се привремено распоређују на поједина
радна места из члана 4. овог правилника.
На редовним
здравственим прегледима проверава се здра-вствена, односно психичка и физичка
способност железничких радника, у роковима и на начин који су утврђени овим
правилником.
На ванредним
здравственим прегледима врши се проверавање здравствене, односно психичке и
физичке способности железничког радника за кога се основано посумња да из
здравствених разлога више није способан да обавља своје послове и задатке или
после сваког удеса, теже повреде, тешке и дуготрајне болести, као и у другим
случајевима прописаним у члану 27. овог правилника.
Члан
3.
За обављање послова
на одређеном радном месту железнички радник мора испуњавати здравствене услове
прописане овим правилником.
Ако се код
железничког радника на редовном или ванредном здравственом прегледу утврди да
не испуњава здравствене услове прописане овим правилником, сматраће се
здравствено неспособним за вршење послова одређене категорије радног места.
Члан
4.
Радна места на
којима железнички радници непосредно учествујући у вршењу железничког
саобраћаја, зависно од начина и услова вршења тих послова и њиховог значаја за
безбедност железничког саобраћаја, у погледу здравствене, односно психичке и
физичке способности железничког радника, разврставају се у четири категорије и
то у: категорију А, категорију Б, категорију Ц и категорију Д.
На радним местима
категорије А, Б, Ц и Д утврђивање здравствене, односно психичке и физичке
способности железничког радника врши се на здравственом прегледу пре ступања на
рад, а провера здравствене, односно психичке и физичке способности железничког
радника врши се на редовним и ванредним здравственим прегледима, у складу са
овим правилником.
Члан
5.
У категорију А
спадају следећа радна места:
1) шеф станице који
дежура као отправник возова;
2) возни диспечер на
телекоманди;
3) отправник возова
и оператор на поставници П-2 и П-3;
4) маневриста и
возни маневриста;
5) машиновођа вучног
возила;
6) путујући
надзорник вуче;
7) возач моторног
пружног возила;
8) скретничар.
У категорију Б
спадају следећа радна места:
1) руковалац
маневре;
2) надзорни
скретничар;
3) помоћник
машиновође вучног возила;
4) машиновођа за
маневру вучног возила;
5) прегледач кола;
6) чувар пруге.
У категорију Ц
спадају следећа радна места:
1) возовођа;
2) пописни возовођа;
3) кондуктер;
4) магационер;
5) руковалац машине
за пружне радове;
6) вођа пружних
радова;
7) чувар прелаза.
У категорију Д
спадају следећа радна места:
1) шеф станице;
2) заменик и
помоћник шефа станице;
3) оперативни
помоћник шефа станице;
4) саобраћајни
диспечер;
5) контролор за
безбедност железничког саобраћаја;
6) телеграфиста на
омнибусу;
7)
телеграфиста-телепринтериста;
8) надзорник вуче
(унутрашњи, спољашњи);
9) надзорник
прегледача кола;
10) чувар косине;
11) шеф пружне
деонице;
12) заменик и
помоћник шефа пружне деонице;
13) електромеханичар
сигнално-сигурносног постројења (СС);
14) руковалац
сигнално-сигурносног постројења (СС);
15) шеф деонице сигнално-сигурносног
постројења (СС);
16) помоћник шефа
деонице сигнално-сигурносног постројења (СС);
17) електромеханичар
телекомуникација (ТТ);
18) руковалац
телекомуникација (ТТ);
19) шеф деонице
телекомуникација (ТТ);
20) електромеханичар
даљинског управљања (ДУ);
21) руковалац
даљинског управљања (ДУ);
22) електромеханичар
контактне мреже (КМ);
23) руковалац
контактне мреже (КМ);
24) пословођа
контактне мреже (КМ);
25) шеф деонице
контактне мреже (КМ);
26) електромеханичар
електро-вучне подстанице (ЕВП);
27) диспечер Центра
за даљинско управљање (ДУ);
28) шеф деонице за
даљинско управљање (ДУ);
29) шеф деонице
електро-вучне подстанице (ЕВП);
30) руководилац
електро-енергетске диспечерске службе;
31) чувар моста и
тунела.
Члан
6.
Здравствене прегледе
железничких радника и здравствену евиденцију врше здравствене организације,
односно установе са организованом службом медицине рада које су оспособљене и
опремљене, односно које испуњавају прописане услове у погледу кадра и опреме за
вршење здравствених прегледа.
 
2.
ЗДРАВСТВЕНИ УСЛОВИ
Члан
7.
Здравствени услови
који морају испуњавати железнички радници утврђују се и проверавају у погледу:
1) општег
здравственог стања и психичке способности;
2) стања чула слуха
и испитивања функције равнотеже;
3) стања чула вида.
За свако стање из
става 1. овог члана утврђују се и проверавају здравствени услови за прву, другу
и трећу здравствену групу.
Изузетно, за стање
чула вида, утврђују се и проверавају здравствени услови за четврту здравствену
групу.
Члан
8.
У погледу општег здравственог
стања односно психичке и физичке способности железнички радници се разврставају
у следеће здравствене групе:
1) у прву
здравствену групу - ако њихово здравствено стање омогућава обављање одређених
послова без опасности по безбедност железничког саобраћаја и ако не постоје
контраиндикације прописане овим правилником;
2) у другу
здравствену групу - ако њихова обољења, укључујући и контраиндикације, не
умањују функционалне способности организма, као и радници код којих су
наступиле промене услед болести или старења, ако оне не утичу на здравствену
способност радника, која је од значаја за безбедност железничког саобраћаја;
3) у трећу
здравствену групу - ако је утврђено да болују од обољења, укључујући и
контраиндикације, које умањују функционалне способности организма, али битно не
утичу на здравствену способност радника, која је од значаја за безбедност
железничког саобраћаја.
Члан
9.
У погледу стања чула
слуха и испитивања функције равнотеже железнички радници се разврставају у
следеће здравствене групе:
1) у прву
здравствену групу - ако за слух испитан тоналном лиминарном аудиометријом није
утврђен већи губитак слуха, на сваком уху посебно, од 25 dB за фреквенције 500,
1000 и 2000 Hz, а за фреквенцију од 4000 Hz 40dB обострани губитак слуха по
међународним таблицама, по Fowler-Sabine-u, до 16% и код којих постоји уредна
функција равнотеже;
2) у другу
здравствену групу - ако за слух испитан тоналном лиминарном аудиометријом није
утврђен већи губитак слуха, на сваком уху посебно, од 30 dB за фреквенције 500,
1000 и 2000 Hz, а за фреквенцију од 4000 Hz 80 dB обострани губитак слуха по
међународним таблицама, по Fowler-Sabine-u, до 30% и код којих постоји уредна
функција равнотеже;
3) у трећу
здравствену групу - ако за слух испитан тоналном лиминарном аудиометријом није
утврђен већи губитак слуха, на сваком уху посебно, од 40 dB за фреквенције 500
и 1000 Hz, за фреквенцију 2000 Hz 45 dB, а за фреквенцију од 4000 Hz 90 dB
обострани губитак слуха по међународним таблицама, по Fowler-Sabine-u, до 50% и
код којих постоји уредна функција равнотеже.
Члан
10.
У погледу стања чула
вида железнички радници се разврставају у следеће здравствене групе:
1. у прву
здравствену групу, ако је:
1) оштрина вида на
сваком оку 1,0 без корекције (начин одређивања рефракције - Snellene-ovim
таблицама или Orthorater-om по потреби скијаскопијом);
2) колорни вид:
распознавања боја по псеудоизохроматским таблицама, а по потреби аномалоскопски
по NAGEL-u где се AQ (аномални коефицијент) креће у границама од 0,7-1,3;
3) видно поље нормалне
ширине која се испитује периметриј-ски;
4) адаптација да има
нормалну адаптацију на таму (испитати скотоптикометром по HEINSSIUS-u или
Никтометром по Rodenstock-u);
5) интраокуларни
притисак; да има нормалан И.О.П. (мерен тонометријски);
6) бинокуларни вид:
- да има ортофорију
или хетерофорију (испитати методом покривања или Orthorater-ом);
- да има нормалну
покретљивост булбуса;
- да има добар
стерео-вид (по TITMUS тесту или Orthorater-ом).
2. у другу
здравствену групу ако је:
1) оштрина вида на
сваком оку 0,3 без корекције уз обавезно ношење наочара које не могу бити јаче
од +3,0 Dsph. или -2 Dsph. или да у комбинацији са ±1,0 Dcyl постиже оштрину
вида најмање 0,8;
2) колорни вид:
распознавање боја по псеудоизохроматским таблицама а по потреби NAGEL-аномалоскопији
и где се AQ креће у границама 0,5-10,0;
3) видно поље
нормалне ширине која се испитује периметријски;
4) адаптација: да
има нормалну адаптацију на таму (пситивање скотоптикометром по HEINSSIUS-u или
Никтометром по Rodenstock-u);
5) интраокуларни
притисак: да има нормалан I.O.P. (мерен тонометријски);
6) бинокуларни вид:
- да има ортофорију
или хетерофорију (испитати тестом по-кривања или Orthorater-ом);
- да има нормалну
покретљивост булбуса;
- да има добар
стерео-вид (по TITMUS тесту или Orthorater-ом).
3. у трећу
здравствену групу, ако је:
1) оштрина вида:
најмање 0,2 нативно на сваком оку, и где се корекцијом која није већа од + 4,0
Dsph. - 3,0 Dsph или у комбинацији са ±1,0 Dcyl добија најмања оштрина вида од
0,8 на сваком оку;
2) колорни вид:
распознавање боја по псеудоизохроматским таблицама, а по потреби
NAGEL-аномалоскопијом, где се AQ креће у границама од 0,5-10,0;
3) видно поље
нормалне ширине која се испитује конфронтацијом, а по потреби сферним
периметром;
4) адаптација: да
има нормалну адаптацију на таму (испитати скотоптикометром по HEINSSIUS-u или
Никтометром по Rodenstock-u);
5) интраокуларни
притисак: да има нормалан I.O.P. (испитати тонометријски);
6) бинокуларни вид:
- да има ортофорију
или хетерофорију;
- да има нормалну
покретљивост булбуса;
- да има добар
стеро-вид (по TITMUS тесту или Orthorater-ом).
4. у четврту
здравствену групу, ако је:
1) оштрина вида
нативна на сваком оку не мања од 0,1 с тим што се може кориговати корекционим
стаклима од ±4,0 Dsph. или у комбинацији ±2,0 Dcyl до 0,7 на сваком оку.
Корекција се може постићи и контактним сочивима у складу са условима радног
места;
2) колорни вид: да
нису анопи;
3) видно поље
нормалне ширине која се испитује конфронтацијом, а по потреби сферним
периметром;
4) адаптација: да је
нормална адаптација на таму;
5) интраокуларни
притисак: да има нормалан I.O.P.;
6) бинокуларни вид:
- да има ортофорију
или хетерофорију;
- да има нормалну
покретљивост булбуса;
- да има нормалан
стерео-вид (мерен по TITMUS тесту или Orthorater-ом).
3.
КОНТРАИНДИКАЦИЈЕ ЗА РАД НА ПОСЛОВИМА ЖЕЛЕЗНИЧКИХ РАДНИКА
Члан
11.
Контраиндикације у
погледу општег здравственог стања, односно психичке и физичке способности су:
1. психијатријска и
неуролошка стања и обољења:
1) психозе (од F00)*
зависно од облика, терапијских могућности, тока психозе, квалитета и
дуготрајности ремисије и категорије послова које железнички радник обавља
(изузев F 17.2);
2) неурозе (до
F-50.9)* зависно од стања анксиозности, стања фобије, неких облика опсесивно
компулзивне неурозе. Други облици неуроза зависно од симптоматологије, трајања
и резистентности према терапији зависно од мотивације за рад и постојања
наглашености за секундарну добит, те категорије послова које обавља;
3) болести
поремећаја спавања (F 51.0 - F.51.9)* нарколепсија, катаплексија, ноћне море;
4) поремаћаји
личности (F 60- F 60.9)* зависно од дубине поремећаја саставних делова
личности, њихових квалитета и израза, те поремећаја целине личности, досадашњег
социјалног и радног функционисања, прага толеранције на фрустрације животне и
радне средине и категорије послова које обавља;
5) алкохолизам,
наркоманија и таблетоманија (F 10-F 19)*;
6) душевна
заосталост (F 70 - F 79)* у утврђивању контраиндикација, оцена интелектуалног
нивоа треба да се изврши на бази било које информације, укључујући клиничке
налазе, степен адаптираности понашања и психометријских налаза. Коефицијент
интелигенције је само оријентир при утврђивању интелектуалног нивоа и не треба
се истог стриктно придржавати;
7) траума, запаљење
и васкуларне болести централног нервног система са трајним последицама.
При утврђивању
контраиндикација потребна је индивидуална оцена, водећи рачуна о обиму и
квалитту неуролошких, психичких и комбинованих последица, адаптираности
болесника на трајне последице, мотивацији болесника за рад и категорији послова
које обавља;
8)
хередодегенеративне болести, мултилокуларни процеси, екстрапирамидни синдроми,
атаксије и болести моторног неурона и обољења периферних живаца.
Контраиндикације
треба утврђивати, индивидуално према свакој болести посебно, у односу на
прогресивност или стационарност процеса и према томе да ли се ради о
манифестној симптоматологији или рудиментарним или абортивним облицима болести.
Треба узети у обзир
и категорије послова које обавља, као и мотивацију болесника за рад;
9) миопатије;
Контраиндикације се
утврђују индивидуално према свакој болести;
10) епилепсија и
сумња на епилепсију;
Контраиндикација
постоји када се на основу хетероанамнестичких података, клиничког прегледа и
лабораторијских налаза утврди да постоји епилепсија;
11) тежи облици
мигрене.
2. психолошка стања:
1) интелектуална
инсуфицијентност;
2) психомоторни
поремећаји;
3) психосензорни
поремећаји;
4) поремећаји
личности.
Психолог одређује
границе контраиндикација узимајући у обзир захтеве радног места, мотивацију
радника и радно искуство.
3. стања и обољења
срца и крвних судова:
1) исхемична болест
срца;
2) хипертонично
срце;
3) кардиомиопатија;
4) урођене или
стечене срчане мане са значајним хемодинамским променама;
5) урођена или
стечена обољења великих крвних судова са значајним хемодинамским променама;
6) плућна
хипертензија са или без израженог плућног срца;
7) констриктивни
перикардитис;
8) средње тешка и
тешка артеријска хипертензија (дијастолни притисак изнад 14; kPa - 105 mm Hg);
9) поремећаји
спровођења и поремећаји ритма:
- Av блок II
степена;
- блок леве гране
Hiss-овог снопа (левокрурални блок - LKB);
- болест синусног
чвора;
- преткоморни и
коморни поремећаји ритма праћени тахикардијом;
- коморне
екстрасистоле (у салвама, по типу бигеминије, тригеминије, или се појављују у
току теста оптерећења, R на Т феномен);
- WPW синдром.
4. обољења
респираторног система:
1) хронична
обструктивна болест плућа (средње тешког и тешког степена са делимичном или
потпуном респиратоном инсуфицијенцијом);
2) неоплазме;
3) астма
бронхијална.
5. обољења
дигестивног система:
1) рецидивирајућа
улкусна болест;
2) Chron-ова болест,
улцерозни колитис;
3) обољења јетре са
тенденцијом ка инсуфијенцији;
4) тежа обољења
панкреаса;
5) неоплазме, до пет
година после дијагностике, или рецидиви.
6. обољења
ендокриног система:
1) шећерна болест
типа I и типа II под терапијом (способан, уколико је ниво гликемије регулисан
дијетом и уколико нема касних компликација и уз обавезну контролу код наредног
периодичног здравственог прегледа);
2) сва обољења
жлезда са унутрашњим лучењем са тенденцијом ка хиперфункцији или хипофункцији,
резистентна на терапију;
3) неоплазме, до пет
година после дијагностике или рецидиви.
7. обољења бубрега:
1) хроничне тешке
болести урогениталног система;
2) неоплазма.
8. хроничне болести
хематопоетског система;
9. тешки облици
обољења коже;
10. хронична стања,
обољења и повреде локомоторног система с већим оштећењем функције.
Члан
12.
Контраиндикације у
погледу стања чула слуха и испитивања функције равнотеже су:
1) сви верификовани
поремећаји осећаја равнотеже;
2) малигна обољења
врата, синуса, епифаринкса, мезофаринкса и хипофаринкса, ларинкса, језика,
штитне жлезде и пљувачних жлезда;
3) парализа меког
непца, фаинкса и ларинкса, стенозе езофагуса, ларинска и трахеје;
4) отосклероза;
5) једнострано или
обострано хронично гнојно запаљење средњег уха;
6) тешки облици
озене;
7) тешки облици
вазомоторног или алергичног ринитиса;
8) тешка полипоза
носних шупљина.
Члан
13.
Контраиндикације у
погледу стања чула вида су:
1) птоза очних
капака која досеже до половине зенице;
2) страбизам
(хетеротропија);
3) пареза или
парализа очних мишића;
4) нистагмус при
погледу право;
5) јача замућена
рожњача која компромитује оштрину вида;
6) хиперметропија
већа од +4,0 Dsph;
7) миопија већа од
-4.0 Dsph;
8) астигматизам већи
од ±2,0 Dcyl. (укључујући и мешовити астигматизам);
9) глауком (примарни
и секундарни);
10) сужење видног
поља од 20° у било ком меридијану;
11) објективни или
апсолутни скотом;
12) катаракта
(прогредијентна);
13) афакија;
14) аблација ретине;
15) болести ретине и
хориоидеје које су праћене падом функција вида склоне рецидивирању;
16) болести очног
нерва;
17) нераспознавање
боја;
18) анизометрија
већа од 3.0 Dsph;
19) анофталмија;
20) поремећај
адаптације на таму.
Члан
14.
Код контраиндикације
на претходном здравственом прегледу процењују се: степен њихове еволутивности,
могућност рецидивирања и њихов одраз на функцију органа вида. Апсолутне
контраиндикације за категорију А, Б и Ц радних места могу бити релативне за
категорију Д радних места уколико функције ока задовољавају постављене захтеве
радног места, а клиничке слике не показују склоност ка погоршању постојећег
стања.
Члан
15.
Контраиндикације за
рад на радним местима које обављају железнички радници представљају и друга
обољења и стања, ако су изражена у таквом степену или обиму да онемогућавају
вршење одређених послова од значаја за безбедност железничког саобраћаја.
Члан
16.
Ако се на редовном и
ванредном здравственом прегледу утврде контраиндикације из чл. 11, 12, 13, 14.
и 15. овог правилника железнички радници се могу прогласити способним за рад у
случају:
1) ако је њихово
здравствено стање такво да уз адекватно лечење и медицински надзор задовољава
захтеве радног места;
2) ако су недостаци
функционално компензовани;
3) ако су њихова
професионална способност, вештина, искуство, као и степен мотивисаности за рад
такви да могу надокнадити утврђени недостатак.
4.
УТВРЂИВАЊЕ И ПРОВЕРАВАЊЕ ЗДРАВСТВЕНИХ УСЛОВА
Члан
17.
Железнички радник
који обавља послове на радном месту категорије А, пре ступања на рад, мора на
здравственом прегледу испуњавати следеће здравствене услове:
1) у погледу општег
здравственог стања и психичке способности - услове прве здравствене групе;
2) у погледу стања
чула слуха и испитивања функције равнотеже - услове прве здравствене групе;
3) у погледу стања
чула вида - услове прве здравствене групе.
Члан
18.
Железнички радник
који обавља послове на радном месту категорије Б, пре ступања на рад, мора на
здравственом прегледу испуњавати следеће здравствене услове:
1) у погледу општег
здравственог стања и психичке способности - услове прве здравствене групе;
2) у погледу стања
чула слуха и испитивања функције равнотеже - услове друге здравствене групе;
3) у погледу стања
чула вида - услове прве здравствене групе.
Члан
19.
Железнички радник
који обавља послове на радном месту категорије Ц, пре ступања на рад, мора на
здравственом прегледу испуњавати следеће здравствене услове:
1) у погледу општег
здравственог стања и психичке способности - услове друге здравствене групе;
2) у погледу стања
чула слуха и испитивања функције равнотеже - услове друге здравствене групе;
3) у погледу стања
чула вида - услове друге здравствене групе.
Члан
20.
Железнички радник
који обавља послове на радном месту категорије Д, пре ступања на рад, мора на
здравственом прегледу испуњавати следеће здравствене услове:
1) у погледу општег
здравственог стања и психичке способности - услове друге здравствене групе;
2) у погледу стања
чула слуха и испитивања функције равнотеже - услове друге здравствене групе;
3) у погледу стања
чула вида - услове треће здравствене групе.
Члан
21.
Железнички радник
остаје на радном месту одговарајуће категорије ако се на редовном или ванредном
здравственом прегледу утврди да испуњава здравствене услове утврђене на
здравственом прегледу пре ступања на рад у погледу општег здравственог стања и
психичке способности, стања чула слуха и испитивања функције равнотеже и стања
чула вида.
Члан
22.
Железнички радник
који обавља послове на радном месту категорије А, може остати на радном месту
те категорије ако се на редовном или ванредном здравственом прегледу утврди да
испуњава:
1) у погледу општег
здравственог стања и психичке способности - услове прве здравствене групе;
2) у погледу стања
чула слуха и испитивања функције равнотеже - услове друге здравствене групе;
3) у погледу стања
чула вида - услове друге здравствене групе.
Изузетно од одредбе
става 1. овог члана, железнички радници на радном месту маневристе и возног
маневристе у погледу стања чула вида морају испуњавати услове прве здравствене
групе.
Члан
23.
Железнички радник
који обавља послове на радном месту категорије Б, може остати на радном месту
те категорије ако се на редовном или ванредном здравственом прегледу утврди да
испуњава:
1) у погледу општег
здравственог стања и психичке способности - услове друге здравствене групе;
2) у погледу стања
чула слуха и испитивања функције равнотеже - услове друге здравствене групе;
3) у погледу стања
чула вида - услове друге здравствене групе.
Члан
24.
Железнички радник
који обавља послове на радном месту категорије Ц, може остати на радном месту
те категорије ако се на редовном или ванредном здравственом прегледу утврди да
испуњава:
1) у погледу општег
здравственог стања и психичке способности - услове друге здравствене групе;
2) у погледу стања
чула слуха и испитивања функције равнотеже - услове треће здравствене групе;
3) у погледу стања
чула вида - услове треће здравствене групе.
Члан
25.
Железнички радник
који обавља послове на радном месту категорије Д, може остати на радном месту
те категорије ако се на редовном или ванредном здравственом прегледу утврди да
испуњава:
1) у погледу општег
здравственог стања и психичке способности - услове треће здравствене групе;
2) у погледу стања
чула слуха и испитивања функције равнотеже - услове треће здравствене групе;
3) у погледу стања
чула вида - услове четврте здравствене групе.
Члан
26.
Проверавање
здравствене односно психичке и физичке способности на редовним здравственим
прегледима врши се за железничке раднике који раде на радним местима:
1) категорије А -
сваке године;
2) категорије Б -
сваке друге године;
3) категорије Ц -
сваке треће године;
4) категорије Д -
сваке четврте године.
Члан
27.
Проверавање
здравствене односно психичке и физичке способности железничких радника на
ванредним здравственим прегледима врши се и пре истека рокова из члана 26. овог
правилника, у следећим случајевима:
1) пре распоређивања
на радно место оне категорије за коју се тражи виша категорија од категорије
која је прописана за радно место које је радник до тада обављао;
2) после сваке
привремене неспособности за рад услед болести или повреде која је трајала дуже
од 60 дана непрекидно;
3) ако постоји
основана сумња о узимању алкохола, опојних дрога и психоактивних средстава;
4) код отежане
професионалне адаптације;
5) после сваког
ванредног догађаја који је са тежим последицама;
6) на захтев
руководиоца организационе јединице у којој је радник запослен;
7) на захтев лекара
који врши проверавање психичке и физичке способности железничких радника за рад
пре ступања на рад и у току рада, као и на захтев овлашћених железничких
радника или лица које овласти орган надлежан за контролу железничког
саобраћаја;
8) на захтев лекара
или лекарске комисије за оцену привремене неспособности за рад;
9) на захтев
социјалног радника;
10) на захтев јавног
тужиоца, суда или судије за прекршаје;
11) на лични захтев
радника.
5.
ПОСТУПАК УТВРЂИВАЊА И ПРОВЕРАВАЊА ПСИХИЧКЕ И ФИЗИЧКЕ СПОСОБНОСТИ ЖЕЛЕЗНИЧКИХ
РАДНИКА
Члан
28.
Упућивање
железничких радника на здравствени преглед пре ступања на рад и на редовни или
ванредни здравствени преглед, прописан овим правилником, врши железничко
транспортно предузеће.
Железничко
транспортно предузеће које упућује железничког радника на редовни или ванредни
здравствени преглед дужно је да здравственој организацији или установи, која ће
вршити преглед, достави упут за преглед са називом радног места, потребним
подацима о радном месту и условима рада на пословима које ће обављати, односно
које обавља железнички радник чији се здравствени преглед тражи.
Ако се железнички
радник упућује на ванредни здравствени преглед, железничко транспортно
предузеће је дужно да у упуту за преглед наведе разлог за упућивање на ванредни
здравствени преглед.
Облик и садржина
обрасца упута за здравствени преглед утврђени су у Прилогу 1. који чини
саставни део овог правилника.
Железничком раднику
који се упућује на редовни или ванредни здравствени преглед мора се обезбедити
најмање 12 часова одмора пре почетка прегледа.
Члан
29.
На редовни
здравствени преглед упућује се железнички радник у роковима који су прописани у
члану 26. овог правилника и то најмање 30 дана пре рока прописаног за обављање
тог прегледа.
Железнички радник је
дужан да уз упут за преглед понесе и сву медицинску документацију као и картон
основне здравствене заштите.
Члан
30.
Железнички радник
који се упућује на ванредни здравствени преглед, дужан је да уз прописани
захтев или упут за преглед преда и целокупну медицинску документацију о току и
лечењу болести или стања (картон основне здравствене заштите) код ординирајућег
лекара као и другу релевантну документацију, зависно од разлога упућивања на
ванредни здравствени преглед.
Члан
31.
На редовни или
ванредни здравствени преглед не може се упутити железнички радник који је
привремено неспособан за рад док та неспособност траје, осим у случају
изричитог захтева лекарске комисије за привремену спреченост за рад преко 30
дана, или на захтев инвалидске комисије.
Члан
32.
Редовни и ванредни
здравствени прегледи обухватају: породичну, професионалну и социјалну анамнезу;
физикални преглед; лабораторијске анализе; дијагностичке тестове и
специјалистичке прегледе који су потребни за доношење правилне оцене о
здравственој способности.
Код редовних или
ванредних здравствених прегледа, психолошки прегледи обухватају оцену
интелектуалних, психомоторних и психосензорних способности и особина личности.
Члан
33.
Редовни или ванредни
задравствени прегледи, једном започети, не прекидају се док се не обаве до
краја, изузев у медицински оправданим случајевима.
Члан
34.
На основу резултата
извршеног прегледа и расположиве медицинске документације, здравствена
организација односно установа која је извршила здравствени преглед даје оцену о
здравственој способности железничког радника за вршење послова на радним
местима из члана 5. овог правилника.
Оцена здравствене
способности уноси се у уверење о здравственој способности за рад железничког
радника чији су облик и садржина утврђени у Прилогу 2. који чини саставни део
овог правилника.
У случају губитка
здравствене способности за обављање послова на радном месту односне категорије
уверење из става 2. овог члана доставља се у два примерка.
Члан
35.
Ако се на
здравственом прегледу утврди да железнички радник не испуњава прописане
здравствене услове, здравствена огранизација односно установа дужна је да
назначи да ли је здравственим прегледом утврђено да је радник здравствено
односно психички и физички способан за обављање послова на одређеном радном
месту, односно да ли је трајно или привремено неспособан за обављање послова на
одређеном радном месту.
Члан
36.
Уверење о оцени
здравствене односно психичке и физичке способности, здравствена огранизација
односно установа доставља огранизационој јединици железничког транспортног
предузећа која је железничког радника упутила на преглед и ординирајућем
лекару.
Ако се приликом
здравственог прегледа утврди да железнички радник не испуњава прописане
здравствене услове за обављање послова на одређеном радном месту, здравствена
организација односно установа је дужна да одмах (телефоном, телеграмом или
телефаксом) извести организациону јединицу железничког транспортног предузећа
која је упутила железничког радника на преглед.
Када огранизациона
јединица железничког транспортног предузећа добије уверење о здравственој
односно психичкој и физичкој неспособности железничког радника за рад на радном
месту одређене категорије, дужна је да му уручи један примерак уверења у року
од осам дана од дана приспећа уверења у организациону јединицу.
Члан
37.
Железнички радник
који не испуњава прописане здравствене услове сматра се неспособним за обављање
послова на радном месту категорије из члана 5. овог правилника којој припада то
радно место док та неспособност траје.
Железничко
транспортно предузеће не сме дозволити железничком раднику да обавља послове на
радном месту категорија из члана 5. овог правилника, ако се на здравственом
прегледу утврди да не испуњава прописане здравствене услове.
Ако се железнички
радник није подвргао здравственом прегледу на који је упућен,
железничко-транспортно предузеће не сме му дозволити обављање послова на радном
месту из члана 5. овог правилника.
У случају утврђивања
здравствене неспособности железничког радника за рад на радном месту одређене
категорије из члана 5. овог правилника, железничко транспортно предузеће може
железничког радника распоредити на радно место друге категорије из члана 5.
овог правилника у складу са преосталом здравственом способношћу утврђеном у
уверењу здравствене огранизације односно установе и потребом процеса рада.
Члан
38.
Железнички радник
има право да уложи приговор на оцену здравствене способности у року од осам
дана од дана пријема уверења.
На оцену здравствене
односно психичке и физичке способности право на приговор има и лице које је
железничког радника упутило на здравствени преглед, у року из става 1. овог
члана.
Приговор не задржава
извршење обавеза железничког транспортног предузећа утврђених ст. 1. до 3.
члана 37. овог правилника.
Приговор задржава
извршење обавеза железничког транспортног предузећа утврђених ставом 4. члана
37. овог правилника.
Приговор на уверење
о оцени зравствене односно психичке и физичке способности садржи:
1) назив здравствене
организације односно установе којој се приговор упућује;
2) име и презиме
радника, занимање, радно место по основу кога је био на здравственом прегледу;
3) назив
организационе јединице;
4) место, време и
начин вршења прегледа и разлоге због којих се приговор упућује;
5) евентуалне
доказе;
6) потпис подносиоца
приговора.
Члан
39.
Здравствена
организација односно установа из члана 6. овог правилника формира комисију, као
стални орган, за решавање приговора на оцену здравствене односно психичке и
физичке способности, као и давања експертизних мишљења у вези са здравственом
способношћу железничког радника у медицински нејасним и спорним случајевима.
Комисија даје мишљења и оцене и доноси одлуке на основу увида у целокупну
медицинску документацију и других релевантних чињеница за утврђивање
здравствене односно психичке и физичке способности железничког радника.
Комисија из става 1.
овог члана састоји се од председника, његовог заменика и два члана и њихових
заменика, које именује директор здравствене организације односно установе.
Председник, заменик
председника комисије, чланови и заменици чланова комисије су лекари здравствене
огранизације или установе, који нису учествовали у првостепеној оцени
здра-вствене способности железничког радника по чијем се приговору решава.
Комисија одлучује
већином гласова чланова комисије.
Комисија има право:
1) да одбаци
приговор као неблаговремен или као изјављен од неовлашћеног лица;
2) да одбије
приговор као неоснован и потврди првостепени налаз;
3) да усвоји
приговор, поништи првостепени налаз и врати подносиоца приговора на поновни
преглед;
4) да преиначи
првостепени налаз у складу са својим налазом.
Комисија је дужна да
по приговору донесе решење у року од 15 дана од дана пријема приговора, чији су
облик и садржина дати у Прилогу 3. који чини саставни део овог правилника.
Решење комисије из
става 6. овог члана је коначно.
Трошкови нових
медицинских испитивања, уколико није утврђен пропуст при здравственом прегледу
чија се оцена здравствене способности оспорава, падају на терет подносиоца
приговора.
Члан
40.
Железничко
транспортно предузеће дужно је:
1) да води регистар
радних места и радника који непосредно учествују у вршењу железничког
саобраћаја;
2) да води роковник
здравствених прегледа;
3) да здравственој
огранизацији, односно установи даје податке о процесу и условима рада радника
који, у смислу овог правилника подлежу здравственим прегледима.
6.
ПРЕЛАЗНЕ И ЗАВРШНЕ ОДРЕДБЕ
Члан
41.
Редовни или ванредни
задравствени прегледи железничких радника, који су започети пре дана ступања на
снагу овог правилника, извршиће се на начин утврђен Правилником о посебним
задравственим условима које морају испуњавати железнички радници који
непосредно учествују у вршењу железничког саобраћаја ("Службени лист
СФРЈ", бр. 38/79).
Рокови из члана 26.
овог правилника рачунају се од дана када је извршен последњи здравствени
преглед железничког радника на основу прописа који су били на снази до дана
ступања на снагу овог правилника.
Члан
42.
Редовни задравствени
преглед железничког радника, којем је сходно одредбама овог правилника
промењена категорија радног места и рокови за вршење редовних здравствених
прегледа, извршиће се у роковима утврђеним овим правилником.
Члан
43.
До утврђивања
односно одређивања задравствене организације односно установе која ће вршити
здравствене прегледе железничких радника, у складу са овим правилником, редовне
здравствене прегледе вршиће задравствене организације односно установе које су
те прегледе вршиле до дана ступања на снагу овог правилника.
Члан
44.
Преглед категорија
радних места са потребним здравственим групама при редовном и ванредном
прегледу и периоду вршења тих прегледа, дати су у Прилогу 4. који чини саставни
део овог правилника.
Члан
45.
Даном ступања на
снагу овог правилника престаје да важи Правилник о посебним здравственим
условима које морају испуњавати железнички радници који непосредно учествују у
вршењу железничког саобраћаја ("Службени лист СФРЈ", бр. 38/79).
Члан
46.
Овај правилник ступа
на снагу осмог дана од дана објављивања у "Службеном листу СРЈ".
 
Бр. 3/1-02-110 
19. јануара 2000.
године 
Београд 
Савезни министар за
рад,
здравство и социјалну
политику
Прим. др Миодраг Ковач, с. р.