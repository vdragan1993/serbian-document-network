Редакцијски пречишћен текст

 

 

 
 

ЗАКОН

о 
борачком додатку

„Службени лист СФРЈ”, бр. 67 од 21. 

децембра 1972, 33 од 23. 

јула 1976, 32 од 12. 

јуна 1981, 68 од 18. 

децембра 1981,

53 од 10. септембра 1982 - пречишћен текст, 75 од 31. 

децембра 1985, 44 од 28. 

јула 1989, 87 од 27. 

децембра 1989, 20 од 13. 

априла 1990, 42 од 27. 

јула 1990. и „Службени лист СРЈ”, број 24 од 15. 

маја 1998 
- др. закон

 
 

НАПОМЕНА ИЗДАВАЧА: 
Закон је престао да важи осим чл. 4, 5, 6, 8, 11. и 15. (види члан 127. Закона 
о основним правима бораца, војних инвалида и породица палих бораца – 24/1998–1)

 

 

Члан 4.

Борац има право на борачки додатак и за време привремене незапослености ако је у време престанка радног односа примао борачки додатак и ако има право на новчану накнаду по прописима о запошљавању.*

Борачки додатак из става 1. овог члана износи 50% од износа борачког додатка који је борцу припадао у последњем месецу пре престанка радног односа.*

Право на борачки додатак за време привремене незапослености има, у висини одређеној у смислу става 2. овог члана, и борац који до престанка радног односа није остварио право на борачки додатак, ако је у последњем месецу пре престанка радног односа испуњавао услове за тај додатак.* 


 

*Службени лист СФРЈ, број 68/1981

 

Члан 5.

Борачки додатак улази у основ за одређивање пензије и новчаних накнада који припадају осигураницима по прописима о пензијском и инвалидском осигурању као и у основ за одређивање накнаде личног дохотка по прописима о здравственом осигурању.

 

Члан 6.

Право на борачки додатак престаје остваривањем права на старосну или инвалидску пензију. 


 

Напомена издавача: Овај члан, према члану 127. Закона о основним правима бораца, војних инвалида и породица палих бораца-24/98-1, остаје на снази. Према члану 7. Закона о изменама и допунама Закона о борачком додатку- 68/1981-1728, наведени члан 6. брисан је.

 

Члан 8.

Борац има право на борачки додатак од дана када испуни услове прописане овим законом за остваривање права на борачки додатак ако је захтев за остваривање тог права поднесен у року од три месеца од дана испуњења услова.*

Ако је захтев за остваривање права на борачки додатак поднесен после истека рока из става 1. овог члана, борац има право на борачки додатак од првог наредног месеца по подношењу захтева, као и за три месеца уназад.*

Ако је захтев за остваривање права на борачки додатак поднесен пре него што је решењем надлежног органа утврђен посебни стаж по одредбама савезног закона којим се уређују основна права из пензијског и инвалидског осигурања, борац има право на борачки додатак од првог дана наредног месеца по доношењу коначног решења о утврђивању посебног стажа.* 


 

*Службени лист СФРЈ, број 68/1981

 

Члан 11.

Висина борачког додатка коначно се утврђује по истеку сваког тромесечја, на основу обрачуна личног дохотка који је борац остварио у односном тромесечју.*

За тромесечје за које се не изврши обрачун личног дохотка, висина борачког додатка коначно се утврђује на основу личног дохотка који је борцу исплаћен, као аконтација, у том тромесечју.*

Ако се при утврђивању борачког додатка у смислу става 1. овог члана установи да је на име аконтације борачког додатка у односном тромесечју исплаћено више од износа коначно утврђеног борачког додатка, односно да је лични доходак борца утврђен за тај период већи од основа за одређивање борачког додатка, разлика се обуставља приликом исплате личног дохотка борцу у наредном тромесечју.* 


 

*Службени лист СФРЈ, број 68/1981

 

Члан 15.

Надлежни општински органи управе дужни су водити евиденцију о свим борцима којима је признато право на борачки додатак, као и о онима којима се исплаћује борачки додатак, и то појединачно за сваког корисника (ликвидациони лист корисника борачког додатка).

Збирни извештај са подацима из евиденције према стању на крају полугодишта, надлежни општински органи управе достављају републичком односно покрајинском органу управе надлежном за послове бораца и војних инвалида, а овај доставља Савезном секретаријату за рад и социјалну политику збирни извештај из евиденције за републику односно аутономну покрајину. 


 

Напомена издавача:

Овај члан, према члану 127. Закона о основним правима бораца, војних инвалида и породица палих бораца - 24/1998-1, остаје на снази. Према члану 9. Закона о изменама и допунама Закона о борачком додатку - 33/1976-849, наведени члан 15. брисан је.