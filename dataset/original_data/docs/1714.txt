На основу члана 216. став 3. Уредбе о царински
дозвољеном поступању са царинском робом, пуштању царинске робе и наплати
царинског дуга („Службени гласник РС”, бр. 127/03 и 20/04),
Директор Управе царина доноси 
 
УПУТСТВО
о јединственом
начину вођења евиденције за робу смештену у царинском складишту
“Службени гласник
РС”, бр. 68
од 15. јуна 2004.
 
 
1. Магацинска књига, односно картотека са подацима из
магацинске књиге за робу смештену у царинском складишту воде се на јединствен
начин, у складу са одредбама Закона о рачуноводству и ревизији („Службени лист
СРЈ”, број 71/02).
 
2. Јединствена евиденција из тачке 1. овог упутства
садржи податке: о редном броју, датуму складиштења, о ускладиштеној царинској
роби и о раздужењу те робе према обрасцу који је одштампан уз ово упутство и
чини његов саставни део.
 
3. У јединствену евиденцију из тачке 1. овог упутства
за робу смештену у царинско складиште уносе се подаци из царинског документа на
основу којег се роба складишти, а за раздужење – подаци из царинског документа
на основу којег се роба издаје.
 
4. Ако је у простору царинског складишта смештена и
домаћа роба у складу са чланом 133. Царинског закона („Службени гласник РС”,
број 73/03), та роба мора бити физички одвојена од царинске робе и видно
обележена са ознаком „домаћа роба”.
 
5. Ово упутство ступа на снагу осмог дана од дана
објављивања у „Службеном гласнику РС”.
 
Број 08/1 Д-7361/1
У Београду, 11. јуна 2004.
године
Директор,

Драган Јеринић, с.р.