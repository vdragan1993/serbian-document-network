Редакцијски пречишћен текст
 

 

На основу члана 17. став 3. Закона о организацији и надлежности државних органа у поступку против учинилаца ратних злочина („Службени гласник РС”, број 67/2003),

Влада Републике Србије доноси

  

УРЕДБУ



о платама лица која врше функцију и обављају послове у Тужилаштву за ратне 
злочине и посебним организационим јединицама државних органа у поступку 


за ратне злочине*

„Службени гласник РС”, 
број 97 од 3. 

октобра 2003, 67 од 29. 

јула 2005.

 *Службени гласник РС, број 67/2005

 

Члан 1.

Овом уредбом уређују се плате лица која врше функцију, односно обављају послове и задатке у Тужилаштву за ратне злочине, Служби за откривање ратних злочина Министарства унутрашњих послова (у даљем тексту: Служба), Већа за ратне злочине Окружног суда у Београду и непосредно вишег суда (у даљем тексту: Веће), Посебног одељења за обављање административно-техничких послова, послова везаних за заштиту сведока и оштећених и обезбеђење услова за примену процесних одредаба Закона о организацији и надлежности државних органа у поступку против учинилаца ратних злочина (у даљем тексту: Посебно одељење) и Посебној притворској јединици Окружног затвора у Београду за издржавање притвора одређеног у кривичном поступку 

за ратне злочине* (у даљем тексту: Посебна притворска јединица).

 *Службени гласник РС, број 67/2005

 

Члан 2.

Плата тужиоца за ратне злочине и заменика тужиоца за ратне злочине обрачунава се и исплаћује у 

двоструком* износу плате окружног јавног тужиоца.

Плата * старешине Службе и заменика старешине Службе и овлашћеног службеног лица у Служби, руководиоца и заменика руководиоца Посебне притворске јединице и запосленог на пословима обезбеђења у Посебној притворској јединици обрачунава се и исплаћује у 

двоструком* 

износу плате коју су остваривали 
* на пословима са којих су ступили на рад.

 *Службени гласник РС, број 67/2005

 

Члан 3.

Запослени у Тужилаштву за ратне злочине има право на плату у двоструком износу плате која се обрачунава и исплаћује запосленом на одговарајућем радном месту у окружном јавном тужилаштву.

Запослени у Служби који нема својство овлашћеног службеног лица има право на плату у двоструком износу плате која се обрачунава и исплаћује запосленом на одговарајућем радном месту у седишту Министарства унутрашњих послова, а у складу са актом о унутрашњој организацији и систематизацији радних места Службе.

Запослени у Већу, односно Посебном одељењу, има право на плату у двоструком износу плате која се обрачунава и исплаћује запосленом на одговарајућем радном месту у Окружном суду у Београду, односно непосредно вишем суду.

Запослени у Посебној притворској јединици, осим запосленог на пословима обезбеђења, има право на плату у двоструком износу плате која се обрачунава и исплаћује на одговарајућем радном месту у окружном затвору.

Приликом обрачунавања двоструког износа плата у смислу ст. 1–4. овог члана не узимају се у обзир додаци на плату утврђени законом.

Додаци на плату утврђени законом запосленом коме се плата утврђује овом уредбом, обрачунавају се у складу са законом, другим прописима и колетивним уговором.

 

Члан 4.

Брисан је (види члан 4. Уредбе – 67/2005-3)

 

Члан 5.

Ова уредба ступа на снагу осмог дана од дана објављивања у „Службеном гласнику Републике Србије”.

 05 број 120-6261/2003-001


У Београду, 2. октобра 2003. године


Влада Републике Србије


Потпредседник,


мр Миодраг Исаков, с.р