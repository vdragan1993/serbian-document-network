На основу члана 29. стaв 3. Закона о посредовању у решавању спорова („Службени гласник РС”, број 55/14), 
Министар правде доноси
 
ПРАВИЛНИК 
о Тарифи о наградама и накнадама у поступку посредовања
"Службени гласник РС", број 35 од 17. априла 
				2015.
 
Члан 1.
Овим правилником утврђује се Тарифа о наградама и накнадама у поступку посредовања.
Члан 2.
Висина награде за рад и висина накнаде трошкова посредника, у складу са Законом, одређује се према Тарифи о наградама и накнадама у поступку посредовања, ако се стране другачије не споразумеју.
Члан 3. 
Висина награде за рад посредника одређује се бројем поена за поједине радње.
Вредност поена износи 100 динара.
Члан 4.
За припрему и одржавање посредничког састанка, у процењивим предметима, посреднику се обрачунава награда по одржаном посредничком састанку према вредности спора, и то:




Вредност спора


Награда




од


до




1 динар


100.000 динара


75 поена




100.001 динар 


250.000 динара 


120 поена




250.001 динар 


500.000 динара 


150 поена




500.001 динар 


1.000.000 динара 


300 поена




1.000.001 динар 


2.000.000 динара 


500 поена




2.000.001 динар 


4.000.000 динара 


750 поена




4.000.001 динар 


8.000.000 динара


1.000 поена




8.000.001 динар 


16.000.000 динара


1.250 поена




Ако вредност спора прелази износ од 16.000.000 динара, посреднику се, поред награде од 1.250 поена, обрачунава награда од по 10 поена на сваких започетих 100.000 динара. 
Члан 5.
За припрему и одржавање посредничког састанка, у непроцењивим предметима, посреднику се обрачунава награда по одржаном посредничком састанку, и то:




Врста спора


Награда






– у споровима због сметања државине


75 поена




– у споровима о праву службености


75 поена




– у споровима из стамбених односа (откази уговора о закупу стана, исељење из стана, утврђење права закупа на стану и др.)


120 поена




– у споровима из радних односа, осим у процењивим имовинским захтевима из радног односа


130 поена 




– у споровима о ауторском и сродним правима, о праву на жиг, модел и о осталим правима интелектуалне својине, осим у процењивим имовинским захтевима из ових односа


150 поена




Члан 6.
Висина накнаде трошкова посредника обрачунава се на основу стварних издатака, које је посредник имао у вези са поступком посредовања. 
Члан 7.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-186/2014-05
У Београду, 14. априла 2015. године
Министар, 
Никола Селаковић, с.р.