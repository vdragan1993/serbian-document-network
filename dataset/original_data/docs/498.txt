На основу члана 8. Закона о локалним изборима („Службени гласник РС”, бр. 
	129/07, 34/10 – УС и 54/11), доносим
 
ОДЛУКУ
о расписивању избора за одборнике скупштина градова и 
	скупштина општина у Републици Србији
"Службени гласник РС", број 23 од 7. марта 2016.
 
1. Расписујем изборе за одборнике скупштина градова и скупштина општина у 
	Републици Србији за 24. април 2016. године, осим за одборнике скупштина 
	градова Београда и Зајечара и одборнике скупштина општина Аранђеловац, Бор, 
	Врбас, Ковин, Косјерић, Лучани, Мајданпек, Медвеђа, Мионица, Неготин, Оџаци 
	и Пећинци, у којима су одржани ванредни избори у периоду од 2013. до 2015. 
	године.
2. Рокови за вршење изборних радњи почињу да теку од дана ступања на 
	снагу ове одлуке.
3. Изборе за одборнике скупштина градова и скупштина општина спровешће 
	органи за спровођење избора на основу одредаба Закона о локалним изборима.
4. Ова одлука ступа на снагу даном објављивања у „Службеном гласнику 
	Републике Србије”.
 
01 број 013-546/16
У Београду, 7. март 2016. године
Народна скупштина Републике Србије
Председник,
Маја Гојковић, с.р.