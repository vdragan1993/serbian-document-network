Ha основу члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о образовању Савета за односе са Европским судом за људска права

"Службени гласник РС", број 35 од 
	17. априла 2013.
 
1. Образује се Савет за односе са Европским судом за људска права (у даљем тексту: Савет), на време од пет година од дана ступања на снагу ове одлуке.
2. Задаци Савета су:
1) да прати односе са Европским судом за људска права и разматра питања која проистичу из рада Европског суда за људска права;
2) да прати примену Европске конвенције за заштиту људских права и основних слобода и да разматра актуелна питања у Републици Србији везана за примену Конвенције;
3) да разматра важније случајеве које Република Србија има пред Европским судом за људска права и разрађује стратегију одбране у тим случајевима;
4) да разматра случајеве пред Европским судом за људска права у којим би Република Србија могла да интервенише у складу са чланом 36. Конвенције и Правилом Суда 44 §2;
5) да разматра садржину захтева за упућивање предмета Великом већу Европског суда за људска права у складу са чланом 43. Конвенције и Правилом Суда 73;
6) да разматра евентуалне међудржавне представке у складу са чланом 33. Конвенције и Правилом Суда 58;
7) да прати извршавање пресуда Европског суда за људска права у складу са чланом 46. Конвенције и у складу с тим даје стручна мишљења и предлоге;
8) да даје предлоге и стручна мишљења за поступање државних органа у циљу смањења броја представки против Републике Србије пред Европским судом за људска права;
9) да пружа стручну помоћ у спровођењу едукација у правосуђу и у државној управи у погледу примене Европске конвенције за заштиту људских права и основних слобода.
3. У Савет се именују:
– за председника:
– др Славољуб Царић, заступник Републике Србије пред Европским судом за људска права и помоћник министра правде и државне управе;
– за чланове:
1) др Сања Ђајић, ванредни професор на Правном факултету Универзитета у Новом Саду;
2) др Ивана Крстић, доцент на Правном факултету Универзитета у Београду; 
	
3) др Бојан Милисављевић, доцент на Правном факултету Универзитета у Београду;
4) Ивана Ђирковић, директорка Канцеларије за сарадњу са цивилним друштвом;
5) Љиљана Благојевић, помоћник министра правде и државне управе;
6) Милисав Чогурић, помоћник министра правде и државне управе;
7) Славица Јелача, помоћник министра правде и државне управе;
8) Мишела Николић, помоћник министра финансија и привреде;
9) Зоран Милошевић, помоћник министра рада, запошљавања и социјалне политике;
10) Вања Родић, виши саветник у Сектору за заступање Републике Србије пред Европским судом за људска права у Министарству правде и државне управе;
– за секретара:
– Ненад Петковић, саветник у Министарству правде и државне управе.
Секретар Савета учествује у раду Савета без права одлучивања.
4. У раду Савета могу учествовати и други стручњаци.
5. Савет доноси Пословник о раду.
6. Савет подноси извештаје надлежном одбору Владе сваких 60 дана, а Влади сваких 90 дана.
7. Стручну и административно-техничку потпору раду Савета пружа Министарство правде и државне управе.
8. Чланови Савета имају право на накнаду за рад у Савету која ће бити утврђена посебним актом Владе. Члановима Савета из реда функционера и државних службеника не припада накнада за рад у Савету.
9. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-3235/2013
У Бeoгрaду, 12. априла 2013. гoдинe
Влада
Председник, 
Ивица Дачић, 
	с.р.