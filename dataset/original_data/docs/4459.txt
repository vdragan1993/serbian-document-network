Редакцијски пречишћен текст

 

 


  

На
основу
Закона о
задругама
(„Сл. лист СФРЈ“, бр.
3/90), Закона о
задругама
(„Сл. гласник СР
Србије“, број
57/89), Закључка
првог
конгреса задругара
Југославије
(8/9. новембра 90),
Закона о изменама
и допунама
Закона на доходак
грађана („Сл.
гласник РС“,
број 76/92), Одлуке
Скупштине
Савеза
омладинских
и студентских
задруга
Југославије
(18. априла 1991, 23.
октобра 1992. и
Одлуке
Управног
одбора
Савеза о
изменама и
допунама
Кодекса,

Скупштина
Савеза
омладинских
задруга Србије,
на седници
одржаној 18.
децембра 1992,
усвојила је

 

 

ПРАВИЛА

(Кодекс)


омладинског и студентског задругарства

„Службени
гласник РС”,
бр. 96 од 25. 
децембра 1992, 41
од 5. 
јуна 1993, 106
од 11. 
децембра 1993, 24
од 26. 
марта 1994.

 

 

I.
ОПШТЕ
ОДРЕДБЕ

 

Члан
1.

Правила
(Кодекс)
омладинског
и студентског
задругарства
(у даљем
тексту:
Правила) представљају
збир
моралних и
пословних
правила рада,
пословања и
организовања
омладинских
и
студентских
задруга –
чланица Савеза
(у даљем
тексту:
Задруга),
узимајући у
обзир
специфичности
омладинског
задругарства,
његову
традицију,
економско-социјалну,
хуману и
образовно-васпитну
улогу.

 

Члан
2.

Правила
се доносе у
циљу
доследне
примене Закона
о задругама и
других
закона који
се односе на
омладинске
задруге,
ближег дефинисања
омладинског
задругарства,
реафирмације
изворних
принципа
омладинског
задругарства,
заштите
имена
омладинска
задруга и
чистоте
задругарства
и у циљу
заштите задругара
и
омладинског
задругарства.

 

Члан
3.

Правила
су недељива.
Примењују се
целовито,
доследно и
односе се на
све задруге
које су
регистроване
са називом
„омладинска”,
односно „студентска”.

 

Члан
4.

Правила
дефинишу
омладинску
задругу и њихова
потпуна
примена
представља
услов за ношење
имена
„омладинска”
или
„студентска задруга”.

Омладинска
задруга која
није
организована
или не
послује у складу
са овим
правилима не
може се
сматрати
омладинском
задругом у
смислу ових
правила и у
смислу
традиције и
суштине
омладинског
задругарства.

 

Члан
5.

Само
задруге које
су
организоване
и послују у
складу са овим
Правилима
могу бити
чланице
Савеза омладинских
задруга
Србије и
користити се
олакшицама у
пословању
које
утврђују
Савез и надлежни
државни
органи.

 

II.
ЦИЉ И НАЧИН
ОСНИВАЊА
ЗАДРУГЕ

 

Члан
6.

Омладинска
или
студентска
задруга је
специфичан
облик
нетржишног и
непрофитног
привређивања
стимулисан пореским
олакшицама,
ради
извршења
економске,
социјалне и
васпитне
услоге за
студенте,
ђаке и
незапослену
омладину.

Задруга
својим
члановима
обезбеђује
да стичу
материјална
средства
радом на
повремено-привременим
пословима,
стичу
допунска
средства
ради школовања,
задовољавања
интелектуалних,
културних и
спортских
потреба, као
и ради обезбеђења
минимума
егзистенције
оног дела младе
генерације
која не може
та средства
обезбедити
на други
начин.

 

Члан
7.

Организовањем
у задругу
млади брже,
ефикасније,
јефтиније и повољније
обезбеђују
повремено-привремене
послове,
обезбеђују
већу зараду и
сигурност
наплате, боље
услове за рад
код послодавца
и у пословном
простору
задруге, заштиту
на раду,
услове за
друштвени
живот, солидарност
и сл.

 

Члан
8.

Стварање
повољнијих
услова за
лични и заједнички
стандард
задругара је
основни циљ
оснивања и
рада
омладинске
задруге.

 

Члан
9.

Задруга
се оснива у
складу са
Законом о задругама
и овим
правилима, а
могу је
основати искључиво
студенти, ђаци
и
незапослена
лица до 35
година
старости.

 

Члан
10.

Задругу
не могу
основати
предузећа,
установе,
агенције,
пензионери,
запослена
лица, власници
предузећа,
агенција и
радњи, политичке
странке,
друштвене и
спортске
организације
и сл.

 

Члан
11.

Омладинска
задруга не
може да буде
део друге
задруге, предузећа
или другог
правног лица.

 

Члан
12.

Оснивање
нових
задруга
кординираће
Савез и
давати
стручну
помоћ.

Ако
у некој
средини
постоји
задруга, нова
задруга се
може
основати ако
њено
оснивање обезбеђује
боље услове
за задругаре
и ако је то у
њиховом интересу
и интересу
задругарства
као целине.

 

Члан
13.

Задруга
мора
обезбедити
материјалне,
организационе
и просторне
услове ради
постизања
циљева
задругарства.

 

Члан
14.

Задруга
не може бити
посредник за
исплату зарада
и других
новчаних
примања
лицима која
нису чланови
задруге.

 

Члан
15.

Задруга
се не оснива
и не послује
у циљу стицања
добити.

 

Члан
16.

Ниједно
правно ни
физичко лице,
члан задруге
нити
запослени у
задрузи не
може учествовати
у оснивању
задруге, раду
и управљању
задругом
ради
прибављања
добити.

Оснивачи
задруге
имају сва
права и
обавезе као
чланови који
се накнадно
учлане у задругу.

 

III.
ЧЛАНСТВО У
ЗАДРУЗИ

 

Члан
17.

Члан
задруге може
бити само
студент,
ученик и
незапослено
лице од 15 до 35
година старости.
У
задругу се
могу
учланити и
незапослена
лица старија
од 35 година, а
највише до 10%
од укупног
годишњег
броја
чланова, у
следећим посебним
случајевима:*
–
лица тешког
социјалног и
материјалног
стања, а на
препоруку
одговарајуће
социјалне
установе,*
–
материјално
незбринуте
избеглице уз
препоруку
Црвеног
крста или
другог
општинског
органа за
збрињавање
избеглица,*

– за
рад на
специфичним
пословима у
шумарству и
пољопривреди
на захтев
послодавца
када се
одређени
сезонски
послови не
могу благовремено
и квалитетно
обавити на
други начин.*

Члану
Задруге се
издаје
чланска
карта. Садржај
чланске
карте
утврђује
Савез.

Члан
Задруге не
може бити
лице страног
држављанства,
осим лица са
територије
бивших југословенских
република.

Члан
Задруге не
може бити
запослено
лице, пензионер,
власник
предузећа,
агенције и радњи.

На
име члана
задруге не могу
се
исплаћивати
друга
средства
осим зараде
остварене
личним радом
задругара.

Задруга
мора имати за
своје
чланове
уредну и
потпуну
персоналну
евиденцију.
За сваког
члана води се
члански
картон.
Члански картон
је
јединствен и
његов
садржај
утврђује
Савез.

За
учлањење у
задругу
морају се
поднети одговарајући
докази о
испуњењу
услова за чланство,
(лична карта,
индекс, ђачка
књижица или
потврда
школе, радна
књижица или
потврда о
незапослености).


 

*Службени
гласник РС,
број 41/1993

 

Члан
18.

За
сваког члана
води се
(појединачна
и збирна)
евиденција о
оствареним и
исплаћеним
зарадама.
Евиденција
се води за
календарску
годину и
садржи и
зараду
остварену у
другој
задрузи.

 

Члан
19.

Савез
води
обједињену
евиденцију
чланова
задруге у
Републици.
Савез има
права ревизије
чланства у
случајевима
када задруга
учлани лице
које на то
нема право
или се ради о
чланству у
више задруга.

Задруга
је дужна да
Савезу
редовно
доставља
податке о
новим
члановима у
року и на начин
утврђен у
Савезу.

Чланство
у задрузи
обнавља се за
сваку годину.

Висина
и начин
уплате
чланарине
утврђује се
посебним
актом Савеза
јединствено
за све
задруге.

Сви
чланове
задруге
имају иста
права и обавезе.

За
чланове
задруге
обезбеђује
се осигурање
за случај
несреће на
послу под
најповољнијим
условима.

 

Члан
20.

Исто
лице не може
бити
истовремено
члан више
задруга.

Задругар
и задруга су
одговорни
уколико са
давањем
нетачних
података или
несавесним
радом
омогуће
дупло
чланство и на
тај начин
угрозе
интерес
других
задругара,
избегавају
плаћање
пореза или
неосновано
остварују
друге
повољности.

Задруга
је дужна да
приликом
учлањења на индексу,
ђачкој и
радној
књижици
евидентира
која задруга
и за коју
годину је
извршила учлањење
или на други
погодан
начин спречи
двојно
чланство.

У
Задругу се
може
учланити
лице које
испуњава
услове за
чланство и
ако није члан
друге
задруге,
односно уз
потврду да се
ишчланио из
претходне
задруге.
Потврда мора
садржати и
податак о
висини
остварене зараде
у задрузи из
које се
ишчлањује.

 

Члан
21.

Минимум
чланских
права
утврђује
Савез и
задруге су
дужне да их
уграде у
своја акта и
да о њима на
погодан
начин
обавесте
задругаре.
Чланска
права и
обавезе не
могу се преносити
на друга
лица.

 

IV.
ДЕЛАТНОСТ
ЗАДРУГЕ

 

Члан
22.

Делатност
задруге је
организовано
обављање
свих врста
послова који
имају
повремено-привремени
карактер,
сезонских
послова и
послова
привремене и
краткотрајне
замене
одсутног
радника,
односно послова
за чије
обављање
послодавац
нема законске
обавезе и
услове за
заснивање радног
односа.
Врсту,
карактер и
дужину посла одређује
послодавац у
складу са
законом.

Задруга
се не може
регистровати
и обављати и
друге
делатности, а
посебно не
ради стицања
добити.

 

Члан
23.

Задруга
послује у име
и за рачун
својих чланова.

 

Члан
24.

Послодавац
и задруга
морају имати
уговор или
упут за рад
којим се пре
почетка
посла
утврђују
обавезе,
права и
услови рада
члана
задруге.

Задруга
је дужна да
пореским
органима омогући
увид у
евиденцију о
исплаћеним
зарадама.

Задруга
је дужна да
из зараде
веће од утврђеног
лимита
обрачуна и
уплати порез.

 

V.
ПОДРУЧЈЕ
ПОСЛОВАЊА

 

Члан
25.

Задруга
учлањује
задругаре и
обавља послове
за рачун
послодавца
само на
подручју општине
(града) где је
регистрована.

Задруга
може
учлањивати
задругаре и
обављати
послове
изван свог
седишта само
уз координацију
Савеза.

Задруга
може
отварати
пословнице,
одељења и
слично изван
седишта
задруге уз
сагласност
Савеза када
је то у
интересу
омладинског
задругарства
и задругара.

 

VI.
НАКНАДА ЗА
РАД ЧЛАНОВА
ЗАДРУГЕ

 

Члан
26.

Савез
утврђује
минималну
(заштитну)
зараду за
задругаре.

Најнижа
(заштитна)
зарада не
може бити
мања од 50%
највишег
износа
најниже
зараде (најниже
цене рада) у
текућем
месецу,
прерачунато по
часу рад.

Задруга
је дужна да
са
послодавцем
уговори
најповољније
услове за рад
и зараду члана
задруге.

 

Члан
27.

У
местима где
постоји више
задруга,
Савез утврђује
јединствене
минималне
накнаде за
рад по
јединици
мере и по
категоријама
посла.
Задруге не
могу
уговарати
накнаде ниже
од оних које
утврди Савез.

 

Члан
28.

Задруга
је дужна да
на погодан
начин објави
Одлуку о
минималној
заради,
односно
висини накнада
за рад по
појединим
групама
послова.

 

Члан
29.

Укупна
средства
која
послодавац
плаћа за извршени
рад
представљају
зараду
задругара
(бруто
фактурисан
износ). 

Члану
задруге се
одмах по
завршетку
посла, а најкасније
наредног
дана по
уплати
фактуре од
стране
послодавца,
исплаћује нето
зарада* за
његове личне
потребе. 

 

*Службени
гласник РС,
број 41/1993

 

Члан
30.

Зараде
чланова
задруге,
исплаћују се
преко штедне
књижице, жиро
или текућег
рачуна.

Савез
и надлежни
државни
орган
утврдиће
услове за готовинску
исплату.

 

Члан
31.
За
потребе
задружне
солидарности,
подмирења
заједничких
потреба
задругара и
трошкова
пословања,
обрачунава
се** 10 посто*** од
укупне
зараде.**

Порези
и доприноси
на зараде
задругара не подмирују
се из
средстава из
става 1. овог члана.
У оправданим
случајевима
и уз координацију
и сагласност
Савеза
проценат за обезбеђење
ових
средстава
може се
повећати.*

Средства
из
претходног
става остају
на заједничком
жиро-рачуну
задругара
(задруге), троше
се
сукцесивно и
рационално у
складу са
актима и
одлукама
органа
задруге.

Завршним
рачуном
утврђују се
стварни трошкови
и могући
вишак
прихода над
расходима
може се, ако
је
предвиђено
актом о
оснивању,
расподелити
свим
члановима
сразмерно
уложеном
раду или
уложити у
заједнички
задружни фонд
за
заједничке
потребе
задругара,
као задружна
својина. 


Брисан је ранији став 4. (последњи) (види члан 4. Одлуке - 41/1993-1907)

 

*Службени
гласник РС,
број 41/1993

**Службени
гласник РС,
број 106/1993

***Службени
гласник РС,
број 24/1994

Члан
32.

Задружна
својина је
недељива.

 

Члан
33.

Задружна
својина се не
може
распоређивати
за плате
запослених
или по основу
оснивачких
права.

 

Члан
34.

Накнада
за рад члана
Задруге не
може бити
предмет
конкуренције
међу
задругама.

Поштујући
задружну
солидарност
и пословни
морал,
задруге и
задругари са
другим задругама
конкуришу
само
квалитетом
обављеног
посла и
општом
пословношћу.

 

VII.
ЗАДРУЖНА
САМОУПРАВА

 

Члан
35.

Задругом
управљају
искључиво
задругари. У
Скупштини,
Управном и
Надзорном
одбору могу бити
само чланови
задруге.
Запослени у
задрузи и
лица изван
задруге не
могу бити
чланови
органа
задруге.

Скупштина
броји
најмање 21
представника
задругара.

Управни
одбор броји
најмање 5
чланова.

 

VIII.
ЗАДРУЖНА
СОЛИДАРНОСТ

 

Члан
36.

Задруга
се у свом
пословању
придржава
принципа
минимума
трошова
пословања и
максимума
стандарда
задругара.

Међусобни
односи
чланова
задруге и
одлуке
органа
задруге
заснивају се
на принципима
солидарности,
правичности,
узајамности
и хуманости.

Ових
принципа
задруга се
придржава
нарочито
приликом
прерасподеле
могућег
фонда послова,
расподеле
вишка
прихода над
расходима,
повреде на
раду, теже
болести,
несреће у
породици,
исплате
зараде
остварене
код послодаваца
који не
измирују
своје обавезе
и сл.

 

IХ.
ЗАДРУЖНА
САРАДЊА

 

Члан
37.

Задруга
ради и
послује као
део
задружног система
који чини:
задругар,
задруга,
савез задруга.


Сваки
од чинилаца
овог система
води рачуна о
интересу
система као
целине.

Задругар
поред личних
интереса
води рачуна о
интересу
других
задругара и о
задрузи као
свом заједничком
и дугорочном
интересу.

Задруга
послује у
интересу
задругара
уважавајући
интересе
других
задруга са
којима се
удружује у
Савез
задруга ради
координације
и задовољавања
заједничких
интереса.

Савез
задруга
обједињује
интересе
свих задругара
и задруга и
заступа их
пред надлежним
државним и
другим
органима у
циљу обезбеђења
најоптималнијих
услова за рад
и пословање
задруга и
развој
омладинског
задругарства.

 

Члан
38.

Чланице
Савеза могу
бити само оне
задруге које
прихватају
ова правила и
које су организоване
и послују у
складу са
Законом и овим
Правилима.

 

Члан
39.

Одлуку
о пријему у
Савез доноси
Управни одбор
на предлог
Комисије
коју именује
секретар
Савеза.
Комисија
разматра
захтев за
пријем и
приложена
акта, а по
потреби врши
увид у
пословну
документацију
и утврђује
испуњавање
услова за пријем.
Скупштина
верификује
одлуке
Управног
одбора и
решава по
поднетим
жалбама.

 

Члан
40.

Савез
својим
чланицама
издаје
потврду о
пословању у
складу са
Правилима
Савеза омладинских
задруга на
основу које
се остварују
права
предвиђена
Законом и
овим Правилима.

Рок
важности
потврде је
шест месеци,
а може се
повући и
раније
уколико
задруга врши
теже
прекршаје
ових правила.

Уколико
располаже са
одговарајућим
подацима
Савез може
издати акт о
усклађености
пословања са Правилима
у
омладинској
задрузи која
није чланица
и о томе
обавестити
надлежни орган
контроле.* 

 

*Службени
гласник РС,
број 41/1993

 

Х.
ЗАПОСЛЕНИ У
ЗАДРУЗИ

 

Члан
41.

Задруга
има своју
стручну
службу.


Брисан је ранији став 2. (види члан 6. Одлуке - 41/1993-1907)

О
запошљавању
радника и
утврђивању
њихових
права и
обавеза
одлучују
задругари
преко својих
органа, у
складу са
дугорочним
интересима
задруге и
колективним
уговором.

Задруга
мора имати у
радном
односу лице
одговорно за
законитост
рада и лице
за
рачуноводствено-финансијске
или друге
стручне
послове.*

Плате
запослених у
задрузи
усклађују се
са одредбама
посебног
колективног
уговора,
квалитетом и
обимом
обављеног
посла за задругу,
могућностима
задруге,
стандардом задругара
и кретањима
плата у
привреди.
Уважавајући
ове параметре,
о платама
запослених
одлучују
органи
задруге.
Вишак
прихода над
расходима распоређују
задругари
преко својих
органа у
интересу
задругара и
задруге, а на
принципима
солидарности
и дугорочног
пословног
интереса
задруге и
задругара. 

 

*Службени
гласник РС,
број 41/1993

 

ХI.
СУД ЧАСТИ

 

Члан
42.

За
праћење
примене
Правила и
решавања у случајевима
поступања
супротно
Правилима установљује
се Суд части.

Суд
части броји
пет чланова.

 

Члан
43.

Суд
покреће
поступак и
изриче
одговарајуће
мере у
случајевима
рада и
пословања
задруге
супротног
овом кодексу.

 

Члан
44.

Суд
отвара
расправу на
основу
сопственог запажања
и сазнања из
пријава
других задруга,
органа
контроле или
информација
добијених на
други начин. 

 

Члан
45.

Суд
може изрећи
следеће мере:

–
писмена
опомена,

–
јавна
опомена са
објављивањем
у средствима
јавног
информисања,

–
пријава
Служби за
платни
промет и
Управи прихода
ради
усклађивања
олакшица у
пословању,

–
подношење
захтева за
брисање из
судског регистра.

 

ХII.
ПРЕЛАЗНЕ И
ЗАВРШНЕ
ОДРЕДБЕ

 

Члан
46.

О
примени ових
Правила
стараће се
Управни одбор
и секретар
Савеза.

 

Члан
47.

Управни
одбор и
секретар
Савеза
донеће пратећа
акта ради
брже примене
Правила и дају
тумачења
истих.

 

Члан
48.

Задруге
су дужне да
своја акта и
начин
пословања
ускладе са
овим Правилима
у року од 30
дана од
објављивања.

До
усклађивања
аката
примењују се
све одредбе
Правила код
којих је
непосредна
примена
могућа.

 

Члан
49.

Ова
правила
ступају на
снагу даном
објављивања.

 

 

Председник
Скупштине,


Миленко
Миленковић,
с.р.