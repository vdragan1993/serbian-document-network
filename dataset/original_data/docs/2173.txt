На основу члана 81. став 4. Закона о играма на срећу
(„Службени гласник РС”, број 84/04),
Министар финансија доноси
  
 
ПРАВИЛНИК



о начину вођења обавезних евиденција о оствареном промету у кладионицама
„Службени гласник
РС“, број 129 од 30. новембра 2004. 
 
 
Члан 1.
Овим правилником прописује се начин вођења обавезних
евиденција оствареног промета у кладионицама код приређивача посебне игре на
срећу – клађења (у даљем тексту: приређивач). 
 
Члан 2.
Приређивач је дужан да у складу са чланом 81. став 4.
Закона о играма на срећу („Службени гласник РС”, број 84/04), води месечну
евиденцију о оствареном промету за свако уплатно – исплатно место кладионице
(шалтерско место за пријем уплата и вршење исплата), на основу којег утврђује
висину накнаде за приређивање посебне игре на срећу – клађења. 
 
Члан 3.
Податке о оствареном промету за свако уплатно –
исплатно место приређивач доставља Управи за игре на срећу у саставу
Министарства финансија на Обрасцу МОП – Месечни обрачун промета за свако
уплатно – исплатно место кладионице (шалтерско место за пријем уплата и вршење
исплата) за месец 200 . године, који је одштампан уз овај правилник и чини
његов саставни део.
Попуњени Образац МОП доставља се најкасније до 5. у
месецу за претходни месец, у писменом облику и путем електронских медија.
Образац из става 1. овог члана, који се саставља за
сваки објекат у коме се приређује посебна игра на срећу – клађења, обавезно
садржи следеће податке:
1) назив и седиште приређивача;
2) ПИБ приређивача;
3) адресу објекта;
4) редни број уплатно – исплатних места (шалтерско
место за пријем уплата и вршење исплата) у објекту;
5) ознаку, односно шифру (за електронски облик
извештавања) уплатно – исплатних места;
6) износ примљених уплата за свако уплатно – исплатно
место;
7) износ извршених исплата играчима;
8) износ месечне накнаде приређивача за приређивање
посебне игре на срећу – клађења;
9) место и датум израде обрачуна приређавача;
10) име и презиме лица које је саставило обрачун; 
11) потпис одговорног лица приређивача.
 
Члан 4.
Овај правилник ступа на снагу осмог дана од дана
објављивања у „Службеном гласнику Републике Србије”.
 
 
Број 110-00-485/2004-01
У Београду, 25. новембра
2004. године 
Министар,

Млађан Динкић, с.р.