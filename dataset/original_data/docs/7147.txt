На основу чл. 33. и 64а Закона о радиодифузији („Службени
гласник РС”, бр. 42/02, 97/04, 76/05, 79/05 – др. закон, 62/06 и 85/06),

Савет Републичке радиофиузне агенције донео је

 


ПРАВИЛНИК


о садржају и формату
жига за печаћење

“Службени гласник
РС” број 
91
од
20. 
октобра 
2006.

 

 

Члан 1.

Овим
правилником се прописује садржај и формат жига којим ће лице које овласти Савет
Републичке радиодифузне агенције запечатити просторије у којима су смештена телекомуникациона
средства емитера, односно физичког или правног лица које које програм емитује без
дозволе, укључујући и радио станицу, а на основу поступка принудног извршења одлука
Савета.

Члан 2.

Жиг
којим ће се запечатити просторије у којима су смештена телекомуникациона средства
је кружног облика на којем је полукружно утиснут текст: „РЕПУБЛИКА СРБИЈА РЕПУБЛИЧКА
РАДИОДИФУЗНА АГЕНЦИЈА” а у средини је утиснут лого Агенције.

Жиг
из претходног става је израђен од метала, пречника 25 mm.

Члан 3.

Отисак
жига се утискује на црвеном течном воску.

Члан 4.

Образац
жига дат је у прилогу овог правилника и чини његов саставни део.

Члан 5.

Овај правилник ступа
на снагу осмог дана од дана објављивања у „Службеном гласнику Републике Србије”.

 

 

 

Број
743-3-а/06

У
Београду, 11. октобра 2006. године

Републичка
радиодифузна агенција

Председник
Савета,

др
Ненад Цекић, с.р.