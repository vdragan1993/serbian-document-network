Редакцијски пречишћен текст
 
На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ 
о образовању Савета за утврђивање предлога мера ради несметаног финансирања изградње и реконструкције, одржавања и заштите државних путева 
	
"Службени гласник РС", бр. 73 од 
				16. јула 2014, 105 од 3. октобра 2014.
 
1. Образује се Савет за утврђивање предлога мера ради несметаног финансирања изградње и реконструкције, одржавања и заштите државних путева (у даљем тексту: Савет).
2. Послови Савета су да:
1) предложи начин обезбеђивања финансијских средстава за редовно одржавање државних путева до краја 2014. године;
2) предложи системска решења у погледу извора финансирања изградње и реконструкције, одржавања и заштите државних путева; 
	
3) поднесе извештај о свом раду Влади кад утврди предлог мера.
3. У Савет именују се:
– за председника:
Миодраг Поледица, државни секретар у Министарству грађевинарства, саобраћаја и инфраструктуре;
– за заменика председника:
Саша Стојановић, помоћник министра грађевинарства, саобраћаја и инфраструктуре;
– за чланове:
1) Ненад Мијаиловић, државни секретар у Министарству финансија,*
2) Винка Милановић, саветник у Кабинету министра грађевинарства, саобраћаја и инфраструктуре,
3) Мишела Николић, саветник у Кабинету министра грађевинарства, саобраћаја и инфраструктуре,
4) Гордана Марковић, самостални саветник у Министарству за рад, запошљавање, борачка и социјална питања,
5) Сандра Недељковић, виши саветник у Министарству државне управе и локалне самоуправе,
6) Горан Батак, самостални саветник у Министарству привреде,
7) Драгана Марић, самостални саветник у Управи за јавне набавке,
8) Бранка Зец, директор сектора у Јавном предузећу „Путеви Србије”, Београд,
9) Јелена Константиновић, руководилац одељења у Јавном предузећу „Путеви Србије”, Београд,
10) Гордана Суботички Ђорђевић, директор сектора у Јавном предузећу „Путеви Србије”, Београд,
11) Соња Вукановић, председник Самосталног синдиката путара Србије,
12) Слободан Лаловић, правни саветник у Самосталном синдикату путара Србије,
13) Звонимир Марковић, председник Удружења послодаваца путне привреде „Путар”, 
	
14) Драган Вујновић, генерални секретар Удружења послодаваца путне привреде „Путар”.
*Службени гласник РС, број 105/2014
4. Ради обављања послова из тачке 2. ове одлуке, Савет може ангажовати стручне институције и истакнуте стручњаке.
5. Савет може тражити податке, документа и извештаје који су од значаја за рад Савета од државних органа и других организација.
6. Стручну и административно-техничку потпору Савету пружа Министарство грађевинарства, саобраћаја и инфраструктуре.
7. Савет ће послове из тачке 2. ове одлуке обавити до 31. децембра 2014. године. 
	
8. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-7544/2014-1 
У Београду, 12. јула 2014. године
Влада
Председник, 
Александар Вучић, 
	с.р.