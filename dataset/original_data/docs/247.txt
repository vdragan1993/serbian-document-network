На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ
о образовању Радне групе за припрему предлога полазних основа за консолидацију пословања у јавним предузећима и другим предузећима која су од стратешког значаја
"Службени 
				гласник РС", број 100 од 15. септембра 2014.
 
1. Образује се Радна група за припрему предлога полазних основа за консолидацију пословања у јавним предузећима и другим предузећима која су од стратешког значаја (у даљем тексту: Радна група).
2. Задатак Радне групе је да разматра и предложи основне смернице за спровођење пословне и финансијске консолидације пословања јавних предузећа и других предузећа која су од стратешког значаја.
3. У Радну групу, именују се:
– за председника Радне групе:
Жељко Сертић, министар привреде;
– за чланове Радне групе:
1) Ивица Којић, Кабинет председника Владе,
2) Ненад Мијаиловић, државни секретар у Министарству финансија,
3) Милун Тривунац, помоћник министра привреде,
4) Никола Петровић, генерални директор ЈП „Електромрежа Србије”.
4. За секретара Радне групе именује се Ивана Јаначковић, Министарство привреде.
5. Радна група може, од органа државне управе, јавних предузећа и других организација, тражити податке, документе и извештаје који су од значаја за рад Радне групе.
6. Административно-техничке послове за потребе Радне групе обављаће Министарство привреде.
7. Радна група ће Влади достављати извештај о раду најмање сваких 90 дана.
8. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 02-10380/2014
У Београду, 13. септембра 2014. године
Влада
Председник,
Александар Вучић, с.р.