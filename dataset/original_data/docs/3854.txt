Редакцијски пречишћен текст

	 

	 

	 

	 

 


На основу члана 31. Закона о регионалном развоју („Службени 
	гласник РС”, бр. 51/09 и 30/10) и члана 43. став 1. Закона о Влади 
	(„Службени гласник РС”, бр. 55/05, 71/05 – исправка, 101/07 и 65/08 и 
	16/11), 


Влада доноси

	 

	 


ОДЛУКУ


о оснивању Регионалног развојног савета за регион Косово 
	и Метохија


„Службени гласник РС“, бр. 51 од 13. јула 2011, 
	102 од 31. 
	децембра 2011, 52 
	од 14. јуна 2013.
 
 


1. Оснива се Регионални развојни савет за регион Косово и 
	Метохија (у даљем тексту: Регионални савет). 
 


2. Регионални савет има председника и 
	 8* 
	чланова. Мандат председнику и члановима Регионалног савета траје пет година.
 


*Службени 
	гласник РС, број 52/2013
 

3. У 
	Регионални савет именује се:*

– за 
	председника*


	Вукоје Вукојевић, директор Фабрике отковака „Иво Лола” д.о.о. Лешак,* 



– за 
	чланове:* 

(1) 
	Веселин Кочановић, руководилац Групе за привреду и економски развој у 
	Канцеларији за Косово и Метохију, представник Владе;*

(2) 
	Данило Костић, члан Градског већа Приштине, представник локалне самоуправе 
	на предлог Градског већа Приштине;*

(3) 
	Љубиша Мијачић, помоћник председника општине Зубин Поток, представник 
	локалне самоуправе на предлог Општинског већа Зубин Поток;*

(4) 
	Зоран Ракић, председник општине Вучитрн, представник локалне самоуправе на 
	предлог Општинског већа Вучитрн;*

(5) 
	Часлав Софронијевић, члан Oпштинског већа општине Звечан, представник 
	локалне самоуправе на предлог Општинског већа Звечан;*

(6) 
	Славиша Реџић, руководилац Одељења за привреду и финансије општине Штрпце, 
	представник локалне самоуправе на предлог Општинског већа Штрпце;*

(7) 
	Зоран Милојевић, члан Oпштинског већа општине Лепосавић, представник локалне 
	самоуправе на предлог Општинског већа Лепосавић;*

(8) 
	Драгослав Маринковић, в.д. директор Позоришта младих са дечјом и луткарском 
	сценом Приштина-Грачаница, представник јавног и цивилног сектора на предлог 
	Канцеларије за Косово и Метохију.*
 


*Службени 
	гласник РС, број 52/2013
 


4. Регионални савет обавља следеће послове:


1) јавно промовише циљеве регионалног развоја и подстиче 
	њихову реализацију на територији региона;


2) даје мишљење на регионалну стратегију која се доноси за 
	регион за који је основан регионални развојни савет;


3) даје мишљење на програм финансирања развоја региона, за 
	који је основан, који се финансира из средстава буџета Републике Србије;


4) даје мишљења и предлоге на остале развојне документе на 
	регионалном нивоу;


5) формира радне групе на нивоу региона за одређена питања од 
	значаја за регион; 


6) доноси Пословник о свом раду;


7) подноси Влади и Националном савету једном годишње извештај 
	о свом раду;


8) обавља и друге послове, у складу са законом којим се 
	уређује регионални развој.
 


5. Регионални савет у свом раду може користити стручну помоћ 
	која му се пружа у виду међународних пројеката, а ради проучавања појединих 
	сложених питања из свог делокруга рада, може ангажовати стручне образовне 
	институције и истакнуте стручњаке као чланове радних група.
 


6. Регионални савет ради и одлучује на седницама. Седницама на 
	којима се разматрају питања од посебног значаја за регион за који је основан 
	Регионални савет присуствује председник Националног савета за регионални 
	развој.


Седнице регионалног савета одржавају се по потреби, а најмање 
	једном у три месеца.


Начин рада и одлучивања Регионалног савета и акти које доноси 
	Регионални савет детаљније се уређују Пословником о раду.
 


7. Административне и стручно-техничке послове за потребе 
	Регионалног савета обавља акредитована регионална развојна агенција која има 
	седиште у региону за који је основан Регионални савет, на основу овлашћења 
	Регионалног савета.


Послови из става 1. ове тачке односе се на: 



1) послове у вези са сазивањем и припремом и одржавањем 
	седница Регионалног савета;


2) стручне послове у вези са припремањем мишљења, препорука, 
	закључака и других аката Регионалног савета;


3) чување и стављање на увид члановима Регионалног савета и 
	стручне групе Регионалног савета мишљења, препорука, записника, закључака, 
	извештаја и других аката Регионалног савета;


4) вођење и чување архиве Регионалног савета;


5) обављање и других послова по овлашћењу Регионалног савета.


До избора акредитоване регионалне развојне агенције, послове 
	из става 1. ове тачке обавља Национална агенција за регионални развој.
	
 


8. Председник и чланови Регионалног савета не примају накнаду 
	за свој рад.
 


9. Ова одлука ступа на снагу осмог дана од дана објављивања у 
	„Службеном гласнику Републике Србије”.
 


05 број 02-4097/2011


У Београду, 30. јуна 2011. године


Влада


Председник,


др Мирко Цветковић, с.р.