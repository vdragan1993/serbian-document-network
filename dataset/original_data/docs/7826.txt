Редакцијски пречишћен текст
 
 

На
основу члана 160. став 1. тачка 2) Закона о пензијском и инвалидском осигурању
(„Службени гласник РС”, бр. 34/03, 64/04 – УС, 84/04 – др. закон, 85/05, 101/05
– др. закон и 63/06 – УС),

Управни
одбор Републичког фонда за пензијско и инвалидско осигурање, на седници одржаној
14. марта 2008. године, донео је

 

ПРАВИЛНИК

о организацији Републичког
фонда за пензијско и инвалидско осигурање

„Службени гласник
РС“, бр.
29 
од
21 марта 2008, 
105 од 18. децембра 2015

 
 

I. ОПШТЕ ОДРЕДБЕ

 

Члан 1.

Овим
правилником уређују се надлежност, називи, подручја и седишта организационих јединица
Републичког фонда за пензијско и инвалидско осигурање (у даљем тексту: Фонд), руковођење
организационим јединицама Фонда, врсте унутрашњих јединица и услови за њихово образовање.


 

 

Члан 2.

Ради
обезбеђивања законитог, непосредног, ефикасног и рационалног остваривања права из
обавезног пензијског и инвалидског осигурања и обављања других послова спровођења
пензијског и инвалидског осигурања, у Фонду су образоване организационе једнице:

1)
Дирекција Фонда са седиштем у Београду и Службом Дирекције Фонда са седиштем у Приштини;

2)
Дирекција Покрајинског фонда са седиштем у Новом Саду;

3)
Филијала за град Београд са службама Филијале и испоставама за општине на територији
града Београда;

4)
филијале са службама филијала и испоставама за територију једне или више општина,
односно градова.

 

 

Члан 3.

Управне,
аналитичке, финансијске, административне, техничке и друге послове утврђене законом,
Статутом и другим актима Фонда обављају запослени у организационим јединицама Фонда
из члана 2. овог правилника, који чине стручну службу Фонда.

II. НАДЛЕЖНОСТ ОРГАНИЗАЦИОНИХ
ЈЕДИНИЦА ФОНДА

 

1. Дирекција Фонда

 

Члан 4.

Дирекција
Фонда:

1) обезбеђује
јединствену примену прописа о пензијском и инвалидском осигурању;

2) пружа
стручну помоћ филијалама, службама филијала и испоставама у обављању послова у вези
са решавањем о правима из пензијског и инвалидског осигурања, пензијским стажом
и утврђивањем својства осигураника (у даљем тексту: права из пензијског и инвалидског
осигурања);

3) решава
о правима из пензијског и инвалидског осигурања у другом степену, односно и у првом
степену када се ради о примени међународних уговора о социјалном осигурању, изузев
међународних уговора закључених са државама које су, као републике, биле у саставу
СФР Југославије;

4) обавља
ревизију решења о правима из пензијског и инвалидског осигурања донетих у првом
степену;

5) прати
европску регулативу и закључивање билатералних и мултилатералних уговора у области
социјалног осигурања;

6) обавља
послове припреме и израде материјала који служе за преговоре са иностраним носиоцима
социјалног осигурања;

7) обавља
послове у вези са утврђивањем радних места, односно послова на којима се стаж осигурања
рачуна са увећаним трајањем;

8) утврђује
обавезе Републике Србије према Фонду, за права из пензијског и инвалидског осигурања
остварена под повољнијим условима у односу на услове утврђене Законом о пензијском
и инвалидском осигурању (у даљем тексту: Закон);

9) устројава,
организује и контролише матичну евиденцију о осигураницима и корисницима права у
филијалама и води евиденције прописане Законом;

10) организује
и обавља интерну контролу спровођења пензијског и инвалидског осигурања;

11) обезбеђује
јединствену примену информационих технологија у спровођењу система обавезног пензијског
и инвалидског осигурања;

12) врши
електронску обраду података у јединственом информационом систему;

13) обавља
вештачење медицинских чињеница од значаја за остваривање права из пензијског и инвалидског
осигурања у првостепеном и другостепеном поступку;

14) обавља
контролу налаза, мишљења и оцене органа вештачења датих у првостепеном и другостепеном
поступку;

15) обавља
послове функционалне дијагностике ради провере медицинске документације на којој
се заснивају налази, мишљења и оцене органа вештачења;

16) обавља
послове преиспитивања налаза, мишљења и оцене органа вештачења по службеној дужности;

17) припрема
годишњи програм рада Фонда и прати његово спровођење;

18) припрема
предлог аката Фонда у складу са законом;

19) припрема
и прати реализацију финансијског плана Фонда и израђује анализе и извештаје у вези
са остваривањем финансијског плана;

20) прати
и анализира функционисање система пензијског и инвалидског осигурања и даје иницијативе
за његово унапређење и развој;

21) обавља
статистичка, актуарска и друга истраживања у области пензијског и инвалидског осигурања;

22) води
приходе по рачунима за Фонд, врши исплату пензија и новчаних накнада, преноси средства
Служби Дирекције Фонда у Приштини, Дирекцији Покрајинског фонда и филијалама, врши
усклађивања књиговодствене евиденције, обраду и обједињавање биланса филијала и
израђује годишњи рачун Фонда;

23) обезбеђује
јединствену примену прописа којима се уређује буџетски систем;

24) организује
и врши ревизију финансијског пословања Фонда;

25) обавља
послове у вези са друштвеним стандардом корисника пензија;

26) врши
електронску обраду документације Фонда;

27) обавља
послове правног промета и заступања Фонда;

28) обавља
послове писарнице, опште и техничке послове;

29) обавља
послове управљања људским ресурсима, обазбеђује оспособља-вање и усавршавање запослених
у Фонду, као и остваривање права и обавеза запослених из радног односа;

30) обавља
послове у вези са безбедношћу и здрављем на раду;

31) обавља
послове јавних набавки;

32) обезбеђује
јединствену примену прописа у вези са располагањем и коришћењем имовине Фонда;

33) обавља
послове у вези са информисањем и јавношћу рада Фонда;

34) обавља
и друге послове одређене законом, општим и другим актима Фонда.

Послови
Дирекције Фонда из става 1. тач. 1, 6, 10, 11, 17, 18, 19, 20, 21, 23. и 32. овог
члана обављају се у сарадњи са Дирекцијом Покрајинског фонда.

Члан 5.

Дирекција
Фонда усмерава и усклађује рад филијала и Покрајинског фонда.

У обављању
послова из делокруга Фонда организационе јединице су дужне да поступају по упутствима,
инструкцијама и другим налозима Дирекције Фонда. 

1.1. Служба Дирекције
Фонда

 

Члан 6.

Служба
Дирекције Фонда обавља послове на територији АП Косово и Метохија:

1) пружа
стручну помоћ филијалама, службама филијала и испоставама у обављању послова у вези
са решавањем о правима из пензијског и инвалидског осигурања;

2) обавља
послове у вези са решавањем о правима из пензијског и инвалидског осигурања у другом
степену, односно и у првом степену када се ради о примени међународних уговора о
социјалном осигурању, изузев међународних уговора закључених са државама које су,
као републике, биле у саставу СФР Југославије;

3) утврђује
обавезе Републике Србије према Фонду за права из пензијског и инвалидског осигурања
остварена под повољнијим условима у односу на услове утврђене Законом; 

4) обавља
послове матичне евиденције о осигураницима и корисницима права и води евиденције
прописане Законом;

5) врши
електронску обраду података у јединственом информационом систему;

6) обавља
вештачење медицинских чињеница од значаја за остваривање права из пензијског и инвалидског
осигурања у првостепеном и другостепеном поступку;

7) води
приходе по рачунима за Фонд, врши исплату пензија и новчаних накнада, преноси средства
филијалама, врши усклађивања књиговодствене евиденције, обраду и обједињавање биланса
филијала; 

8) обавља
послове заступања по овлашћењу директора Фонда;

9) обавља
и друге послове у складу са законом, општим и другим актима Фонда.

2. Дирекција Покрајинског
фонда

 

Члан 7.

Дирекција
Покрајинског фонда обавља послове на територији АП Војводина:

1) пружа
стручну помоћ филијалама, службама филијала и испоставама у обављању послова у вези
са решавањем о правима из пензијског и инвалидског осигурања; 

2) решава
о правима из пензијског и инвалидског осигурања у другом степену, односно и у првом
степену када се ради о примени међународних уговора о социјалном осигурању, изузев
међународних уговора закључених са државама које су, као републике, биле у саставу
СФР Југославије;

3) обавља
ревизију решења о правима из пензијског и инвалидског осигурања донетих у првом
степену; 

4) утврђује
обавезе Републике Србије према Фонду, за права из пензијског и инвалидског осигурања
остварена под повољнијим условима у односу на услове утврђене Законом; 

5) устројава,
организује и контролише матичну евиденцију о осигураницима и корисницима права у
филијалама и води евиденције прописане Законом;

6) врши
електронску обраду података у јединственом информационом систему;

7) обавља
вештачење медицинских чињеница од значаја за остваривање права из пензијског и инвалидског
осигурања у првостепеном и другостепеном поступку; 

8) води
приходе по рачунима за Фонд, врши исплату пензија и новчаних накнада, преноси средства
филијалама, врши усклађивања књиговодствене евиденције, обраду и обједињавање биланса
филијала; 

9) обавља
послове у вези са информисањем и јавношћу рада Фонда;

10) обавља
послове заступања по овлашћењу директора Фонда;

11) обавља
послове писарнице, опште и техничке послове;

12) обавља
послове управљања људским ресурсима, обезбеђује оспособљавање и усавршавање запослених
у Покрајинском фонду, као и остваривање права и обавеза запослених из радног односа;

13) обавља
послове у вези са друштвеним стандардом корисника пензија;

14) обавља
послове у вези са безбедношћу и здрављем на раду;

15) обавља
послове у вези са јавним набавкама;

16) обавља
и друге послове у складу са законом, општим и другим актима Фонда.

Дирекција
Покрајинског фонда координира рад филијала на територији АП Војводина у складу са
Статутом и другим актима Фонда.

3. Филијала

 

Члан 8.

Филијала
за град Београд, односно филијала:

1) прима
пријаве, одјаве и пријаве о променама у осигурању за осигуранике, пријаве и одјаве
за обвезнике плаћања доприноса, пријаве података за утврђивање стажа осигурања,
зарада, накнаде зарада и основица осигурања, као и пријаве о уплати доприноса по
основу уговорене накнаде и висини те накнаде;

2) проверава
тачност података у пријавама, уноси податке у матичну евиденцију и обавља друге
послове од значаја за устројавање и вођење матичне евиденције;

3) решава
у првом степену о правима из пензијског и инвалидског осигурања и правима из пензијског
и инвалидског осигурања применом међународних уговора о социјалном осигурању закључених
са државама које су, као републике, биле у саставу СФР Југославије;

4) обавља
послове претходне контроле првостепених решења;

5) обавља
део послова у вези са утврђивањем радних места, односно послова на којима се стаж
осигурања рачуна са увећаним трајањем;

6) обавља
стручне и административне послове у вези са вештачењем медицинских чињеница од значаја
за остваривање права из пензијског и инвалидског осигурања у првом степену;

7) врши
обрачун доприноса када се својство осигураника утврђује по истеку рокова за подношење
пријаве на осигурање, односно када допринос није утврђен и наплаћен од стране органа
надлежног за послове јавних прихода;

8) пружа
стручну помоћ осигураницима и корисницима права из пензијског и инвалидског осигурања;

9) обавља
послове у вези са повраћајем више уплаћеног доприноса изнад највише основице прописане
законом;

10) обавља
послове исплате пензија и новчаних накнада, као и послове у вези са трошковима везаним
за пословање Фонда;

11) обавља
одређене књиговодствено-финансијске послове;

12) обавља
послове заступања по овлашћењу директора Фонда;

13) прикупља
и обрађује статистичке податке у складу са програмима статистичких истраживања;

14) обавља
послове писарнице, опште и техничке послове;

15) обавља
послове из области радних односа;

16) обавља
послове у вези са безбедношћу и здрављем на раду;

17) обавља
послове у вези са друштвеним стандардом корисника пензија, осим Филијале за град
Београд;

18) обавља
и друге послове утврђене законом, општим и другим актима Фонда.

3.1. Служба филијале

 

Члан 9.

Служба
филијале:

1) прима
пријаве, одјаве и пријаве о променама у осигурању за осигуранике, пријаве и одјаве
за обвезнике плаћања доприноса, пријаве података за утврђивање стажа осигурања,
зарада, накнаде зарада и основица осигурања, као и пријаве о уплати доприноса по
основу уговорене накнаде и висини те накнаде;

2) проверава
тачност података у пријавама, уноси податке у матичну евиденцију и обавља друге
послове од значаја за устројавање и вођење матичне евиденције;

3) обавља
послове у вези са решавањем у првом степену о правима из пензијског и инвалидског
осигурања и правима из пензијског и инвалидског осигурања применом међународних
уговора о социјалном осигурању закључених са државама које су, као републике, биле
у саставу СФР Југославије;

4) пружа
стручну помоћ осигураницима и корисницима права из пензијског и инвалидског осигурања;

5) обавља
послове у вези са исплатом пензија и новчаних накнада;

6) обавља
и друге поверене послове из надлежности филијале.

У Служби
Филијале за град Београд, поред послова из става 1. овог члана, обављају се и послови
претходне контроле првостепених решења, одређени књиговодствено-финансијски послови,
послови из области радних односа и безбедности и здравља на раду.

3.2. Испостава

 

Члан 10.

Испостава:

1) обавља
послове пријема захтева и комплетирања документације по захтевима за остваривање
права из пензијског и инвалидског осигурања;

2) прима
пријаве, одјаве и пријаве о променама у осигурању за осигуранике, пријаве и одјаве
за обвезнике плаћања доприноса, пријаве података за утврђивање стажа осигурања,
зарада, накнаде зарада и основица осигурања, као и пријаве о уплати доприноса по
основу уговорене накнаде и висини те накнаде;

3) проверава
тачност података у пријавама, уноси податке у матичну евиденцију и обавља друге
послове од значаја за устројавање и вођење матичне евиденције;

4) обавља
и друге поверене послове из надлежности филијале.

III. НАЗИВИ, ПОДРУЧЈА
И СЕДИШТА ФИЛИЈАЛА, СЛУЖБИ И ИСПОСТАВА

 

1. Филијала

 

Члан 11.

За
град Београд образује се Филијала за град Београд.

 

 

Члан 12.

На територији
Републике Србије образују се: 

1) Филијала
Бор, за територију општина Кладово, Мајданпек, Неготин и за град Бор, са седиштем
у Бору;

2) Филијала
Ваљево, за територију општина Уб, Лајковац, Мионица, Љиг, Осечина и за град Ваљево,
са седиштем у Ваљеву;

3) Филијала
Врање, за територију општина Владичин Хан, Сурдулица, Босилеград, Трговиште, Бујановац,
Прешево и за град Врање, са седиштем у Врању;

4) Филијала
Зајечар, за територију општина Бољевац, Књажевац, Сокобања и за град Зајечар, са
седиштем у Зајечару;

5) Филијала
Крагујевац, за територију општина Аранђеловац, Топола, Рача, Баточина, Кнић, Лапово
и за град Крагујевац, са седиштем у Крагујевцу;

6) Филијала
Краљево, за територију општина Врњачка Бања и Рашка и за град Краљево, са седиштем
у Краљеву;

7) Филијала
Нови Пазар, за територију општина Сјеница и Тутин и за град Нови Пазар, са седиштем
у Новом Пазару;

8) Филијала
Крушевац, за територију општина Варварин, Трстеник, Ћићевац, Александровац, Брус
и за град Крушевац, са седиштем у Крушевцу;

9) Филијала
Лесковац, за територију општина Бојник, Лебане, Медвеђа, Власотинце, Црна Трава
и за град Лесковац, са седиштем у Лесковцу;

10) Филијала
Ниш, за територију општина Алексинац, Сврљиг, Мерошина, Дољевац, Гаџин Хан, Ражањ
и за град Ниш, са седиштем у Нишу;

11) Филијала
Пирот, за територију општина Пирот, Бабушница, Бела Паланка и Димитровград, са седиштем
у Пироту;

12) Филијала
Пожаревац, за територију општина Велико Градиште, Голубац, Мало Црниће, Жабари,
Петровац, Кучево, Жагубица и за град Пожаревац, са седиштем у Пожаревцу;

13) Филијала
Прокупље, за територију општина Прокупље, Блаце, Куршумлија и Житорађа, са седиштем
у Прокупљу;

14) Филијала
Смедерево, за територију општина Смедеревска Паланка, Велика Плана и за град Смедерево,
са седиштем у Смедереву;

15) Филијала
Ужице, за територију општина Бајина Башта, Косјерић, Пожега, Чајетина, Ариље, Прибој,
Нова Варош, Пријепоље и за град Ужице, са седиштем у Ужицу;

16) Филијала
Чачак, за територију општина Горњи Милановац, Лучани, Ивањица и за град Чачак, са
седиштем у Чачку;

17) Филијала
Ћуприја, за територију општина Ћуприја, Параћин, Свилајнац, Деспотовац, Рековац
и за град Јагодину, са седиштем у Ћуприји;

18) Филијала
Шабац, за територију општина Богатић, Владимирци, Коцељева, Мали Зворник, Крупањ,
Љубовија и за градове Лозницу и Шабац, са седиштем у Шапцу;

19) Филијала
Приштина, за територију општина Косово Поље, Глоговац, Липљан, Подујево, Обилић,
Ново Брдо и за град Приштину, са седиштем у Приштини;

20) Филијала
Гњилане, за територију општина Косовска Каменица, Витина, Урошевац, Качаник, Штимље,
Штрбац и Гњилане, са седиштем у Гњилану;

21) Филијала
Призрен, за територију општина Призрен, Сува Река, Ораховац, Гора и Опоље, са седиштем
у Призрену;

22) Филијала
Пећ, за територију општина Пећ, Клина, Дечани, Ђаковица и Исток, са седиштем у Пећи;

23) Филијала
Косовска Митровица, за територију општина Косовска Митровица, Зубин Поток, Лепосавић,
Звечан, Србица и Вучитрн, са седиштем у Косовској Митровици;

24) Филијала
Нови Сад, за територију општина Тител, Темерин, Жабаљ, Бачки Петровац, Беочин, Сремски
Карловци и за град Нови Сад, са седиштем у Новом Саду;

25) Филијала
Сремска Митровица, за територију општина Ириг, Рума, Пећинци, Стара Пазова, Инђија,
Шид и за град Сремску Митровицу, са седиштем у Сремској Митровици;

26) Филијала
Зрењанин, за територију општина Нови Бечеј, Нова Црња, Житиште, Сечањ и за град
Зрењанин, са седиштем у Зрењанину;

27) Филијала
Врбас, за територију општина Врбас, Бечеј и Србобран, са седиштем у Врбасу;

28) Филијала
Бачка Паланка, за територију општина Бачка Паланка и Бач, са седиштем у Бачкој Паланци;

29) Филијала
Суботица, за територију општина Бачка Топола, Мали Иђош и за град Суботицу, са седиштем
у Суботици;

30) Филијала
Панчево, за територију општина Ковин, Алибунар, Ковачица, Опово и за град Панчево,
са седиштему Панчеву;

31) Филијала
Вршац, за територију општина Вршац, Бела Црква и Пландиште, са седиштем у Вршцу;

32) Филијала
Сомбор, за територију општина Апатин, Кула, Оџаци и град Сомбор, са седиштем у Сомбору;

33) Филијала
Сента, за територију општина Сента, Кањижа и Ада, са седиштем у Сенти;

34) Филијала
Кикинда, за територију општина Кикинда, Чока и Нови Кнежевац, са седиштем у Кикинди.

1.1. Служба филијале

 

Члан 13.

За подручје
филијале образују се службе:

1) Служба
Филијале за град Београд I, за територију општина Нови Београд, Земун и Сурчин,
са седиштем у Новом Београду;

2) Служба
Филијале за град Београд II, за територију општина Звездара, Палилула и Вождовац*, са седиштем у Београду;

3) Служба
Филијале Ћуприја, за град Јагодину, са седиштем у Јагодини; 

4) Служба
Филијале Шабац, за град Лозницу, са седиштем у Лозници;

5) Служба
Филијале Ниш, за територију општине Алексинац, са седиштем у Алексинцу;

6) Служба
Филијале Суботица, за територију општине Бачка Топола, са седиштем у Бачкој Тополи;

7) Служба
Филијале Сомбор, за територију општине Апатин, са седиштем у Апатину;

8) Служба
Филијале Сомбор, за територију општине Кула, са седиштем у Кули;

9) Служба
Филијале Сомбор, за територију општине Оџаци, са седиштем у Оџацима;

10) Служба
Филијале Сремска Митровица, за територију општина Стара Пазова и Инђија, са седиштем
у Старој Пазови;

11) Служба
Филијале Врбас, за територију општине Бечеј, са седиштем у Бечеју;

12) Служба
Филијале Гњилане, за територију општине Урошевац, са седиштем у Урошевцу;

13) Служба
Филијале Пећ, за територију општине Ђаковица, са седиштем у Ђаковици.
*Службени гласник РС, број 105/2015
 

1.2. Испостава

 

Члан 14.

За подручје
филијале образују се испоставе:

1) испоставе
Филијале за град Београд: у Обреновцу, за територију општине Обреновац, у Лазаревцу,
за територију општине Лазаревац, у Младеновцу, за територију општине Младеновац,


у Гроцкој, за територију општине Гроцка, у Чукарици, за територију 
општине Чукарица;*

2) испоставе
Филијале Бор: у Кладову, за територију општине Кладово, у Мајданпеку, за територију
општине Мајданпек, у Неготину, за територију општине Неготин;

3) испоставе
Филијале Ваљево: у Убу, за територију општине Уб, у Лајковцу, за територију општине
Лајковац, у Мионици, за територију општине Мионица, у Љигу, за територију општине
Љиг, у Осечини, за територију општине Осечина;

4) испоставе
Филијале Врање: у Владичином Хану, за територију општине Владичин Хан, у Сурдулици,
за територију општине Сурдулица, у Босилеграду, за територију општине Босилеград,
у Трговишту, за територију општине Трговиште, у Бујановцу, за територију општине
Бујановац, у Прешеву, за територију општине Прешево;

5) испоставе
Филијале Зајечар: у Бољевцу, за територију општине Бољевац, у Књажевцу, за територију
општине Књажевац, у Сокобањи, за територију општине Сокобања;

6) испоставе
Филијале Крагујевац: у Аранђеловцу, за територију општине Аранђеловац, у Тополи,
за територију општине Топола, у Рачи, за територију општине Рача, у Баточини, за
територију општине Баточина, у Книћу, за територију општине Кнић, у Лапову, за територију
општине Лапово;

7) испоставе
Филијале Краљево: у Врњачкој Бањи, за територију општине Врњачка Бања, у Рашкој,
за територију општине Рашка;

8) испоставе
Филијале Нови Пазар: у Тутину, за територију општине Тутин, у Сјеници, за територију
општине Сјеница;

9) испоставе
Филијале Крушевац: у Варварину, за територију општине Варварин, у Трстенику, за
територију општине Трстеник, у Ћићевцу, за територију општине Ћићевац, у Александровцу,
за територију општине Александровац, у Брусу, за територију општине Брус;

10) испоставе
Филијале Лесковац: у Бојнику, за територију општине Бојник, у Лебану, за територију
општине Лебане, у Медвеђи, за територију општине Медвеђа, у Власотинцу, за територију
општине Власотинце, у Црној Трави, за територију општине Црна Трава;

11) испоставе
Филијале Ниш: у Сврљигу, за територију општине Сврљиг, у Мерошини, за територију
општине Мерошина, у Дољевцу, за територију општине Дољевац, у Гаџин Хану, за територију
општине Гаџин Хан, у Ражњу, за територију општине Ражањ;

12) испоставе
Филијале Пирот: у Белој Паланци, за територију општине Бела Паланка, у Бабушници,
за територију општине Бабушница, у Димитровграду, за територију општине Димитровград;


13) испоставе
Филијале Пожаревац: у Великом Градишту, за територију општине Велико Градиште, у
Голупцу, за територију општине Голубац, у Малом Црнићу, за територију општине Мало
Црниће, у Жабарима, за територију општине Жабари, у Петровцу, за територију општине
Петровац, у Кучеву, за територију општине Кучево, у Жагубици, за територију општине
Жагубица;

14) испоставе
Филијале Прокупље: у Блацу, за територију општине Блаце, у Куршумлији, за територију
општине Куршумлија, у Житорађи, за територију општине Житорађа; 

15) испоставе
Филијале Смедерево: у Смедеревској Паланци, за територију општине Смедеревска Паланка,
у Великој Плани, за територију општине Велика Плана;

16) испоставе
Филијале Ужице: у Бајиној Башти, за територију општине Бајина Башта, у Косјерићу,
за територију општине Косјерић, у Пожеги, за територију општине Пожега, у Чајетини,
за територију општине Чајетина, у Ариљу, за територију општине Ариље, у Прибоју,
за територију општине Прибој, у Новој Вароши, за територију општине Нова Варош,
у Пријепољу, за територију општине Пријепоље; 

17) испоставе
Филијале Чачак: у Горњем Милановцу, за територију општине Горњи Милановац, у Лучанима,
за територију општине Лучани, у Ивањици, за територију општине Ивањица;

18) испоставе
Филијале Ћуприја: у Параћину, за територију општине Параћин, у Свилајнцу, за територију
општине Свилајнац, у Деспотовцу, за територију општине Деспотовац, у Рековцу, за
територију општине Рековац; 

19) испоставе
Филијале Шабац: у Богатићу, за територију општине Богатић, у Владимирцима, за територију
општине Владимирци, у Коцељеву, за територију општине Коцељева, у Малом Зворнику,
за територију општине Мали Зворник, у Крупњу, за територију општине Крупањ, у Љубовији,
за територију општине Љубовија;

20) испоставе
Филијале Нови Сад: у Тителу, за територију општине Тител, у Темерину, за територију
општине Темерин, у Жабљу, за територију општине Жабаљ, у Бачком Петровцу, за територију
општине Бачки Петровац, у Беочину, за територију општине Беочин, у Сремским Карловцима,
за територију општине Сремски Карловци;

21) испоставе
Филијале Сремска Митровица: у Руми, за територију општина Рума, Пећинци и Ириг,
у Шиду, за територију општине Шид;

22) испоставе
Филијале Зрењанин: у Новом Бечеју, за територију општине Нови Бечеј, у Сечњу, за
територију општине Сечањ, у Житишту, за територију општине Житиште, у Новој Црњи,
за територију општине Нова Црња;

23) испостава
Филијале Суботица у Малом Иђошу, за територију општине Мали Иђош;

24) испоставе
Филијале Панчево: у Ковину, за територију општине Ковин, у Алибунару, за територију
општине Алибунар, у Ковачици, за територију општина Ковачица и Опово; 

25) испоставе
Филијале Сента: у Кањижи, за територију општине Кањижа, у Ади, за територију општине
Ада;

26) испостава
Филијале Врбас у Србобрану, за територију општине Србобран;

27) испостава
Филијале Бачка Паланка у Бачу, за територију општине Бач; 

28) испоставе
Филијале Кикинда: у Чоки, за територију општине Чока, у Новом Кнежевцу, за територију
општине Нови Кнежевац; 

29) испоставе
Филијале Вршац: у Белој Цркви, за територију општине Бела Црква, у Пландишту, за
територију општине Пландиште;

30) испоставе
Филијале Приштина: у Подујеву, за територију општине Подујево, у Липљану, за територију
општине Липљан, у Глоговцу, за територију општине Глоговац;

31) испоставе
Филијале Гњилане: у Косовској Каменици, за територију општине Косовска Каменица,
у Косовској Витини, за територију општине Косовска Витина, у Качанику, за територију
општине Качаник;

32) испоставе
Филијале Косовска Митровица: у Лепосавићу, за територију општине Лепосавић, у Зубином
Потоку, за територију општине Зубин Поток, у Србици, за територију општине Србица,
у Вучитрну, за територију општине Вучитрн;

33) испоставе
Филијале Пећ: у Истоку, за територију општине Исток, у Клини, за територију општине
Клина, у Дечанима, за територију општине Дечани;

34) испоставе
Филијале Призрен: у Ораховцу, за територију општине Ораховац, у Гори, за територију
општина Гора и Опоље, у Сувој Реци, за територију општине Сува Река.
*Службени гласник РС, број 105/2015
 

IV. УНУТРАШЊЕ ЈЕДИНИЦЕ
ФОНДА

 

Члан 15.

У
оквиру организационих јединица Фонда образују се унутрашње јединице.

Унутрашње
јединице образују се као основне и уже унутрашње јединице.

Основна
унутрашња јединица је сектор.

Уже
унутрашње јединице су одељење, одсек и група. 

Ужа
унутрашња јединица може се образовати под друкчијим називом који боље одражава њен
делокруг, али при том морају бити испуњени услови за образовање одељења, одсека
или групе утврђени овим правилником.

 

 

Члан 16.

Сектор
се образује ради вршења послова који представљају заокружену област рада у Дирекцији
Фонда и Дирекцији Покрајинског фонда.

 

 

Члан 17.

Одељење,
одсек и група могу да се образују у сектору или изван њега.

Одељење,
одсек и група образују се изван сектора да би вршили послове из појединих области
које нису у делокругу сектора.

 

 

Члан 18.

Одељење
се образује ради вршења међусобно повезаних послова на којима ради најмање шесторо
извршилаца.

Одсек
се образује ради вршења међусобно сродних послова на којима ради најмање четворо
извршилаца.

Група
се образује ради вршења међусобно повезаних послова на којима ради најмање троје
извршилаца.

 

 

Члан 19.

Послови
који због своје природе не могу бити сврстани ни у једну унутрашњу јединицу обављају
се изван унутрашњих јединица.

Послови
из става 1. овог члана обављају се по упутствима и под надзором директора Фонда.

V. РУКОВОЂЕЊЕ ОРГАНИЗАЦИОНИМ
ЈЕДИНИЦАМА ФОНДА И УНУТРАШЊИМ ЈЕДИНИЦАМА

 

Члан 20.

Организационим
јединицама Фонда руководи:

1) Дирекцијом
Фонда – директор Фонда,

2) Службом
Дирекције Фонда – директор Службе,

3) Дирекцијом
Покрајинског фонда – директор Покрајинског фонда,

4) филијалом
– директор филијале,

(1) Службом
филијале за град Београд – директор Службе, а осталим службама филијале – шеф службе.

Унутрашњим
јединицама руководи:

1) сектором
– директор сектора,

2) одељењем
– начелник одељења,

3) одсеком
– шеф одсека,

4) групом
– руководилац групе.

VI. ПРЕЛАЗНЕ И ЗАВРШНЕ
ОДРЕДБЕ

 

Члан 21.

Правилником
о унутрашњој организацији и систематизацији послова у Фонду ближе се уређују унутрашње
јединице Фонда и послови који се у њима обављају, опис послова радног места, потребан
број извршилаца и услови за обављање тих послова, као и друга питања од значаја
за организацију и пословање Фонда.

 

 

Члан 22.

Ступањем
на снагу овог правилника престаје да важи Правилник о организацији Републичког фонда
за пензијско и инвалидско осигурање у оснивању („Службени гласник РС”, број
123/07).

 

 

Члан 23.

Овај правилник ступа на снагу
осмог дана од дана објављивања у „Службеном гласнику Републике Србије”.

 

 

08/5 број 022.2-10/13

У Београду, 14. марта 2008. године

Управни одбор Републичког фонда за пензијско
и инвалидско осигурање

Председник,

др Мехо Махмутовић, с.р