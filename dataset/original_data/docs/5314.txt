Редакцијски пречишћен текст
 
 
На основу члана 127. став 6. и члана 131. став 3. Закона о јавним набавкама („Службени гласник РС”, број 124/12) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
	
Влада доноси 
 
УРЕДБУ 
о поступку јавне набавке у области одбране и безбедности

	"Службени гласник РС", бр. 82 од 
				4. августа 2014, 41 од 8. маја 2015.
 
НАПОМЕНА ИЗДАВАЧА: Уредба о измени и допуни Уредбе о поступку јавне 
	набавке у области одбране и безбедности ("Службени гласник РС", број 
	41/2015), којом је у члану 5. додат нови став 2. примењивала се до 31. 
	децембра 2016. године (види члан 2. Уредбе - 41/2015-4).
 
I. УВОДНЕ ОДРЕДБЕ
Предмет уредбе
Члан 1.
Овом уредбом уређује се поступак јавне набавке у области одбране и безбедности, утврђује се списак добара, услуга и радова у области одбране и безбедности и ближе се уређује форма и садржај годишњег извештаја о спроведеним набавкама.
Списак добара, услуга и радова из става 1. овог члана дат у прилозима 1–3, одштампан је уз ову уредбу и чини њен саставни део.
Члан 2.
Јавне набавке у области одбране и безбедности (у даљем тексту: јавне набавке) су, у складу са Законом о јавним набавкама (у даљем тексту: Закон), набавке: 
	
1) наоружања и војне опреме укључујући и њен саставни део, компоненту и склоп;
2) безбедносно осетљиве опреме укључујући и њен саставни део, компоненту и склоп;
3) добара, услуга или радова директно повезаних са наоружањем и војном или безбедносно осетљивом опремом или постројењима из тач. 1) и 2) овог става у току било којег периода или целог животног века; 
	
4) услуга и радова искључиво у одбрамбене сврхе;
5) безбедносно осетљивих радова и безбедносно осетљивих услуга. 
Примена 
Члан 3.
Одредбе ове уредбе примењују се на јавне набавке када предмет јавне набавке садржи у целини или у делу податке означене степеном тајности „ПОВЕРЉИВО” и „ИНТЕРНО”, под условом да сви делови предмета јавне набавке чине недељиву целину предмета јавне набавке. 
	
Одредбе ове уредбе не примењују се на набавке када предмет набавке садржи у целини или у делу податке означене степеном тајности „ДРЖАВНА ТАЈНА” и „СТРОГО ПОВЕРЉИВО”.
За спровођење набавки из става 2. овог члана потребно је прибавити одлуку Владе, у складу са Законом. 
	
Значење израза
Члан 4.
Поједини изрази употребљени у овој уредби имају следеће значење:
1) наоружање и војна опрема су добра наведена у одлуци којом се утврђује национална контролна листа наоружања и војне опреме, у складу са законом;
2) безбедносно осетљива опрема су добра која укључују, захтевају и садрже тајне податке;
3) услуге и радови у области одбране и безбедности који укључују, захтевају и садрже тајне податке су услуге и радови за потребе:
– истраживања, развоја, трансфера технологије, производње, опремања, укључујући опитне и истраживачке лабораторије, спољнотрговинског промета, одржавања и ремонта, модернизације, модификације, испитивања и контроле квалитета, продаје или уништавања наоружања, војне опреме и безбедносно осетљиве опреме;
– пројектовања, изградње, реконструкције, доградње, адаптације, санације и одржавања непокретних ствари, као и њиховог уклањања када реализација тих услуга и радова подразумева уступање понуђачу тајних података.
4) животни век је временски период који обухвата дефинисање техничких, технолошких и функционалних захтева, планирање, истраживање, развој, испитивање, производњу или набавку, употребу са целокупном логистичком подршком и повлачење из оперативне употребе;
5) истраживање и развој су активности које укључују основна, примењена и развојна истраживања, при чему се у развојна истраживања подразумевају сва која се завршавају конкретним решењима (симулациони модел, макета, итд.) или систематизују у облику развојног пројекта (функционални модел, технолошки демонстратори, итд.). Почетни и прототипски развој, који обухватају израду техничког елабората са евентуалном израдом функционалног модела, макете целог средства наоружања и војне опреме или склопова, пробног комада, прототипа, прототипске партије.
Истраживање и развој, у смислу ове уредбе, не укључује избор произвођача прототипа (прототипске партије), алата, индустријског инжењеринга, индустријског дизајна или производње за услуге из члана 2. став 1. тачка 3) ове уредбе;
6) модификација је измена једног или више саставних делова, склопова или агрегата средства наоружања и војне опреме или безбедносно осетљиве опреме при чему се излазне карактеристике средства битно не мењају;
7) модернизација је измена или усавршавање једног или више саставних делова, склопова или агрегата средства наоружања и војне опреме или безбедносно осетљиве опреме при чему се излазне карактеристике средства битно мењају, односно значајно побољшавају;
8) непокретне ствари за потребе одбране и безбедности су: дипломатско-конзуларна представништва Републике Србије у иностранству; земљиште; зграде; службене просторије; магацини, складишта, гараже, монтажни, покретни, привремени, подземни и надземни објекти са пратећом инфраструктуром и други грађевински објекти који се користе у сврху одбране и безбедности.
Заштита тајности података
Члан 5.
Наручилац мора да у конкурсној документацији захтева заштиту тајности података које понуђачима ставља на располагање, укључујући и њихове подизвођаче, у складу са законом којим се уређује тајност података. 
	
Наручилац мора да за преузимање документације захтева од понуђача потписивање изјаве или споразума о чувању тајних података, у смислу закона којим се уређује тајност података и закона којим се уређује заштита пословне тајне. 
	
Понуђач и већ одређени подизвођачи морају да штите тајност свих података који им могу бити доступни током спровођења поступка набавке, трајања уговора и након раскида или извршења уговора, у складу са посебним прописима којима се уређује заштита тајности података. 
	
II. ПОСТУПАК ЈАВНЕ НАБАВКЕ 
Комуникација
Члан 6. 
Комуникација у вези са обављањем послова јавних набавки одвија се писаним путем.
Чување, преношење и достављање тајних података врши се на начин одређен у позиву за подношење понуда и конкурсној документацији у смислу закона којим се уређује тајност података и закона којим се уређује заштита пословне тајне.
План набавки
Члан 7. 
Наручилац доноси план јавних набавки у области одбране и безбедности до 31. јануара за текућу годину, у складу са елементима прописаним Законом.
План набавки из става 1. овог члана у писаној форми доставља се Влади у року од десет дана од дана доношења. 
	
Измене и допуне плана набавки из става 1. овог члана сачињавају се и достављају на начин прописан чланом 51. став 5. Закона. 
	
Врсте поступака јавне набавке
Члан 8.
Додела уговора о јавној набавци врши се у рестриктивном поступку или преговарачком поступку са објављивањем позива за подношење понуда, а у другим поступцима јавне набавке ако су за то испуњени услови прописани Законом и овом уредбом. 
	
Рестриктивни поступак
Члан 9. 
Рестриктивни поступак спроводи се на начин прописан Законом.
Другу фазу рестриктивног поступка наручилац може да покрене и уколико има мање од три кандидата. 
	
Преговарачки поступак са објављивањем позива за подношење понуда
Члан 10. 
Преговарачки поступак са објављивањем позива за подношење понуда је поступак који се спроводи у више фаза. 
	
У првој фази преговарачког поступка са објављивањем позива за подношење понуда наручилац позива сва заинтересована лица да поднесу пријаву. 
	
У другој фази преговарачког поступка са објављивањем позива за подношење понуда наручилац позива све подносиоце пријава којима је признао квалификацију да поднесу понуду.
Преговарачки поступак без објављивања позива за подношење понуда
Члан 11.
Наручилац може спроводити преговарачки поступак без објављивања позива за подношење понуда, у складу са Законом, као и: 
	
1) ако су понуђачи уједно и произвођачи, пружаоци услуга или извођачи радова од значаја за одбрану и безбедност Републике Србије и производе добра, пружају услуге и изводе радове по стандардима или прописима о квалитету производа у области одбране и безбедности; 
	
2) у ванредним околностима или непредвиђеним догађајима, чије наступање ни у ком случају не зависи од воље наручиоца, који могу проузроковати угрожавање или ограничавање услова живота и здравља људи, оштећење или уништење добара или непокретности, нарушавање прописаних мера у области одбране и безбедности, а захтева тренутно реаговање. 
	
У случају из става 1. тачка 1) овог члана, наручилац одређује обавезне услове за учешће у поступку јавне набавке, на начин примерен околностима конкретне набавке, као и начин доказивања испуњености услова. 
	
Огласи о јавној набавци
Члан 12. 
Садржину огласа о јавној набавци наручилац уређује према врсти поступка јавне набавке, а у складу са Законом. 
	
Оглас о јавној набавци у смислу ове уредбе не може да садржи податке које је наручилац означио степеном тајности, у складу са законом којим се уређује тајност података и прописа донетих на основу тог закона. 
	
Конкурсна документација
Члан 13. 
Наручилац припрема конкурсну документацију у складу са предметом конкретне јавне набавке и врстом поступка јавне набавке, у складу са Законом.
Наручилац је дужан да конкурсну документацију понуђачу достави само уз придржавање прописаних поступака и мера заштите, у складу са законом којим се уређује тајност података и прописа донетих на основу тог закона, као и према мерама заштите пословне тајне, у складу са законом којим се уређује заштита пословне тајне.
Увид у документацију
Члан 14. 
Понуђач, кандидат, односно подносилац пријаве има право да изврши увид у документацију из поступка јавне набавке, о свом трошку, без права на копирање документације, ако се тиме не поступа супротно одредбама закона којим се уређује тајност података. 
	
III. ГОДИШЊИ ИЗВЕШТАЈ О СПРОВЕДЕНИМ НАБАВКАМА
Форма и садржина годишњег извештаја о спроведеним набавкама 
	
Члан 15. 
Наручилац је дужан да сачини годишњи извештај о спроведеним набавкама за претходну годину, који доставља Влади и надлежном одбору Народне скупштине до 31. марта текуће године. 
	
Годишњи извештај о спроведеним јавним набавкама сачињава се у писаној форми и садржи:
1) податке о предмету набавке; 
2) податке о начину на који је поступак спроведен и евентуална одступања од елемената утврђених усвојеним планом набавки; 
	
3) податке о поднетим понудама; 
4) податке о критеријуму и елементима критеријума за избор најповољније понуде; 
	
5) податке о закљученом уговору (цене и други елементи уговора) и понуђачу коме је додељен уговор; 
	
6) препоруке за унапређење система. 
Наручилац до 31. марта текуће године доставља у писаној форми Управи за јавне набавке следеће податке о спроведеним набавкама за претходну годину исказане по категоријама из прилога 1–3. ове уредбе: 
	
1) процењену и уговорену вредност; 
2) податке о начину на који су поступци спроведени и евентуална одступања од елемената утврђених усвојеним планом набавки; 
	
3) просечан број поднетих понуда у поступку; 
4) препоруке за унапређење система. 
IV. ПРЕЛАЗНЕ И ЗАВРШНЕ ОДРЕДБЕ 
Започети поступци набавке
Члан 16. 
Поступци набавки који су започети до дана почетка примене ове уредбе, спровешће се применом прописа према којима су започети. 
	
Члан 17. 
Даном почетка примене ове уредбе престају да важе: 
1) Уредба о средствима посебне намене („Службени гласник РС”, бр. 82/08 и 47/10);
2) Уредба о средствима за посебне намене („Службени гласник РС”, бр. 29/05 и 7/10);
3) Уредба о одређивању средстава за посебне намене за потребе Безбедносно-информативне агенције („Службени гласник РС”, број 21/09). 
	
Ступање на снагу
Члан 18.
Ова уредба ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2015. године. 
	
 
05 број 110-8426/2014
У Београду, 31. јула 2014. године
Влада
Председник,
Александар Вучић, 
	с.р.
 
 


	ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ 
	УРЕДБЕ
 
 
Уредба о измени и допуни Уредба о поступку јавне 
	набавке у области одбране и безбедности: "Службени гласник РС", број 
	41/2015-4
 
Члан 2.
Ова уредба ступа на снагу наредног дана од дана објављивања у 
	„Службеном гласнику Републике Србије”, а примењује се до 31. децембра 2016. 
	године. 
 
ПРИЛОГ 1.
СПИСАК ДОБАРА 




Ред. бр.

Категорија

Ознака из општег речника набавки





1

Оружје глатке цеви калибра мањег од 20 мм, остало наоружање и аутоматско оружје калибра 14,5 мм или мањег и прибор, те за њих специјално пројектоване компоненте


35321100 – Ручно оружје
35321200 – Пушке
35321300 – Митраљези
35340000 – Делови ватреног оружја и муниције



2

Оружја глатке цеви калибра 20 мм или већег, остала оружја или наоружање калибра већег од 14,5 мм, бацачи и прибор, и за њих специјално пројектоване компоненте


35322100 – Против-ваздушна артиљерија
35322200 – Самоходна артиљерија
35322300 – Вучна артиљерија
35322400 – Минобацачи
35322500 – Хаубице
35340000 – Делови ватреног оружја и муниције



3

Муниција и упаљачи за муницију, и за њих специјално пројектоване компоненте


35331100 – Меци
35331200 – Топовске гранате
35331300 – Гранате
35331400 – Нагазне мине
35331500 – Чауре
35332100 – Торпеда
35332200 – Морске мине
35333100 – Бомбе
35333200 – Ракете
35340000 – Делови ватреног оружја и муниције



4

Бомбе, торпеда, ракете, пројектили, остале експлозивне направе и пуњења као и припадајућа опрема и прибор, специјално пројектована за војну употребу као и компоненте специјално пројектоване за горе наведено


35332100 – Торпеда 
35332200 – Морске мине 
35340000 – Делови ватреног оружја и муниције
35620000 – Ракете
35621000 – Стратешке ракете
35622000 – Тактичке ракете
35622100 – Ракете ваздух – ваздух
35622200 – Ракете ваздух – земља
35622300 – Против-морнаричке ракете
35622500 – Тактичке против-балистичке ракете
35622600 – Противтенковске навођене ракете
35622700 – Ракете земља – ваздух



5

Управљање ватром и одговарајућа опрема за узбуњивање и упозоравање, као и сродни системи, опрема за тестирање, захватање и закључавање циља и заштиту, специјално пројектована за војну употребу, и компоненте и прибор специјално пројектовани за горе наведено


35120000 – Надзорни и сигурносни системи и уређаји 
35700000 – Војни електронски системи
35340000 – Делови ватреног оружја и муниције



6

Копнена возила и компоненте

35410000 – Оклопна војна возила
35411000 – Борбени тенкови
35411100 – Главни борбени тенкови 
35411200 – Лаки борбени тенкови
35412000 – Оклопна борбена возила
35412100 – Пешадијска борбена возила
35412200 – Оклопни транспортери за превоз војника на борбеном положају
35412300 – Оклопни транспортери – носиоци оружја
35412400 – Извиђачка и патролна возила
35412500 – Командна возила и возила за везу
35420000 – Делови војних возила
35421000 – Механички резервни делови за војна возила
35421100 – Мотори и делови мотора за војна возила
35422000 – Електрични и електронски резервни делови за војна возила




7

Хемијски и биолошки токсични агенси, „агенси за сузбијање немира”, радиоактивни материјали, с тим у вези опрема, компоненте и материјали


35113200 - Опрема за нуклеарну, биолошку, хемијску и радиолошку заштиту




8

„Експлозивне материје” и одговарајуће супстанце

24600000 – Експлозиви
24611000 – Погонска горива у праху
24612000 – Разни експлозиви



9

Ратни бродови и борбена пловна средства (површинска или подводна), специјална морнаричка опрема и прибор, компоненте и друга површинска пловила


35510000 – Ратни бродови
35511000 – Средства за површинску борбу
35511300 – Корвете и патролни чамци
35511400 – Амфибијска пловила и бродови
35512400 – Подводна пловила без посаде
35513000 – Бродови за минску борбу и помоћни бродови
35513100 – Миноловац и чистач мина
35513200 – Помоћно истраживачко пловило
35513300 – Помоћно обавештајно пловило
35513400 – Помоћна болница; теретно; танкерско; пловило за превоз возила
35520000 – Делови за ратне бродове
35521000 – Труп и механички резервни делови за ратне бродове
35521100 – Мотори и делови мотора за ратне бродове
35522000 – Електронски и електрични резервни делови за ратне бродове




10

„Ваздухоплов”, „летелице лакше од ваздуха”, беспилотне летелице („УАВ”), ваздухопловни мотори и ваздухопловна опрема, сродна опрема и компоненте, специјално пројектоване или модификоване за војну употребу


35610000 – Војни авиони
35613000 – Летелице без посаде
35613100 – Беспилотне борбене лететелице
35631000 – Војни сателити
35631100 – Сателити за комуникацију
35631200 – Сателити за посматрање
35631300 – Сателити за навигацију 
35640000 – Делови војне авио опреме
35641000 – Конструкцијски и механички резервни делови за војну авио опрему
35641100 – Мотори и делови мотора за војну авио опрему
35642000 – Електронски и електрични резервни делови за војну авио опрему




11

Електронска опрема која се не контролише ни по једној другој основи на Националној контролној листа наоружања и војне опреме, и за њу специјално пројектоване компоненте 
				

35700000 – Војни електронски системи
35710000 – Системи за команду, управљање, комуникацију и рачунаре
35711000 – Системи за команду, управљање и комуникацију
35712000 – Тактички системи за команду, управљање и комуникацију




12

Системи оружја с великом кинетичком енергијом и припадајућа опрема, као и за њих специјално пројектоване компоненте





13

Оклопна или заштитна опрема и конструкције и компоненте





14

Специјализована опрема за војну обуку или симулиране војне сценарије, симулатори специјално пројектовани за обуку за коришћење било које врсте ватреног оружја или наоружања које контролишу тачке 1. или 2. и за то специјално пројектоване компоненте и прибор


35740000 – Борбени симулатори



15

Опрема за приказ слике или за противмере, специјално пројектована за војну употребу и за то специјално пројектоване компоненте и прибор


35720000 – Обавештајни рад, надзор, откривање циљева и извиђање
35721000 – Електронски обавештајни систем
35722000 – Радар
35723000 – Радар ваздушне обране
35730000 – Системи за електронско ратовање и противмере 




16

Откивци, одливци и остали недовршени производи, специјално пројектовани за производе који подлежу контроли по тачкама 1. до 4, 6, 9, 10, 12. или 19.





17

Разноврсна опрема, материјали и „библиотеке”, и за то специјално пројектоване компоненте





18

Опрема за израду производа наведених на Националној контролној листи наоружања и војне опреме





19

Системи наоружања усмерене енергије (DЕW), с тим повезана опрема или опрема за противмере и тест модели и за њих специјално пројектоване компоненте





20

Криогеничка и „суперпроводљива” опрема и компоненте специјално пројектоване за њу





21

„Софтвер”




22

„Технологија”




23

Безбедносно-полицијска опрема

18142000 – Штитници за лице
18143000 – Заштитна опрема



24

Форензичка опрема




25

Безбедносно осетљива опрема су и добра која нису обухваћена овом листом од тачке 1. до тачке 24, а која укључују, захтевају и садрже тајне податке





ПРИЛОГ 2.
СПИСАК УСЛУГА 




Ред. бр.

Категорија

Ознака из општег речника набавки





1

Услуге одржавања и ремонта

50000000, од 50100000 до 50884000 (осим од 50310000 до 50324200 и 50116510, 50190000, 50229000, 50243000) и од 51000000 до 51900000




2

Услуге повезане са страном војном помоћи

75211300



3

Услуге одбране, услуге војне одбране и услуге цивилне одбране


75220000, 75221000, 7522000



4

Услуге истраживања и услуге на области безбедности

од 79700000 до 79720000



5

Услуге друмског превоза

60000000, од 60100000 до 60183000 (осим 60160000, 60161000), и од 64120000 до 64121200




6

Услуге ваздушног превоза путника и терета, осим превоза поште


60400000, од 60410000 до 60424120 (осим 60411000, 60421000), од 60440000 до 60445000 и 60500000




7

Копнени и ваздушни прeвоз поште

60160000, 60161000, 60411000, 60421000



8

Услуге железничког превоза

од 60200000 до 60220000



9

Услуге превоза воденим путевима

од 60600000 до 60653000, и од 63727000 до 63727200



10

Пратеће и помоћне услуге превоза

од 63100000 до 63111000, од 63120000 до 63121100, 63122000, 63512000 и од 63520000 до 6370000




11

Телекомуникацијске услуге

од 64200000 до 64228200, 72318000, и од 72700000 до 72720000




12

Финансијске услуге: услуге осигурања

од 66500000 до 66720000



13

Информатичке и сродне услуге

од 50310000 до 50324200, од 72000000 до 72920000 (осим 72318000 и од 72700000 до 72720000), 79342410, 9342410




14

Услуге истраживања и развоја и услуге тестирања и испитивања


од 73000000 до 73436000



15

Рачуноводствене, ревизорске и књиговодствене услуге

од 79210000 до 79212500



16

Услуге саветовања у менаџменту и сродне услуге

од 73200000 до 73220000, од 79400000 до 79421200 и 79342000, 79342100, 79342300, 79342320, 79342321, 79910000, 79991000, 98362000




17

Архитектонске услуге; инжењерске услуге и интегралне инжењерске услуге; услуге просторног планирања и услуге крајнеобразног инжењеринга; сродне научне и техничке саветодавне услуге; услуге техничког испитивања и анализе


од 71000000 до 71900000 (осим 71550000) и 79994000



18

Услуге чишћења зграда и услуге управљања некретнинама


од 70300000 до 70340000, и од 90900000 до 90924000



19

Услуге решавања отпадних вода и отпада; санитарне и сличне услуге


од 90400000 до 90743200 (осим 90712200), од 90910000 до 90920000 и 50190000, 50229000, 50243000




20

Услуге обуке и симулације у подручјима одбране и безбедности


80330000, 80600000, 80610000, 80620000, 80630000, 80640000, 80650000, 80660000




ПРИЛОГ 3.
СПИСАК РАДОВА 




Ред. бр.

Категорија

Ознака из општег речника набавки



1

Радови на демонтажи за безбедносне објекте

45111320



2

Инжењерски радови на безбедносним објектима

45222300



3

Радови на изградњи војних грађевина и објеката

45216200



4

Радови на изградњи војних бункера

45216220



5

Радови на изградњи војних склоништа

45216230



6

Радови на изградњи одбрамбених ровова

45216250