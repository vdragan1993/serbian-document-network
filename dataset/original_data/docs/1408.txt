Редакцијски пречишћен текст




 

 
На основу чл. 44. и 50. Закона о уређењу судова („Службени гласник РС”, број 116/2008), 



Општа седница Врховног касационог суда одржана 14. маја 2010. године, доноси


 


ПОСЛОВНИК


о уређењу и раду Врховног касационог суда


„Службени гласник РС“, бр. 37 од 1. јуна 2010, 
	51 од 12. маја 2014, 41 од 21. априла 2016, 62 од 13. јула 2016.


 


I. ОПШТЕ ОДРЕДБЕ


 


Члан 1.


Пословником о уређењу и раду Врховног касационог суда (у даљем тексту: Пословник) уређују се унутрашња организација и рад Врховног касационог суда.


 


Члан 2.


На рад Врховног касационог суда, уколико овим пословником нека питања нису посебно уређена, 
сходно се примењују одредбе Судског пословника*.
 

*Службени гласник РС, 
	број 51/2014
 


Члан 3.


О спровођењу и правилној примени Пословника стара се председник Врховног касационог суда (у даљем тексту: председник суда),* председници судских одељења у оквиру надлежности одељења
	
и секретар суда*.


*Службени гласник РС, број 36/2016
 


Члан 4.


Судска функција у Врховном касационом суду врши се у оквиру судских већа, судских одељења и Опште седнице Врховног касационог суда (у даљем тексту: Општа седница).


 


Члан 5.


У Врховном касационом суду образује се Колегијум као саветодавно тело председника суда.


 


II. ПРЕДСЕДНИК СУДА, ЗАМЕНИК ПРЕДСЕДНИКА И СУДИЈЕ СУДА


 


1. Председник суда


 


Члан 6.


Председник суда: организује рад суда; представља суд пред државним органима Републике Србије, другим домаћим и међународним органима и организацијама; стара се о очувању самосталног и независног положаја Суда; руководи судском управом и доноси у обављању послова судске управе управне акте; издаје наредбе и упутства; потписује опште и друге акте Суда; разматра притужбе странака на рад суда; надзире материјално-финансијско пословање суда; одлучује о правима и дужностима државних службеника и намештеника у суду; обавља и друге послове oдређене законима, овим пословником и другим актима.


Председник суда одговоран је за правилан и благовремен рад суда.


Поједине послове судске управе председник суда 
	може поверити заменику председника суда, председницима одељења или 
	управитељу суда.*


У пословима судске управе председнику суда помажу секретар суда и 
управитељ суда коме председник суда може поверити обављање 
	материјално-финансијских и организационо-техничких послова*. 



Ако у Суду нема управитеља суда, организационо-техничке и неке 
	материјално-финансијске послове председник суда може поверити секретару 
	суда.**
 

*Службени гласник РС, 
	број 51/2014

**Службени гласник РС, 
	број 41/2016
 


2. Заменик председника суда


 


Члан 7.


Врховни касациони суд има једног или више заменика председника суда, о чему одлучује председник суда.


Заменик председника суда замењује председника суда у случају 
	* спречености или одсутности.
Када Врховни касациони суд има више од једног 
	заменика председника суда, председник суда одређује једног заменика који га 
	замењује.*
 

*Службени гласник РС, 
	број 51/2014
 


3. Судије Врховног касационог суда


 


Члан 8.


Судије Врховног касационог суда врше судијску функцију у судским већима, седници одељења и Општој седници. 



Права и дужности судије одређена су Законом о судијама, другим законима и овим пословником.


 


III. КОЛЕГИЈУМ


 


Члан 9.


У Врховном касационом суду образује се Колегијум као саветодавно тело председника суда. 



Колегијум чине: председник суда, заменик 
	председника суда, председници Кривичног, Грађанског одељења, Одељења за 
	заштиту права на суђење у разумном року и руководиоци евиденције судске 
	праксе у Кривичном, Грађанском одељењу и Одељењу за заштиту права на суђење 
	у разумном року.*


Седницу Колегијума сазива председник суда, одређује дневни ред и руководи седницом.




Секретар суда и** руководилац службе председника суда 
	присуствују** седницама колегијума.


Седници Колегијума, на позив председника суда, могу присуствовати судије, државни службеници на положају и друга запослена лица. 

 

*Службени гласник РС, 
	број 51/2014

**Службени гласник РС, 
	број 41/2016
 


Члан 10.


Колегијум 
може да* разматра организациона питања, извештаје о раду суда, судских одељења и сва друга питања од значаја за функционисање и усклађивање рада у суду.


Колегијум доноси закључке
	* и даје мишљења о питањима која су на дневном реду.


Закључком се 
предлаже* извршавање одређених послова, одређују рокови, усмерава и обезбеђује усклађен и ефикасан рад суда.




Са закључцима се, у писменој форми, упознају све судије, руководиоци 
	ужих организационих јединица и запослени на које се закључак односи.**
О раду Колегијума води се записник.
 

*Службени гласник РС, 
	број 51/2014

**Службени гласник РС, 
	број 41/2016

	 


IV. ОПШТА СЕДНИЦА


 


Члан 11.


Општу седницу чине председник суда и судије Врховног касационог суда.


Општа седница:


– разматра примену прописа којима се уређују 
	питања из делокруга судова;*


– разматра примену закона и других прописа;


– именује судије Уставног суда;


– даје мишљење о кандидату за судију Врховног касационог суда;


– даје мишљење о кандидату за председника суда;


– разматра рад судова
и судија*;


– доноси Пословник о уређењу и раду Врховног касационог суда;

– доноси општи правни акт (правилник) којим се уређује област 
	заштите података о личности при објављивању, или чињењу доступним јавности, 
	одлука Суда;***

– доноси општи правни акт (правилник) којим се уређује област 
	награђивања судова;***


– одлучује о покретању поступка за оцену 
	уставности закона и законитости прописа и других општих аката;*


– одлучује о удаљењу председника суда;


– поставља судију који врши функцију председника суда;


– одлучује о искључењу и изузећу председника суда;


– одлучује о приговору судије Врховног касационог суда на годишњи распоред послова, промену врсте посла, на одступање од редоследа пријема предмета и одузимање предмета;


– на предлог председника суда поставља секретара суда;


– на предлог председника суда или председника одељења, по 
	прибављеном мишљењу одељења или руководиоца унутрашње организационе јединице 
	Секретаријата или Службе председника, утврђује да је судијски помоћник 
	стекао звање саветника Врховног касационог суда;**


– врши и друге послове одређене законима и овим пословником.
 

*Службени гласник РС, 
	број 51/2014

**Службени гласник РС, 
	број 41/2016

	***Службени гласник РС, број 62/2016
 


Члан 12.


Општу седницу сазива председник суда, по потреби, на захтев судског одељења или најмање трећине свих судија.


Општа седница сазива се и кад између већа из различитих одељења или између одељења настане несагласност у примени прописа, 
	* или кад на седници одељења не може да се усвоји правно схватање и у другим случајевима прописаним законом и Пословником.
 

*Службени гласник РС, 
	број 51/2014
 


Члан 13.


Позив за седницу садржи поред времена и места одржавања седнице и предлог дневног реда.


Уз позив за седницу, судијама се достављају реферати, кореферати, извештаји и други предлози прописа и аката који се разматрају на седници, најкасније осам дана, а у хитним случајевима три дана пре одржавања седнице.


Само изузетно, материјал за седницу се може доставити у краћем року.


На седницу могу бити позвани стручњаци за материју која се разматра и њима се доставља материјал само за ту тачку дневног реда.


На седницу могу бити позвани и саветници Врховног касационог суда
	
и судски саветници* (у даљем тексту: саветници суда).
 
*Службени гласник РС, број 62/2016


 


Члан 14.


Председник суда отвара седницу и обавештава које су судије правдале одсуство и ко је позван да присуствује седници.


Са Опште седнице судије могу одсуствовати само из 
	* оправданих разлога, које оцењује преседник суда.


За пуноважно одлучивање на Општој седници потребно је присуство већине судија од укупног броја судија. 

 

*Службени гласник РС, 
	број 51/2014
 


Члан 15.


Ако седници присуствује потребан број судија, утврђује се дневни ред.


Сваки судија може тражити да се предложени дневни ред измени или допуни и дужан је да тај предлог образложи.


Ако се дневни ред мења, прво се о одлучује о предлогу да се нека тачка повуче са дневног реда, а потом о предлогу да се дневни ред допуни. Предложени дневни ред може да се допуни ако су разлози за то настали пошто је седница већ била сазвана и ако су судије упознате са материјалом за ту тачку дневног реда.


Дневни ред је усвојен када се за њега изјасни већина присутних судија.


Председник суда може изменити редослед разматрања појединих тачака дневног реда или објединити расправу о појединим тачкама дневног реда.


 


Члан 16.


По утврђивању дневног реда разматра се записник са претходне Опште седнице.


Судија може ставити примедбе на записник и тражити да се у њега унесу одговарајуће измене и допуне, о чему Општа седница одмах одлучује.


Записник је усвојен без примедби, односно са изменама и допунама које су прихваћене, ако се за то изјасни већина присутних судија на седници.


 


Члан 17.


Општом седницом руководи председник суда.


Пре почетка расправе, председник суда или судија известилац даје обавештења или објашњења потребна за одлучивање.


На општој седници спорна правна питања разматрају се на основу реферата и кореферата.


Судија известилац може усмено и сажето изнети чињеничну и правну природу питања изложеног у реферату, а на 
захтев* осталих учесника дати објашњења и податке, а подносилац кореферата може поступити на исти начин.


Сви присутни на Општој седници могу учествовати у расправи, која се може ограничити на одређено време.
 

*Службени гласник РС, 
	број 51/2014
 


Члан 18.


Одлуке на Општој седници се доносе већином гласова присутних судија 
Врховног касационог суда*.


У одлучивању судија не може бити уздржан.


На Општој седници гласа се јавно на тај начин, што се судије изјашњавају за и против предлога. Прво се гласа о предлогу известиоца, а ако не добије потребну већину, гласа се о предлогу известиоца кореферата, а затим о другим предлозима редом како су стављени. 



О 
	* именовању судија Уставног суда, Општа седница одлучује тајним гласањем, а о другим питањима уколико се за такав предлог изјасни већина присутних судија.
 

*Службени гласник РС, 
	број 51/2014
 


Члан 19.


Тајно се гласа употребом гласачких листића. 



Гласачки листић садржи предлог о коме се одлучује и опредељење „за” и „против”. Гласа се тако што се заокружује реч „за” или „против”.


Приликом именовања гласање се врши заокруживањем редног броја испред имена кандидата за кога се гласа.


Гласати се може за највише онолико кандидата колико се именује.


 


Члан 20.


Гласање спроводи Комисија коју именује Општа седница.


Комисија штампа тачан број гласачких листића, оверава их печатом Врховног касационог суда, уручује их судијама и означава у списку да су гласали, обезбеђује тајност гласања, а по завршеном гласању утврђује резултат гласања.


Утврђивање резултата гласања обухвата и констатацију да је предлог изгласан или да није изгласан прописаном већином, односно кад се у именовању гласа о два или више кандидата за исту функцију, констатује се који је кандидат именован.


О утврђивању резултата гласања води се записник који потписују сви чланови Комисије.


Записник и изборни односно гласачки материјал чува се у складу са законом.


 


Члан 21.


Председник суда објављује резултат гласања.


Одлука је донета ако се за њу изјасни већина присутних судија.


Одлука о именовању судија Уставног суда доставља се Уставном суду и објављује у „Службеном гласнику Републике Србије”.


 


Члан 22.


Ток седнице се тонски снима.


После седнице израђује се транскрипт који могу да користе председник суда, судије и саветник суда задужен за израду записника.


 


Члан 23.


О раду Опште седнице води се записник.


Записник садржи нарочито: имена присутних и одсутних судија, имена других лица која присуствују седници; дневни ред; изнета мишљења о предмету одлучивања; резултат гласања и донете одлуке.


Усвојен записник са Опште седнице потписује председник суда и саветник суда који га је сачинио.


Усвојен записник са свим материјалима са седнице, спаја се и као један предмет одлаже и чува у архиви.


 


V. УНУТРАШЊЕ УРЕЂЕЊЕ СУДА


 


Члан 24.


У Врховном касационом суду образују се: 



1. Служба председника суда; 



2. Судска одељења: Кривично одељење, Грађанско одељење,
	Одељење за заштиту права на суђење у разумном року* и Одељење судске праксе;


3. Секретаријат;


4. Судска писарница;


5. Заједничке службе.
 

*Службени гласник РС, 
	број 51/2014
 


1. Служба председника суда


 


Члан 25.


У служби председника суда обављају се стручни послови за председника суда; припремају упутства и наредбе које доноси председник суда; обављају стручни послови за Општу седницу
	
и израђују нормативни акти суда*; планирају и припремају међународни пројекти; обављају послови европских интеграција; поступа по представкама и притужбама; одговара на пошту председника суда; распоређују списи судске управе; води евиденција о састанцима и обавезама председника суда; организују састанци и припремају материјали за састанке којима председава или на којима учествује председник суда; припремају посете Врховном касационом суду; обављају протоколарни послови за председника суда; послови превођења; послови сарадње на реализацији контаката председника суда и иностраних судова и међународних институција;
	
израђују разни извештаји и анализе рада судова,* послови за односе са јавношћу и други послови утврђени у Правилнику о унутрашњем уређењу и систематизацији радних места. 



Службом руководи руководилац Службе.



	 

*Службени гласник РС, 
	број 41/2016
 


2. Судска одељења


 


Члан 26.


У Врховном касационом суду образују се: Кривично одељење, Грађанско одељење са специјализованим већем за управну материју,
	 Одељење за заштиту права на суђење у разумном року* и Одељење судске праксе. 



У Кривичном, Грађанском одељењу и Одељењу за 
	заштиту права на суђење у разумном року образују се припремна одељења ради 
	испитивања испуњености процесних претпоставки за одлучивање о захтевима за 
	заштиту права на суђење у разумном року и правним лековима у предметима из 
	надлежности Врховног касационог суда.*
 

*Службени гласник РС, 
	број 51/2014
 


 


Члан 27.


Кривично одељење чине судије и саветници суда који су годишњим распоредом послова одређени да раде у општим и специјализованим већима образованим за кривичну материју 
и за прекршајну материју за прекршаје из области јавног реда и мира, 
	саобраћаја и јавне безбедности*.


Грађанско одељење чине судије и саветници суда који су годишњим распоредом послова одређени да раде у општим и специјализованим већима образованим за грађанску и управну материју.
Одељење за заштиту права на суђење у разумном року 
	чине судије и саветници суда који су годишњим распоредом послова одређени да 
	раде у предметима првостепене и другостепене заштите права на суђење у 
	разумном року.*


Одељење судске праксе чине председник суда, заменик председника суда, председници судских одељења, главни и одговорни уредник Билтена судске праксе, руководиоци евиденције судске праксе у судским одељењима и њихови заменици и саветници суда који раде на пословима евиденције судске праксе.
 

*Службени гласник РС, 
	број 51/2014
 


Члан 28.


Рад у одељењима Врховног касационог суда одвија се у већима и у седницама одељења.


Судско веће одлучује у конкретним предметима из надлежности Врховног касационог суда.


Годишњим распоредом послова утврђује се број и састав општих и специјализованих већа и одређују председници већа.


Председника већа замењује први члан већа који је овлашћен да врши све послове председника већа у његовој одсутности.


 


Члан 29.


Седницу судског већа води председник већа, а предмет износи судија известилац.


Судије у већу, у саставу који се одређује применом процесног закона, већају и доносе одлуке.


 


Члан 30.


Председник већа може да одреди да судија известилац у појединим сложенијим предметима изради писмену анализу о спорним питањима и да је достави члановима већа ради припреме за седницу.


У случају потребе сваки члан већа може да затражи на увид предмет пре већања и гласања.


Приликом доношења одлуке веће оцењује да ли усвојено правно схватање треба да се упише у евиденцију судске праксе.


 


Члан 31.


Ако веће приликом одлучивања нађе да закон или други пропис који се примењује треба мењати, саставља предлог који доставља председнику одељења у чији састав улази веће.


Ако веће нађе да о спорном правном питању о коме решава треба утврдити правно схватање ради обезбеђивања јединствене примене прописа, обавештава о томе председника одељења из става 1. овог члана. 



О спорном питању веће сачињава реферат који се разматра на седници одељења. 



 


Члан 32.


Док одлука не буде отпремљена из суда о ствари се може поново одлучивати, али само у истом саставу већа. 



 


Члан 33.


Писмено израђена и потписана одлука доставља се заједно са предметом евиденцији судске праксе.


 


Члан 34.


Судским одељењем руководи председник одељења, кога по прибављеном мишљењу судија одељења, поставља председник суда.


Председник одељења се стара да се послови у одељењу обављају уредно и благовремено.


Годишњим распоредом послова одређује се заменик председника одељења.


 


Члан 35.


Одељења раде у седници.


Седница судског одељења:


– разматра правна питања;


– утврђује правна схватања о спорним правним питањима;


– разматра начине побољшања рада и стручности судија и судијских помоћника;


– предлаже Општој седници покретање иницијативе за регулисање појединих питања и за измену и допуну постојећих прописа;


– даје Општој седници иницијативу за стављање предлога за оцењивање уставности и законитости закона и других општих аката и разматра друга питања о којима се одлучује на Општој седници;


– разматра рад одељења;


– даје мишљење о раду саветника суда ради оцењивања
	
и стицања звања саветника Врховног касационог суда*;


– разматра питања важна за рад судова; 



– утврђује сентенце које се објављују у Билтену судске праксе,


– разматра и друга питања из делокруга рада одељења.

	 

*Службени гласник РС, 
	број 41/2016


 


Члан 36.


Седницу одељења сазива председник одељења или председник суда по сопственој иницијативи или на предлог већа. 



Седница одељења сазива се и ако између појединих већа настане несагласност у примени прописа или ако једно веће одступи од начелног правног става, правног схватања утврђеног на седници одељења или од праксе коју су прихватила сва већа.


На седници одељења спорна правна питања разматрају се на основу реферата, кореферата, извештаја и предлога прописа и аката, који се достављају уз позив за седницу одељења.


Иницијативу за заузимање правног схватања по правним питањима од интереса за рад судских већа у одељењу могу дати председник одељења, судско веће и судија. Подносилац иницијативе писмено образлаже потребу за заузимање правног схватања, уколико раније није постојало или потребу за измену усвојеног правног схватања.


На исти начин поступа се када судско одељење предлаже Општој седници покретање иницијативе за законско регулисање појединих питања, за измену и допуну постојећих прописа и стављање предлога за оцењивање уставности и законитости закона и других општих аката.


 


Члан 37.


Седница одељења може се одржати ако је присутна већина судија одељења.


На седницу одељења позивају се и саветници суда, који учествују у раду седнице.


На седници одељења гласају само судије.


Председник суда увек може да учествује у раду и одлучивању седнице одељења.


Одлука је донета када за њу гласа већина од укупног броја судија из одељења.


Гласање је јавно. 



У одлучивању судија не може бити уздржан.


Правно схватање усвојено на седници одељења 
	обавезује сва већа у саставу одељења.*
 

*Службени гласник РС, 
	број 51/2014
 


2.1. Одељење судске праксе


 


Члан 38.



Председник Одељења судске праксе је председник суда, а заменик 
	председника Одељења је судија који је годишњим распоредом одређен да 
	замењује председника суда у тим пословима.**

Годишњим распоредом послова одређују се руководиоци евиденције 
	судске праксе у Кривичном, Грађанском и Одељењу за заштиту права на суђење у 
	разумном року.**
Одељење судске праксе прати и проучава судску 
	праксу, иницира преиспитивање усвојеног правног схватања, обавештава судије 
	и саветнике суда о правним схватањима судских одељења и утврђује који су 
	подаци и документација потребни да се прате у циљу усавршавања судске праксе 
	као и начин њиховог евидентирања, обраде и уношења у публикације, ради 
	обезбеђивања јединствене судске примене права.*


У одељењу судске праксе се врши регистровање и обрада података и правних 
схватања* за потребе правосудног информационог система.
 

*Службени гласник РС, 
	број 51/2014

**Службени гласник РС, 
	број 41/2016
 


Члан 39.


Поред општег, у Одељењу судске праксе води се и посебан регистар у који се уносе 
	* правна схватања усвојена на седницама одељења, закључци са саветовања и радних састанака судија.


Општи и посебан регистар правних схватања воде се посебно за сваку грану права, хронолошким редом и могу се објавити у посебној збирци или на интернет страници Врховног касационог суда.


Када се послови праћења судске праксе обављају применом информационо-комуникационих технологија, примењује се јединствена методологија и рачунарски програми утврђени у правосудном информационом систему.
 

*Службени гласник РС, 
	број 51/2014
 


Члан 40.


Кад евиденција судске праксе нема примедбе и потпише налог за отпремање предмета из судске праксе, писмено израђена одлука се са предметом предаје служби за препис ради сравњења и умножавања, а потом писарници.


Решеним се сматра предмет који је отпремљен из Врховног касационог суда.


 


Члан 41.


Ако руководилац евиденције судске праксе писменом образложеном примедбом укаже да се у донетој одлуци одступило од 
	* усвојених правних схватања * и праксе суда, председник већа поново износи предмет на седницу већа.

Ако веће не промени одлуку, предмет се доставља председнику Одељења 
	судске праксе, ради изношења на седницу тог одељења.**

На седници Одељења судске праксе разматрају се разлози и примедбе 
	руководиоца евиденције судске праксе и разлози већа због којих је веће 
	остало при својој одлуци, и доноси одлука да ли ће се предмет изнети на 
	седницу одељења у коме поступа веће које је донело одговарајућу одлуку.**

Предмет се увек износи на седницу одељења, уколико на седници 
	Одељења судске праксе није постигнут консензус.**


Брисан је ранији став 2. (види члан 9. Правилника 
	- 41/2016-7)


Ако седница одељења закључи да се у одлуци одступило од 
	* усвојених правних схватања * и праксе суда, вратиће предмет већу које је донело одлуку ради поновног одлучивања.


Ако веће остане при својој одлуци предмет се доставља Општој седници.
 

*Службени гласник РС, 
	број 51/2014

**Службени гласник РС, 
	број 41/2016
 


3. Секретаријат


 


Члан 42.


Секретаријат помаже председнику суда у судској управи.


У секретаријату се: воде уписници судске управе; обављају административни послови за Општу седницу; 
	* обављају кадровски и персонални послови;
	
обављају финансијско-материјални и рачуноводствени послови и послови 
	јавних набавки добара, услуга и радова; обављају информатички послови; 
	предузимају мере безбедности и заштите здравља на раду; обављају послови 
	противпожарне заштите, правосудне страже и текућег одржавања зграде суда;* сарађује са другим државним органима поводом послова које обавља секретаријат; обављају дактилографски послови и други послови утврђени у Правилнику о унутрашњем уређењу и систематизацији радних места.


У секретаријату могу се образовати унутрашње организационе јединице.


Секретаријатом руководи секретар суда.



	 

*Службени гласник РС, 
	број 41/2016
 


4. Судска писарница


 


Члан 43.


У Судској писарници обављају се административни и технички послови суда.


У Судској писарници образују се: 



1. Одсек кривичне писарнице, у коме се обављају 
	административни и технички послови суда за кривичну материју и за прекршајну 
	материју за прекршаје из области јавног реда и мира, саобраћаја и јавне 
	безбедности.* 


2. Одсек грађанске писарнице, у коме се обављају 
	административни и технички послови суда за општу грађанску материју, 
	привредну материју, ванпарничну материју, за предмете ради заштите права на 
	суђење у разумном року и Специјализовано веће за управне спорове и 
	прекршаје, осим прекршаја наведених у ставу 2. тачка 1. овог члана.*


3. Одсек за пријем и експедицију поште.


Судском писарницом руководи управитељ писарнице.
 

*Службени гласник РС, 
	број 51/2014
 


5. Заједничке службе


 


Члан 44.


У Врховном касационом суду образују се заједничке службе за обављање заједничких послова за све судове који користе зграду у улици Немањина број 9.


Заједнички послови одређују се споразумом који закључују председници судова који користе зграду, а ако до споразума не дође председник суда доноси решење којим одређује послове који се заједнички обављају. 



 


VI. ПОЛОЖАЈИ


 


Члан 45.


Секретар Врховног касационог суда је државни службеник на положају, кога на предлог председника суда поставља Општа седница. 



Остали положаји у судовима одредиће се и разврстати у посебном акту, који доноси председник суда. 



Државни службеници се постављају на положај на четири године, и по протеку тог времена могу бити поново постављени на исти положај, без конкурса.


Државни службеници на положају могу бити разрешени и пре истека рока на који су постављени, под условима утврђеним законом.


 


VII. СУДИЈСКИ ПОМОЋНИЦИ


 


Члан 46.


У одељењима, секретаријату и служби председника суда, стручне послове у 
вези надлежности судских одељења обављају судијски помоћници.*

Судијски помоћници у Врховном касационом суду могу имати звање судског 
саветника или саветника Врховног касационог суда.*

Звање саветника Врховног касационог суда стиче судијски помоћник у звању 
судског саветника који после положеног правосудног испита има најмање девет 
година радног искуства у правној струци, од којих најмање шест у правосуђу.*

Првенство при стицању звања саветника Врховног касационог суда имају 
судијски помоћници који су пре стицања тог звања три године заредом за свој рад 
у Врховном касационом суду оцењени оценом „нарочито се истиче”.*

Стечено звање саветника Врховног касационог суда судијски помоћник може 
изгубити и поново стећи звање судски саветник, уколико је три године заредом 
оцењен оценом „задовољава” или „добар”, о чему одлучује Општа седница.*

Број судијских помоћника у звању саветника Врховног касационог суда 
ограничен је бројем судија утврђених Одлуком о броју судија у Врховном 
касационом суду.*

Послови које обављају судијски помоћници одређени су у Правилнику о 
унутрашњем уређењу и систематизацији радних места у Врховном касационом суду.*


	 

*Службени гласник РС, 
	број 41/2016
 


VIII. САСТАНЦИ И САВЕТОВАЊА


 


Члан 47.


Врховни касациони суд, по сопственој иницијативи или на захтев судова, организује саветовања или консултативне састанке са судијама судова опште и посебне надлежности ради решавања спорних правних питања и уједначавања судске праксе
и смањења броја старих предмета у судовима*.
Врховни касациони суд учествује у раду заједничких 
	седница апелационих судова на којима се расправља о спорним питањима од 
	значаја за функционисање судова у Републици Србији и уједначавању судске 
	праксе.*
 

*Службени гласник РС, 
	број 51/2014
 


IX. РАСПОРЕД ПОСЛОВА У ВРХОВНОМ КАСАЦИОНОМ СУДУ


 


Члан 48.


Председник суда на Општој седници утврђује годишњи распоред послова у суду, по претходно прибављеном мишљењу судија.


Судији се годишњим распоредом одређује врста судијског посла и не може се мењати током године.


Изузетно, због избора новог судије, дужег одсуства судије, знатно повећаног или смањеног прилива предмета у току године по појединим правним областима или упражњеног судијског места, судији може током године бити промењена 
	* правна област у којој поступа. 



Председник суда одлуком мења годишњи распоред послова саветника суда, по претходно прибављеном мишљењу председника одељења у које је саветник суда распоређен. 

 

*Службени гласник РС, 
	број 51/2014
 


X. ЈАВНОСТ РАДА СУДА


 


Члан 49.


Јавност рада суда обезбеђује се објављивањем одлука суда и важнијих података о раду суда на интернет страници суда, достављањем службених саопштења средствима јавног информисања, одржавањем конференција за штампу, издавањем Билтена. 



 


Члан 50.


Све одлуке Врховног касационог суда о ванредним правним средствима изјављеним на одлуке судова у Републици Србији објављују се на интернет страници суда. 



Забрана јавног изјашњења о предмету 



 


Члан 51.


Судије и запослени у Суду не могу јавно износити своје мишљење о предмету о којем суд може да одлучује.


 


Билтен Врховног касационог суда


 


Члан 52.


Врховни касациони суд издаје Билтен у коме се 
	објављују правна схватања судских одељења, закључци са саветовања које 
	организује Врховни касациони суд, одлуке Европског суда за људска права и 
	других међународних институција од значаја за заштиту људских права и 
	основних слобода, сентенце из одлука судова утврђене на седницама одељења, 
	стручни радови и друга акта од значаја за организацију, уређење и 
	функционисање судова.*


Главног и одговорног уредника Билтена Врховног касационог суда, заменика главног и одговорног уредника и редакцију Билтена одређује председник суда Годишњим распоредом послова.
 

*Службени гласник РС, 
	број 51/2014
 


Конференција за штампу


 


Члан 53.


Врховни касациони суд одржава конференцију за штампу са акредитованим представницима средстава јавног информисања поводом годишњег извештаја о раду суда.


Конференција за штампу одржава се и у другим случајевима кад Врховни касациони суд оцени да се ради о питањима од интереса за јавност.


Конференцију за штампу сазива и води председник суда, а акредитације представницима средстава јавног информисања издаје портпарол или секретар суда.


 


Саопштења за јавност


 


Члан 54.


О одлукама Суда за које постоји интересовање јавности, Суд даје саопштења за јавност.


Саопштење за јавност саставља портпарол суда, а одобрава председник суда или лице које он овласти.


 


Члан 55.


У случају да је информација о одлуци, односно раду Суда неистинито, непотпуно или нетачно пренета, Суд може захтевати, у складу са законом, да се објави одговор или исправка.


 


XI. ИЗМЕНЕ И ДОПУНЕ ПОСЛОВНИКА


 


Члан 56.


Пословник се мења и допуњује на начин на који се доноси.


Предлог за измену и допуну Пословника може поднети председник суда и судије.


Предлог се подноси у писаном облику и мора бити образложен.


 


XII. ПРЕЛАЗНЕ И ЗАВРШНЕ ОДРЕДБЕ


 



Члан 57.


Брисан је (види члан 12. Пословника - 41/2016-7)
	


 


Члан 
	57.*


Овај пословник ступа на снагу осмог дана од дана објављивања у „Службеном гласнику Републике Србије”.


 
*Службени гласник РС, број 41/2016


IСу број 275/10-1


У Београду, 14. маја 2010. године 



Општа седница Врховног касационог суда


Председавајући,


Ната Месаровић, с.р.