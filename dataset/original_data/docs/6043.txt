На основу члана 15. став 4. Закона о заштити права оплемењивача биљних сорти
(„Службени гласник РС”, број 41/09), 

Министар пољопривреде, шумарства и водопривреде доноси

 


		Редакцијски пречишћен текст


ПРАВИЛНИК 

о обрасцу и садржини захтева за додељивање
права оплемењивача биљне сорте и документацији која се прилаже уз овај захтев,
као и количини и начину достављања узорака репродукционог материјала сорте 

„Службени гласник РС“, бр. 82 од 6.
октобра 2009, 
20 од 3. марта 2016.

 

 I. УВОДНЕ ОДРЕДБЕ 

 

Члан 1.

Овим правилником прописује се образац и садржина захтева за додељивање права
оплемењивача биљне сорте и документација која се прилаже уз овај захтев, као и
количина и начин достављања узорака репродукционог материјала сорте ради
испитивања, у циљу утврђивања испуњености услова за додељивање права
оплемењивача.

 

Члан 2.

Поједини изрази употребљени у овом правилнику имају следеће значење: 

1) поверљиви део техничког упитника јесте део техничког упитника са подацима о
родитељским линијама хибридних сорти, укључујући податке везане за њихово
гајење, који оплемењивач попуњава ако жели да се ти подаци сматрају поверљивим
подацима; 

2) технички упитник јесте документ о стварању биљне сорте, начину умножавања
сорте, особинама које су битне за утврђивање различитости сорте и другим
подацима који су битни за испитивање сорти, који се, у зависности од биљне
врсте, усклађује са техничким упитницима УПОВ-а или ЦПВО-а, и објављује на
званичној страници министарства надлежног за послове пољопривреде (у даљем
тексту: Министарство) за сваку биљну врсту; 

3) CPVO (Community Plant Variety Office) јесте Канцеларија 

Заједнице* за биљне сорте; 

4) WIPO (World Intellectual Property Organisation) јесте Светска
организација за интелектуалну својину. 
*Службени гласник РС, број 20/2016

 

II. ОБРАЗАЦ И САДРЖИНА ЗАХТЕВА ЗА
ДОДЕЉИВАЊЕ ПРАВА ОПЛЕМЕЊИВАЧА БИЉНЕ СОРТЕ И ДОКУМЕНТАЦИЈА КОЈА СЕ ПРИЛАЖЕ
УЗ ОВАЈ ЗАХТЕВ 

 

1. Образац и садржина захтева за додељивање
права оплемењивача биљне сорте 

 

Члан 3.

Захтев за додељивање права оплемењивача биљне сорте подноси оплемењивач,
односно његов овлашћени заступник Министарству, на Обрасцу – Захтев за
додељивање права оплемењивача биљне сорте, који је одштампан уз овај правилник
и чини његов саставни део. 

Захтев из става 1. овог члана садржи:*

1) број захтева;*

2) датум подношења захтева;*

3) латински и српски назив биљне врсте;*

4) предложено име сорте и оплемењивачку ознаку;*

5) податке о оплемењивачу, односно оплемењивачима (име и 
	презиме/назив и адреса/седиште, име и презиме одговорног лица у правном 
	лицу, телефон, факс, e-mail адреса);*

6) податке о овлашћеном заступнику, ако је одређен (име и 
	презиме/назив и адреса/седиште, име и презиме одговорног лица у правном 
	лицу, телефон, факс, e-mail адреса);*

7) ако подносилац захтева није створио или открио и развио сорту 
	податке о:*

(1) лицу које је створило или открило и развило сорту (име и 
	презиме/назив и адреса/седиште),*

(2) начину на који је власништво над сортом пренето са лица које је 
	створило или открило и развило сорту на подносиоца, односно подносиоце 
	захтева (уговором, наследством или друго);*

8) податке о држави у којој је сорта створена или откривена и 
	развијена (назив државе);*

9) податке о ранијим захтевима (назначити да ли је у питању био 
	захтев за додељивање права оплемењивача, званична листа сорти или патент), 
	датум подношења ранијег захтева, назив државе и надлежног органа коме је тај 
	захтев поднет, број захтева, статус захтева, име сорте односно оплемењивачку 
	ознаку;*

10) у случају позивања на право приоритета, податке о датуму уредно 
	поднетог захтева за додељивање права оплемењивача код надлежног органа друге 
	чланице UPOV-а (у даљем тексту: први захтев), називу државе у којој је 
	поднет први захтев и имену сорте односно оплемењивачкој ознаци;*

11) податке о томе:*

(1) да ли је репродукциони или убрани материјал сорте продат или на 
	неки други начин отуђен на територији или ван територије Републике Србије 
	(датум прве продаје или отуђења на други начин репродукционог или убраног 
	материјала сорте, ознака, односно име сорте које је коришћено и, у случају 
	да је репродукциони или убрани материјал сорте продат или на неки други 
	начин отуђен ван територије Републике Србије, назив државе),*

(2) да ли се сорта употребљава у производњи једне или више хибридних 
	сорти (датум прве продаје или отуђења репродукционог или убраног материјала 
	хибридне сорте, ознака, односно име хибридне сорте које је коришћено и назив 
	државе у којој је репродукциони или убрани материјал хибридне сорте продат 
	или отуђен),*

(3) да ли је репродукциони или убрани материјал сорте продат или 
	отуђен, од стране оплемењивача или без његове сагласности, на неки други 
	начин који се разликује од наведених у подтач. (1) и (2) ове тачке;*

12) податке о званичном техничком испитивању сорте (ако је техничко 
	испитивање сорте обављено – назив државе у којој је обављено и у ком 
	периоду; ако је техничко испитивање сорте у току – назив државе у којој је у 
	току и датум почетка испитивања; ако није обављено техничко испитивање сорте 
	– податак да није обављено) и имену хибридне сорте и држави у којој је сорта 
	испитана или се испитује, ако сорта представља родитељску линију хибридне 
	сорте;*

13) податке о томе да ли је сорта генетички модификован организам у 
	складу са прописима Републике Србије којима се уређује област генетички 
	модификованих организама;*

14) списак документације која се прилаже уз захтев;*

15) изјава којом се потврђује да су сви подаци наведени у захтеву за 
	додељивање права оплемењивача биљне сорте тачни, а у случају позивања на 
	право приоритета, да је материјал сорте који је достављен уз први захтев 
	веродостојан сорти и да друга лица, изузев оних који су поменути у овом 
	захтеву, нису учествовали у стварању или откривању и развијању сорте, као и 
	давање овлашћења Министарству да размењује све неопходне информације и 
	материјал сорте са надлежним органима других чланица UPOV-а, уз заштиту 
	интереса оплемењивача.*
*Службени гласник РС, број 20/2016
 

 

2. Документација која се прилаже уз захтев
за додељивање права оплемењивача биљне сорте 

 

Члан 4.

Уз захтев за додељивање права оплемењивача биљне сорте оплемењивач, односно
његов овлашћени заступник, дужан је да достави: 

1) попуњен технички упитник 
*; 

2) предлог имена сорте; 

3) документацију којом се доказује власништво над сортом (оригинал или оверена
копија); 

4) у случају позивања на право приоритета, оверену копију документације поднете
приликом подношења првог захтева; 

5) 

оверену  

копију* решења о одобрењу употребе генетички модификованих организама у
затвореним системима и намерном увођењу у животну средину; 

6) фотографију, ако се ради о воћу и украсном биљу; 

7) 

ако је одређен овлашћени заступник*, овлашћење за
заступање које мора да садржи податке о оплемењивачкој ознаци, биљној врсти и
сорти; 

8) доказ о уплати републичке административне таксе; 

9) другу документацију која може бити од значаја за утврђивање прописаних
услова, уз навођење те докуметације. 

Предлог имена сорте из става 1. тачка 2) овог члана мора да садржи: 

1) оплемењивачку ознаку; 

2) биљну врсту; 

3) предлог имена сорте; 

4) раније предлоге имена, ако их има; 

5) предложено или регистровано име у чланици УПОВ-а; 

6) предложено или регистровано име као жиг у чланици УПОВ-а или код ЊИПО за
производе који су исти или слични, у складу са законом којим се уређује жиг; 

7) изјава којом се потврђује да су сви подаци наведени у предлогу имена сорте
тачни.
*Службени гласник РС, број 20/2016
 

 

III. КОЛИЧИНА И НАЧИН ДОСТАВЉАЊА УЗОРАКА
РЕПРОДУКЦИОНОГ МАТЕРИЈАЛА СОРТЕ 

 

Члан 5.


Ако је у поступку разматрања захтева за додељивање права оплемењивача биљне 
сорте потребно вршити

званично техничко испитивање* сорте, Министарство о томе писменим путем
обавештава оплемењивача, односно његовог овлашћеног заступника. 

Писменим обавештењем из става 1. овог члана оплемењивач, односно његов
овлашћени заступник обавештава се и о количини узорака репродукционог
материјала сорте које је потребно доставити ради испитивања (у даљем тексту:
узорци), року у коме се узорци достављају, као и о називу и адреси правног лица
коме су поверени послови испитивања сорте. 

Количина узорака који се достављају ради испитивања одређује се у складу са
званичним упутствима УПОВ-а, а у зависности од биљне врсте.
*Службени гласник РС, број 20/2016
 

 

Члан 6.

Оплемењивач, односно његов овлашћени заступник узорке доставља правном лицу
коме су поверени послови испитивања сорте. 

Узорци се достављају у одговарајућем превозном средству, у зависности од биљне
врсте, на начин који обезбеђује да се узорци допреме неоштећени. 

Приликом достављања узорака примењују се прописи којима се уређује квалитет и
здравствено стање биља, а ако се испитивање сорте обавља у другој држави,
приликом достављања узорака примењују се и царински и фитосанитарни прописи те
друге државе. 

 

IV. ЗАВРШНА ОДРЕДБА 

 

Члан 7.

Овај правилник ступа на снагу осмог дана од дана објављивања у „Службеном
гласнику Републике Србије”. 
 

 

Број 110-00-00192/2009-09 

У Београду, 1. октобра 2009. године 


Министар,  

др 
Саша Драгин, с.р. 

 
Прилози

 
НАПОМЕНА 
	ИЗДАВАЧА: Правилником о изменама 

Правилника о обрасцу и садржини захтева за додељивање права оплемењивача 
	биљне сорте и документацији која се прилаже уз овај захтев, као и количини и 
	начину достављања узорака репродукционог материјала сорте („Службени гласник 
	РС”, брoj 20/2016), Образац - Захтев за додељивање права оплемењивача биљне 
	сорте замењен је новим Обрасцем (види члан 5. Правилника - 20/2016-15).
 
Образац -
	
Захтев за додељивање права 
	оплемењивача биљне сорте