Редакцијски пречишћен текст
 
 
 
На основу члана 18. став 1. тачка 3. и члана 68. Закона о Народној банци Србије („Службени гласник РС”, бр. 72/2003, 55/2004, 85/2005 – др. закон, 44/2010, 76/2012 и 106/2012),
Гувернер Народне банке Србије доноси
 
ОДЛУКУ
о достављању Народној банци Србије података банака ради праћења девизне штедње положене код банака

	"Службени гласник РС", број 124 од 29. децембра 2012,
	141 од 25. децембра 2014.
 
1. Овом одлуком утврђује се обавеза банака да Народној банци Србије достављају податке ради праћења девизне штедње положене код банака, као и начин достављања тих података. 
	
2. Банка је дужна да, ради достављања података из тачке 1. ове одлуке, израђује следеће извештаје:
1) Извештај о стању девизне штедње код банака – на Обрасцу ДШ (Прилог 1);
2) Извештај о дневном приливу и одливу девизне штедње са штедних партија, по висини штедних улога – на Обрасцу ДШП (Прилог 2); 
	
3) Извештај о броју штедних партија по висини штедних улога – на Обрасцу БШП (Прилог 3). 
	
Садржина образаца из става 1. ове тачке утврђена је у прилозима од 1 до 3, који су одштампани уз ову одлуку и њен су саставни део. 
	
3. Банка је дужна да податке у извештајима из тачке 2. ове одлуке прикаже тачно и потпуно.
4. Банка је дужна да извештаје из тачке 2. ове одлуке доставља електронски, у складу са упутством којим се уређује електронско достављање података Народној банци Србије. 
	
5. Банка је дужна да извештаје из тачке 2. ове одлуке доставља сваког радног дана до 11,00 часова, према књиговодственом стању података на крају претходног дана. 
	
Подаци у извештајима из става 1. ове тачке изражавају се у динарској противвредности по званичном средњем курсу динара према страној валути који важи на дан за који се извештај доставља. 
	
6. Банка ће, после окончања завршних књижења за сваки месец, а најкасније 
	
	до 

	рока за достављање обрасца Стање и структура књиговодствених рачуна (образац 
	ССКР)* – Народној банци Србије доставити поновљене извештаје из тачке 2. став 1. одредбе под 1) и 3) ове одлуке за последњи календарски дан у претходном месецу, као и за све дане у текућем месецу до дана окончања завршних књижења.
*Службени 
	гласник РС, број 141/2014
 
7. Банке ће прве извештаје из тачке 2. ове одлуке доставити 1. фебруара 2013. године, и то за 31. јануар 2013. године, као и извештаје према књиговодственом стању података на дан 31. децембра 2012. године. 
	
8. Ова одлука ступа на снагу осмог дана од дана објављивања у „Службеном гласнику Републике Србије”.
 
О. број 17
У Београду, 28. децембра 2012. године
Гувернер
Народне банке Србије,
др Јоргованка Табаковић, 
	с.р.
 
 
ОДРЕДБЕ КОЈЕ НИСУ 
	УНЕТЕ У "ПРЕЧИШЋЕН ТЕКСТ" ОДЛУКЕ
 
Одлука о 
	изменама Одлуке о достављању Народној банци Србије података банака ради 
	праћења девизне штедње положене код банака: "Службени гласник РС", број 
	141/2014-15
 

	3. Банке ће први Извештај о стању девизне штедње код банака на обрасцу из 
	новог Прилога 1. из тачке 2. ове одлуке доставити 5. јануара 2015. године, и 
	то за 31. децембар 2014. године.

	4. Ова одлука објављује се у „Службеном гласнику Републике Србије” и ступа 
	на снагу 5. јануара 2015. године.
 

	Прилози

НАПОМЕНА ИЗДАВАЧА: Одлуком о изменама Одлуке о достављању Народној банци 
	Србије података банака ради праћења девизне штедње положене код банака 
	("Службени гласник РС", број 141/2014) Прилог 1 замењен је новим Прилогом 1 
	(види тачку 2. Одлуке - 141/2014-15).
 

	Прилог 1 - Образац ДШ 
	(Извештај о стању девизне штедње код банака)

	Прилог 2 - 
	Образац ДШП (Извештај о дневном приливу и одливу девизне штедње са штедних 
	партија, по висини штедних улога)

Прилог 3 - 
	Образац БШП (Извештај о броју штедних партија по висини штедних улога