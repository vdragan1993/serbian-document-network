Ha основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), 
	
Влада доноси
 
ОДЛУКУ
о образовању Радне групе за израду Акционог плана за одржавање процеса производње у Железари Смедерево

"Службени гласник РС", број 6 од 27. јануара 
	2012.
 
1. Образује се Радна група за израду Акционог плана за одржавање процеса производње у Железари Смедерeво (у даљем тексту: Радна група), на време потребно за извршење задатака из тачке 2. ове одлуке.
2. Задатак Радне групе је да припреми извештај о стању у Железари Смедерево и сачини Акциони план за обезбеђење континуираног процеса производње и очувања радних места.
3. У Радну групу именују се:
– за руководиоца:
Душан Никезић, државни секретар у Министарству финансија;
– за чланове:
1) Татјана Исаковић, саветник у Кабинету председника Владе;
2) Бранислав Зец, државни секретар у Министарству економије и регионалног развоја;
3) Владимир Матовић, државни секретар у Министарству пољопривреде, трговине, шумарства и водопривреде;
4) Зоран Мартиновић, државни секретар у Министарству рада и социјалне политике;
5) Саша Јурић, заменик републичког јавног правобраниоца;
6) Дејан Ласица, помоћник министра за инфраструктуру и енергетику;
7) Ирена Милошевић, саветник за економски развој потпредседника Владе за привреду и регионални развој.
4. Радна група може, ради обављања послова из тачке 2. ове одлуке, да ангажује стручне институције и истакнуте стручњаке.
5. Радна група може, од органа државне управе, јавних предузећа и других организација да тражи податке, документа и извештаје који су од значаја за делокруг рада Радне групе.
6. Административно-техничке послове за потребе Радне групе обављаће Министарство финансија.
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-472/2012
У Београду, 24. јануара 2012. године

Влада
Председник,
др 
	Мирко Цветковић, с.р.