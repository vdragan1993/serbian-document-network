Редакцијски пречишћен текст

 

 

 

На основу члана 8.
став 4. Закона о пригодном кованом новцу (“Службени лист СФРЈ”, бр. 35/80 и
4/85), 

гувернер Народне банке Југославије доноси

 

ОДЛУКУ


о продаји пригодног златног кованог новца издатог поводом 110-годишњице Народне 
банке Југославије

 „Службени
лист СРЈ”, бр. 54 од 8. јула 1994, 61 од 5. августа 1994, 19 од 3. маја 1996.

 

 

1.
Народна банка Југославије пустиће у продају 20. јула 1994. године пригодни
златни ковани новац издат поводом 110-годишњице Народне банке Југославије (у
даљем тексту: златник).

 

2.
Народна банка Југославије продаваће златник преко банака које кредитирају откуп
пшенице – на основу уговора закљученог са тим банкама.

 

3. Банке
из тачке 2. ове одлуке продаваће златнике индивидуалним пољопривредним
произвођачима – по основу динарских средстава уписаних у штедну књижицу за
продату пшеницу и по основу благајничких записа после њиховог доспећа (заједно
са припадајућом каматом) које банке издају за продату пшеницу, а што се
доказује документом о продатој пшеници.
 

3а.
Народна банка Југославије продаваће златнике и другим домаћим правним и
физичким лицима под условима из ове одлуке.*

Златнике
из става 1. ове тачке Народна банка Југославије продаваће тако што ће лицима из
тог става давати цертификате, на којима ће бити означен рок њиховог доспећа.*

Лица из
става 1. ове тачке моћи ће цертификат заменити за златник после истека рока
означеног на цертификату.* 

Изузетно
од става 2. ове тачке. Народна банка Југославије може лицима из става 1. те
тачке продавати златнике непосредно и преко банака – по цени коју утврди у
складу са тачком 5. ове одлуке.**

 

*Службени лист СРЈ, број 61/1994

**Службени 
лист СРЈ, број 19/1996
 

 

4.
Почетна цена златника формираће се према цени злата на Лондонској берзи на дан
20. јула 1994. године и по тој цени продаваће се индивидуалним пољопривредним
произвођаима из тачке 3. ове одлуке.

 

5. Цена
златника утврђиваће се дневно, зависно од кретања цене злата на Лондонској берзи
увећане за трошкове израде и продаје златника.

Народна
банка Југославије откупљиваће златнике непосредно од физичких лица преко банака
из тачке 2. ове одлуке и других банака – по цени из става 1. ове тачке.

Независно
од кретања цене злата на Лондонској берзи, Народна банка Југославије гарантује
да најнижа цена за један златник не може бити мања од 150 нових динара.

 

6. Цена
златника објављује се дневно – на курсној листи Међубанкарског састанка
јединственог девизног тржишта.

 

7.
Банкама које врше продају или откуп златника у складу са одредбама тачке 2. и
тачке 5. став 2. ове одлуке, Народна банка Југославије одобрава провизију 0,5%
од цене златника.

 

8.
Народна банка Југославије донеће, по потреби, упутство за спровођење ове
одлуке.

 

9. Ова
одлука ступа на снагу наредног дана од дана објављивања у „Службеном листу
СРЈ”.

  

О. бр.
136 

6. јула
1994. године 

Београд 


Гувернер

Народне банке Југославије,

Драгослав Аврамовић,
с. р.