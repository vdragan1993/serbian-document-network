На основу члана 34. ст. 2. и 3. Закона о слободном приступу
информацијама од јавног значаја („Службени гласник РС”, број 120/04), у вези са
чл. 96. и 97. Закона о државним службеницима (,,Службени гласник Републике Србије’’,
бр. 79/2005, 81/2005 и 83/2005), 

Повереник за информације од јавног значаја, донео је 


 


ПРАВИЛНИК 



о стручном усавршавању
запослених у Служби Повереника за информације од јавног значаја

„Службени гласник РС“, број

33
од 10. 
априла 
2007.

 

 


Део први

 


Садржина Правилника

 

Члан 1.

Овим правилником се ближе уређују циљеви, задаци, садржина,
обим и начин финасирања стручног усавршавања запослених у Служби Повереника за информације
од јавног значаја (у даљем тексту: Служба Повереника) као и регулисање међусобних
права и обавеза поводом стручног усавршавања.

 


Део други

 


Циљеви и задаци стручног
усавршавања

 

Члан 2.

Стручно
усавршавање треба да пружи запосленима у Служби Повереника, могућност континуираног
и професионалног развоја, усвајања знања, стицање вештина, развој способности и
талента.

Организовањем
и примењивањем одређених облика и метода стручног усавршавања обезбеђује се систематско
обнављање, употпуњавање, проширивање и продубљавање стручних знања запослених и
развијање њихових стручних способности у току рада, у циљу модернизације и унапређења
квалитета рада Службе Повереника. 

Члан 3.

Запослени у Служби Повереника упућују се на стручно усавршавање
ако су за вршење задатака и послова потребна специјална знања или усавршавања која
се не могу стећи редовним радом, као и када је то од интереса за успешно извршавање
одређених задатака и послова из делокруга рада Службе Повереника, а нарочито у случају
упознавања са новом законском регулативом, међународним прописима, стандардима и
искуствима, као и у другим околностима које захтевају другачији и савременији начин
рада.

 


Садржина и обим стручног
усавршавања

 

Члан 4.

Запослени у Служби Повереника имају законску обавезу да
се стручно усавршавају за радно место на које су распоређени, као и да учествују
у другим облицима стручног усавршавања који се организују у Служби Повереника, односно
на које се упућују у складу са одлуком Повереника за информације од јавног значаја
(у даљем тексту: Повереник).

 

Члан 5.

Стручно усавршавање запослених у Служби Повереника обезбеђује
се нарочито:

1) праћењем и проучавањем, од стране запослених, прописа,
стручних публикација и других материјала у вези са делокругом Повереника, а посебно
питања у вези са остваривањем и унапређењем права на приступ информацијама од јавног
значаја и заштите и унапређења људских права;

2) упућивањем запослених у Служби Повереника на похађање
стручних предавања, курсева и семинара, студијских путовања, саветовања и других
стручних скупова у земљи и иностранству;

3) упућивањем запослених у Служби Повереника на стручно
усавршавање путем специјалистичких студија, практичног рада или другог начина стицања
знања у другим државним органима, факултетима, институтима и др. у земљи и иностранству;

4) упућивањем запослених на курсеве страних језика и на
усавршавање вештине коришћења разних оперативних рачунарских програма;

5) похађањем последипломских студија ради стицања степена
магистра или доктора наука, ако је магистратура, односно докторат из области задатака
и послова Службе Повереника.

 


Начин и поступак упућивања
на стручно усавршавање

 

Члан 6.

Одлуку о упућивању запослених у Служби Повереника на стручно
усавршавање доноси Повереник, на основу захтева запосленог или по сопственој одлуци,
руководећи се годишњим планом потреба органа и расположивих финансијских средстава.

 


Начин финансирања 


 

Члан 7.

Средства за финансирање стручног усавршавања запослених
у Служби Повереника обезбеђују се у буџету Републике Србије и путем донација.

 


Регулисање међусобних
права и обавеза

 

Члан 8.

Међусобна права и обавезе запослених и Службе Повереника
поводом стручног усавршавања уређују се уговором Повереника и запосленог.

 


Део трећи

 


Ступање на снагу

 

Члан 9.

Овај правилник ступа
на снагу осмог дана од дана објављивања у „Службеном гласнику Републике Србије”.


 

 

 

Број
110-00-3/2007-04

У
Београду, 15. марта 2007. одине

Повереник,


Родољуб
Шабић, с.р.