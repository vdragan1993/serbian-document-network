На основу члана 51. став 2. тачка 2), а у вези са чланом 39. став 1. и чланом 129. став 3. Закона о енергетици („Службени гласник РС”, брoj 145/14),
Савет Агенције за енергетику Републике Србије, на 297. седници од 21. маја 2015. године, донео је 
 
ОДЛУКУ
о поравнању разлика између оправданих и остварених прихода и одобрених трошкова оператора дистрибутивног система електричне енергије
"Службени гласник РС", број 45 од 22. маја 
				2015.
 
1. Предмет 
Овoм одлуком ближе се уређује поравнавање разлика између оправданих и остварених прихода и одобрених трошкова енергетских субјеката који обављају делатност дистрибуције електричне енергије и управљања дистрибутивним системом (у даљем тексту: оператор дистрибутивног система).
Поравнање разлика између прихода остварених применом јединствене цене (у даљем тексту: уједначене цене) приступа дистрибутивном систему, утврђене актом Владе којим се одређују јединствени тарифни ставови за обрачун цене приступа дистрибутивном систему за територију Републике Србије, како би сви корисници услуга у условима отвореног тржишта електричне енергије имали идентичне услове пословања у погледу цене приступа систему за дистрибуцију електричне енергије одобрене у складу са методологијом, којом се одређује цена приступа систему за дистрибуцију електричне енергије (у даљем тексту: Методологија), вршиће се тако да сваком оператору дистрибутивног система припадне одговарајући део прихода обрачунат у складу са том Методологијом, односно регулисаном ценом на коју је сагласност дала Агенција за енергетику Републике Србије (у даљем тексту: регулисана цена).
2. Оправдани и остварени приход оператора дистрибутивног система 
Оправдани приход оператора дистрибутивног система у смислу ове одлуке је приход који је остварен пружањем услуге приступа систему корисницима система који немају право на јавно снабдевање и представља производ остварених тарифних елемената и одобрених тарифа за приступ систему за дистрибуцију електричне енергије на које је Агенција, у складу са законом и Mетодологијом дала сагласност (у даљем тексту: оправдани приход по регулисаној цени).
Остварени приход оператора дистрибутивног система у смислу ове одлуке је приход који је остварен пружањем услуге приступа систему корисницима система који немају право на јавно снабдевање и представља производ остварених тарифних елемената и уједначених цена приступа дистрибутивном систему (у даљем тексту: остварени приход по уједначеној цени).
Појмови: тарифни елеменат, тарифа, обрачунски период, корекциони елемент, остали приходи и оправдани оперативни трошак, употребљени у овој одлуци, имају исто значење као у Методологији.
3. Обрачун поравнања разлика прихода између оператора дистрибутивног система 
Предмет поравнања за једног оператора дистрибутивног система је разлика између оствареног прихода по уједначеној цени и оправданог прихода по Методологији – регулисаној цени (у даљем тексту: разлика прихода), која се за обрачунски период утврђује по следећој формули:

где су:
и = 1,....м;
м – укупан број оператора дистрибутивног система;
т – обрачунски период;
РП – разлика прихода;
ОПУЦ – остварени приход по уједначеној цени;
ОПМ – оправдани приход по Методологији – регулисаној цени
Оператор дистрибутивног система који има нижу цену приступа дистрибутивном систему по Методологији од уједначене цене приступа дистрибутивном систему, остварује већи приход по уједначеној цени од оправданог прихода по Методологији (у даљем тексту: оператор са вишим приходом).
Оператор дистрибутивног система који има вишу цену приступа дистрибутивном систему по Методологији од уједначене цене приступа дистрибутивном систему, остварује мањи приход по уједначеној цени од оправданог прихода по Методологији (у даљем тексту: оператор са нижим приходом).
Сума разлика прихода свих оператора дистрибутивног система у обрачунском периоду (у даљем тексту: сума разлика прихода) може бити позитивна, нула или негативна, и утврђује се према следећој формули:

где је:
СРП – сума разлика прихода.
У сваком обрачунском периоду, осим у првом када је износ кумулираног стања из претходног обрачунског периода једнак нули, сума разлика прихода из обрачунског периода се коригује (умањује, односно увећава) за износ кумулираног стања из претходног обрачунског периода тако што се коригују разлике прихода одговарајућих (или са вишим или са нижим приходом) оператора дистрибутивног система.
У случају када је збир кумулираног стања из претходног обрачунског периода и суме разлика прихода обрачунског периода позитиван, утврђују се кориговане разлике прихода оператора дистрибутивног система са вишим приходом према следећој формули:

где су:
ј = 1,....н;
н – број оператора са вишим приходом;
ОВП – оператори са вишим приходом;
КРП – коригована разлика прихода.
Обавезе оператора дистрибутивног система са вишим приходом према операторима дистрибутивног система са нижим приходом утврђују се према следећој формули:

где су:
к = 1,....о;
о – број оператора са нижим приходом;
Оовп – обавезе оператора са вишим приходом према операторима са нижим приходом;
ОНП – оператори са нижим приходом;
м = н + о.
У случају када је збир кумулираног стања из претходног обрачунског периода и суме разлика прихода обрачунског периода негативан, утврђују се кориговане разлике прихода оператора дистрибутивног система са нижим приходом према следећој формули:

где су:
Обавезе оператора дистрибутивног система са вишим приходом према операторима дистрибутивног система са нижим приходом утврђују се према следећој формули:

4. Третман кумулираног стања у поступку давања сагласности на одлуку о цени приступа систему за дистрибуцију електричне енергије
Уколико је, у поступку давања сагласности на одлуку о цени приступа систему за дистрибуцију електричне енергије у складу са Mетодологијом, на дан доношења одлуке о давању сагласности на одлуку о цени приступа систему за дистрибуцију електричне енергије:
1) кумулирано стање из претходног обрачунског периода позитивно, сматра се осталим приходом приликом обрачуна корекционог елемента за операторе са вишим приходом,
2) кумулирано стање из претходног обрачунског периода негативно, сматра се као оправдан оперативни трошак приликом обрачуна корекционог елемента за све операторе са вишим и нижим приходом.
5. Примена акта, начин, поступак и рокови за доставу документације и података
Оператори дистрибутивног система истовремено са издавањем рачуна за приступ систему по уједначеној цени обрачунавају разлику у односу на регулисану цену на коју је Агенција дала сагласност према Mетодологији и обрачун тако утврђене разлике, са документацијом на основу које је разлика обрачуната, достављају оснивачу оператора дистрибутивних система (у даљем тексту: оснивач) најкасније до десетог у месецу за претходни обрачунски период.
Под документацијом, у смислу претходног става, подразумевају се исправе о обрачунатом износу разлике, накнадне корекције обрачуна и друга документација на основу којих је обрачун извршен.
На основу обрачуна који доставе оператори дистрибутивног система, оснивач утврђује појединачне износе за поравнање разлика, односно износе појединачних обавеза и потраживања за сваког оператора дистрибутивног система, најкасније до петнаестог у месецу за претходни обрачунски период.
Оператори са нижим приходом фактуришу износ разлике операторима са вишим приходом најкасније до двадесетог у месецу за претходни обрачунски период. 
Резултате коначног обрачуна поравнања међусобних разлика оператора дистрибутивног система, оснивач доставља Агенцији најкасније до двадесетог у месецу за претходни обрачунски период. 
6. Ову одлуку објавити у „Службеном гласнику Републике Србије” и она ступа на снагу осмог дана од дана објављивања, a примењује се од 1. јула 2015. године.
Број 314/2015-Д-I/2
У Београду, 21. маја 2015. године 
Савет Агенције за енергетику Републике Србије
Председник,
Љубо Маћић, с.р.