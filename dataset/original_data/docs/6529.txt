На основу члана 214а ст. 1. и 4. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15 и 96/15 – др. закон) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
УРЕДБУ
о утврђивању лучког подручја луке у Прахову
"Службени гласник РС", број 80 од 30. септембра 2016.
Члан 1.
Овом уредбом утврђује се лучко подручје луке у Прахову у складу са Стратегијом развоја водног саобраћаја Републике Србије од 2015. до 2025. године („Службени гласник РС”, број 3/15), документима просторног и урбанистичког планирања и планским документима који се односе на управљање водама.
Члан 2.
Лучко подручје из члана 1. ове уредбе чине катастарска парцела број 5852/2, уписана у лист непокретности број 452 Катастарске општине Прахово, катастарска парцела број 5852/3, уписана у лист непокретности број 1487 Катастарске општине Прахово и катастарске парцеле бр. 543/44 и 543/45, уписане у лист непокретности број 454 Катастарске општине Прахово, укупне површине 6 hа 76 а 36 m². 
Саставни део лучког подручја из става 1. овог члана је и сидриште луке омеђено координатним тачкама.
Члан 3.
На основу ове уредбе извршиће се забележба лучког подручја у катастру непокретности.
Агенција за управљање лукама доставиће потребну документацију надлежном општинском правобранилаштву које ће извршити спровођење забележбе из става 1. овог члана.
Члан 4.
Графички прикази подручја и координате сидришта из члана 2. ове уредбе су одштампани уз ову уредбу и чинe њен саставни део.
Члан 5.
Ова уредба ступа на снагу осмог дана од дана објављивања у „Службеном гласнику Републике Србије”.
05 број 110-8956/2016
У Београду, 29. септембра 2016. године
Влада
Председник,
Александар Вучић, с.р.


				Прилог 1 - Графички прикази подручја


				Прилог 2 - Координате граничних тачака полигона сидришта луке у
				Прахову