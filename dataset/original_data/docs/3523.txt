На
основу члана 40. став 2. Закона о премеру и катастру земљишта („Службени
гласник СРС”, бр. 11/76, 27/77, 21/78 и 24/84), у вези са чланом 3. став 3.
Закона о територијалној организацији општина („Службени гласник СР Србије”, бр.
31/77, 16/79 и 25/79), и члана 123. Пословника Скупштине Социјалистичке
Републике Србије,
Скупштина
Социјалистичке Републике Србије, на седницама Већа општина Друштвено-политичког
већа од 27. априла 1988. године, донела је
 
 
ОДЛУКУ
о границама катастарских општина 
Кусадак (општина Смедеревска Паланка), Рабровац и Јагњило (општина Младеновац), 
као територијалној граници општина Смедеревска Паланка и Младеновац
„Службени
гласник СРС”, број 17 од 5. маја 1988.
 
 
Члан
1.
Овом одлуком
утврђује се гранична линија катастарских општина Кусадак (општина Смедеревска
Паланка), Рабровац и Јагњило (општина Младеновац) која је уједно и
територијална граница општина Смедеревска Паланка и Младеновац, и то:
1) Од тромеђе КО
Рабровац (општина Младеновац), КО Ратари и КО Кусадак (општина Смедеревска
Паланка), која се налази на пресеку граничних линија њиве Крстић Живојина из
Ратара, њиве Вујић Димитријевог Дамјана из Рабровца и њиве Стојковић Милутина
из Кусадка.
Од ове тромеђе
гранична линија иде са катастарском општином Рабровац у правцу севера у благом
паду кроз потес „Ширина” граничном линијом између њива Вујић Димитријевог
Дамњана из Рабровца, Стојковић Јовановог Владислава, Ћертић Тихомировог
Велибора и Ћертић Обрадовог Богољуба, сви из Кусадка, и њиве у друштвеној
својини –корисник Земљорадничка задруга из Јагњила са леве стране и њива
Стојковић Милутина, Стојковић Радивоја и Стојковић Милије, сви Кусадка са десне
стране у дужини од 300 метара до белеге број 1 (бетонски стуб) која се налази
на граници њиве у друштвеној својини –корисник Земљорадничка задруга из Јагњила
и њиве Стојковић Милије из Кусадка.
2) Од белеге број 1
гранична линија скреће под углом од 90 степени у правцу запада и у правој
линији иде кроз потес „Ширина” граничном линијом између њиве у друштвеној
својини – корисник Земљорадничка задруга из Јагњила и њиве у сувласништву
Крстић Драгутиновић Јанићија и Војислава из Ратара са леве стране и њиве
Стојковић Милије из Кусадка са десне стране у дужини од 80 метара од двоструке
белеге број 2/р и 2/к (бетонски стубови) од којих је једна постављена на
граници њива у сувласништву Крстић Драгутиновић Јанићија и Војислава и Вујић
Ђорђевог Милоша из Рабровца са леве стране и граничне линије експропријације
регулисане реке Велики Луг са десне стране, а друга на граници експропријационе
линије реке Велики Луг и ливаде Арсић Светозаревог Живка из Рабровца.
3) Од описаних
белега из тачке 2. гранична линија скреће под углом од око 170 степени у правцу
запада и у кривој линији иде узводно осовином регулисане реке Велики Луг до
ушћа потока Лесковац у реку Велики Луг у дужини од око 2.900 метара до
троструке белеге број 2/1, 2/1-2 и 2/2 (бетонски стубови).
Белега број 2/1
постављена је на пресеку јужне стране експропријационе линије реке Велики Луг и
сеоског пута, белега број 2/1-2 постављена је на пресеку северне стране
експропријационе линије реке Велики Луг и источне експропријационе линије
потока Лесковац, а белега број 2/2 постављена је на пресеку северне
експропријационе линије реке Велики Луг и западне експропријационе линије
потока Лесковац.
4) Од описаних
белега из тачке 3. гранична линија скреће у правцу севера под углом од око 280
степени и иде узводно осовином регулисаног потока Лесковац у дужини од око
1.000 метара до двоструке белеге број 2/3 (бетонски стубови) од којих се једна
налази на пресеку источне експропријационе линије потока Лесковац и јужне
експропријационе линије железничке пруге Београд – Ниш а од осовине потока је
удаљена 14 метара, а друга белега је постављена на пресеку западне
експропријационе линије потока Лесковац и јужне експропријационе линије
железничке пруге Београд – Ниш, а од осовине потока Лесковац удаљена је 14
метара.
5) Од белега
описаних у тачки 4. гранична линија скреће на запад под углом од око 90 степени
и у кривој линији иде до тромеђе катастарских општина Рабровац, Јагњило и
Кусадак, где се завршава гранична линија између катастарских општина Кусадак
(општина Смедеревска Паланка) и катастарске општине Рабровац (општина
Младеновац).
Ова тромеђа се
налази на пресеку граничних линија јужне стране експропријационе линије
железничке пруге Београд – Ниш и ливада Милошевић Милошевог Милоша и Милошевић
Радосављевог Љубинка, оба из Кусадка. Обележавање извршено са три бетонска
стуба који се налазе на граничним линијама поменутих поседника на одстојању
(полупречнику) од 4 метара.
6) Од описане
тромеђе у тачки 5. гранична линија са катастарском општином Јагњило (општина
Младеновац) иде у правцу северо-запад експропријационом линијом са јужне стране
железничке пруге Београд –Ниш у дужини од 1.900 метара до тромеђе катастарских
општина Кусадак, Јагњило и Ковачевац.
Тромеђа се налази на
средини потока у близини железничке станице Ковачевац, а на месту где
експропријациона линија јужне стране железничке пруге Београд –Ниш сече поток.
Обележавање је извршно са два бетонска стуба која се налазе са обе стране
потока на удаљености од 4,1 метар од тромеђе.
  
Члан
2.
Скица разграничења
катастарске општине Кусадак са катастарским општинама Рабровац и Јагњило на
којој је у размери 1:10.000 уцртана гранична линија утврђена овом одлуком, дата
је у прилогу и чини саставни део ове одлуке.
 
Члан
3.
На основу ове одлуке
надлежни органи општина Младеновац и Смедеревска Паланка извршиће потребне
промене у плановима и катастарском операту за катастарске општине Кусадак,
Рабровац и Јагњило.
  
Члан
4.
Ова одлука ступа на
снагу осмог дана од дана објављивања у „Службеном гласнику Социјалистичке
Републике Србије”.
   
РС
број 41
У
Београду, 27. априла 1988. године 
 

 Скупштина
Социјалистичке Републике Србије
 
Председник

Већа
општина

Драган
Николић, с.р.
 
Председник
Скупштине,

Бранислав
Иконић, с.р.
 
Председник,
Друштвено-политичког
 већа

Живојин
Радојевић, с.р.