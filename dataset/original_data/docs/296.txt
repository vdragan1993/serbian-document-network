На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
   
ОДЛУКУ 
о образовању Радне групе за обезбеђивање услова за преузимање Регистра запослених, изабраних, именованих, постављених и ангажованих лица код корисника јавних средстава од стране Централног регистра обавезног социјалног осигурања
"Службени гласник РС", број 88 од 28. 
				октобра 2016.
   
1. Образује се Радна група за обезбеђивање услова за преузимање Регистра запослених, изабраних, именованих, постављених и ангажованих лица код корисника јавних средстава од стране Централног регистра обавезног социјалног осигурања (у даљем тексту: Радна група).
2. Задаци Радне групе јесу:
– да анализира постојећи законски оквир и предложи промене које је потребно спровести како би се обезбедили услови да Централни регистар обавезног социјалног осигурања (у даљем тексту: ЦРОСО) преузме Регистар запослених, изабраних, именованих, постављених и ангажованих лица код корисника јавних средстава (у даљем тексту: Регистар запослених);
– дефинише технички процес, временски оквир, људске и материјалне ресурсе, како би се Регистар запослених имплементирао у оквир Јединствене базе података осигураника, осигураних лица и евиденцију обвезника доприноса које води ЦРОСО;
– формира стручни тим који треба да дефинише садржај и обим података којима треба допунити Регистар запослених, као и да дефинише начин функционисања новог Јединственог информационог система како би подаци могли бити доступни свим министарствима и посебним организацијама за потребе послова из њихове надлежности;
– сачини извештај о свом раду и достави Влади, у року од три месеца од дана ступања на снагу ове одлуке.
3. У Радну групу именују се:
(1) за председника:
– др Душан Вујовић, министар финансија; 
за заменика председника:
– Мирјана Ћојбашић, државни секретар у Министарству финансија;
(2) за чланове и заменике чланова:
– Милош Поповић, државни секретар у Министарству државне управе и локалне самоуправе, члан;
– Наталија Павловић Шиниковић, вршилац дужности помоћника министра државне управе и локалне самоуправе, заменик члана;
– Негован Станковић, државни секретар у Министарству за рад, запошљавање, борачка и социјална питања, члан;
– Зоран Милошевић, вршилац дужности помоћника министра за рад, запошљавање, борачка и социјална питања, заменик члана;
– Ференц Вицко, државни секретар у Министарству здравља, члан;
– Аурелија Бокшан, Министарство здравља, заменик члана;
– проф. др Ана Ланговић Милићевић, државни секретар у Министарству просвете, науке и технолошког развоја, члан;
– Гордана Радовановић, виши саветник у Министарству просвете, науке и технолошког развоја, заменик члана;
– Милорад Ившан, вршилац дужности помоћника директора – координатор Управе за трезор Министарства финансија, члан;
– Марко Ивезић, помоћник директора Управе за трезор Министарства финансија, заменик члана;
– Небојша Томић, директор Централног регистра обавезног социјалног осигурања, члан;
– Душица Шоргић, помоћник директора Централног регистра обавезног социјалног осигурања, заменик члана;
– Мишко Марковић, Министарство финансија – Пореска управа, члан;
– Михаило Јовановић, Министарство финансија – Пореска управа, заменик члана.
4. Радна група може ангажовати стручњаке из различитих области ради извршавања задатака из тачке 2. ове одлуке.
5. Чланови Радне групе, њихови заменици, као ни ангажовани стручњаци, немају право на накнаду за рад у Радној групи.
6. Стручну и административно-техничку подршку Радној групи пружа Министарство финансија.
7. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-9826/2016
У Београду, 27. октобра 2016. године
Влада
Председник,
Александар Вучић, с.р.