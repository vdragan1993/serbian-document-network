На основу члaна 14. став 6, чланa 20. став 4, чланa 22. став 3, чланa 23. став 3, чланa 35. став 2, чланa 36. став 3, чланa 46. став 3, чланa 48. став 4, чланa 53. став 3. и члана 61. став 5. Закона о ознакама географског порекла („Службени гласник РС”, број 18/10), 
 

Директор Завода за интелектуалну својину доноси  

 

ПРАВИЛНИК

о садржини захтева за регистровање ознака географског порекла и садржини захтева за признавање статуса овлашћеног корисника ознаке географског порекла

"Службени гласник РС", број 93 од 8. децембра 2010.
 
 

1. Уводна одредба

Члан 1.

Овим правилником прописује се: садржина захтева за међународно регистровање ознаке географског порекла, врсте прилога који се подносе уз захтев и њихова садржина; садржина захтева за регистровање ознаке географског порекла на нивоу Европске заједнице, врсте прилога који се подносе уз захтев и њихова садржина; садржина захтева за регистровање имена порекла, односно географске ознаке, врсте прилога који се подносе уз захтев и њихова садржина; садржина спецификације о специфичним карактеристикама производа, врсте прилога који се подносе уз спецификацију и њихова садржина; садржина елабората о специфичним карактеристикама производа, врсте прилога који се подносе уз елаборат и њихова садржина; садржина захтева за признавање статуса овлашћеног корисника ознаке географског порекла, врсте прилога који се подносе уз захтев и њихова садржина; садржина доказа о обављању одређене делатности, односно производњи одређеног производа на одређеном подручју; садржина исправе о признатом статусу овлашћеног корисника ознаке географског порекла; садржина захтева за обнову статуса овлашћеног корисника ознаке географског порекла; садржина захтева за упис промена које се односе на овлашћене кориснике ознака географског порекла, врсте прилога који се подносе уз захтев и њихова садржина; садржина захтева за измену података о специфичним карактеристикама производа, врсте прилога који се подносе уз захтев и њихова садржина. 
 
 

2. Садржина захтева за међународно регистровање ознаке географског порекла, врсте прилога који се подносе уз захтев и њихова садржина 
 

 

Члан 2.

Захтев за међународно регистровање ознаке географског порекла садржи:

1) податке о овлашћеном кориснику или овлашћеним корисницима имена порекла подносиоца захтева; 
 

2) географски назив који се штити и његову транслитерацију;

3) податке о врсти производа који се обележавају географским називом, са преводом на енглески, француски или шпански језик; 
 

4) географски назив подручја или места одакле производ потиче са преводом на енглески, француски или шпански језик; 
 

5) податке о пуномоћнику, ако се захтев подноси преко пуномоћника;

6) податак о плаћеној републичкој административној такси;  

7) потпис и печат подносиоца захтева.  

 

Члан 3.

Уз захтев из члана 2. овог правилника подносе се прилози, и то:

1) потврда Светске организације за интелектуалну својину о уплати таксе за међународно регистровање (quittance);

2) уредно пуномоћје, ако се пријава подноси преко пуномоћника;

3) доказ о плаћеној републичкој административној такси;

4) превод елабората о начину производње и посебним својствима и квалитету производа, као и други списи регистрованог имена порекла на једном од званичних језика (енглеском, француском или шпанском), уколико нека од држава чланица Лисабонског аранжмана о међународном регистровању имена порекла уложи приговор на регистрацију имена порекла. 
 
 

3. Садржина захтева за регистровање ознаке географског порекла на нивоу Европске заједнице

 

Члан 5.

Захтев за регистровање ознаке географског порекла на нивоу Европске заједнице садржи:

1) податке о подносиоцу захтева;

2) географски назив који се штити и његову транслитерацију;

3) податке о врсти производа који се обележава географским називом са преводом на енглески, француски или шпански језик, односно на једном од званичних језика Европске заједнице;

4) регистарски број, односно број пријаве за установљење статуса овлашћеног корисника ознаке географског порекла;

5) податке о пуномоћнику, ако се захтев подноси преко пуномоћника;

6) податке о заједничком представнику, ако постоји више подносилаца захтева;

7) податак о плаћеној републичкој административној такси;

8) потпис и печат подносиоца захтева.

 

Члан 6.

Уз захтев из члана 5. овог правилника подносе се прилози, и то:

1) спецификација о специфичним карактеристикама производа у складу са Уредбом Савета ЕЗ 510/2006, са овереним преводом на један од званичних језика Европске заједнице;

2) доказ о плаћеној републичкој административној такси;

3) уредно пуномоћје, ако се захтев подноси преко пуномоћника.
 

4. Садржина захтева за регистровање имена порекла, односно географске ознаке

 

Члан 7.

Захтев за регистровање имена порекла, односно географске ознаке садржи: 
 

1) податке о пословном имену и седишту подносиоца пријаве за признавање имена порекла, односно географске ознаке, односно имену и адреси физичког лица;

2) податке о пуномоћнику, ако се пријава подноси преко пуномоћника; 
 

3) податак о томе да ли је у питању пријава за признавање имена порекла или географске ознаке; 
 

4) име порекла, односно географску ознаку која се штити;

5) географски назив, односно другу ознаку или назив који се штити именом порекла, односно географском ознаком; 
 

6) географски назив подручја или места из кога потиче производ који се обележава именом порекла, односно географском ознаком;

7) податак о врсти производа који се обележава именом порекла, односно географском ознаком; 
 

8) податке о сертификационом телу које врши контролу квалитета и посебних својстава производа; 
 

9) податак о плаћеној републичкој административној такси;

10) потпис и печат подносиоца пријаве.

 

Члан 8.

Уз захтев из члана 7. овог правилника подносе се прилози, и то:

1) јавна исправа којом се потврђује да је име порекла, односно географска ознака призната у држави порекла, уколико пријаву подноси страно физичко или правно лице, односно страно удружење;

2) изглед географске ознаке, ако поред речи садржи и фигуративне елементе, или само фигуративне елементе;

3) доказ да производ потиче са описаног географског подручја; 
 

4) пуномоћје, ако се пријава подноси преко пуномоћника;  

5) доказ о плаћеној републичкој административној такси;  

6) изјава подносиоца пријаве да поједини делови списа уживају тајност. 
 

 

Члан 9.  

Ако географска ознака садржи графичке елементе (цртеже, слике и слично), уз захтев се подносе три примерка изгледа географске ознаке. Један примерак треба да буде унет уз помоћ рачунара или залепљен на захтеву, а друга два примерка се подносе у прилогу.

Изглед географске ознаке може бити дат и у електронској форми.
 

5. Садржина спецификације о специфичним карактеристикама производа 
 

 

Члан 10.

Спецификација о специфичним карактеристикама производа садржи: 
 

1) податке о пословном имену и седишту подносиоца пријаве ознаке географског порекла, односно имену и адреси физичког лица и лицу овлашћеном да га представља; 
 

2) назив производа укључујући географску ознаку којом се штити; 
 

3) прецизно одређење географског подручја са кога производ потиче;

4) податке о начину производње производа;

5) податке о квалитету или посебним својствима производа или податке о стеченој репутацији;

6) податке о узрочној вези између квалитета, или репутације, или других посебних својстава производа и описаног географског подручја; 
 

7) податке којима се доказује да производ потиче са назначеног географског подручја; 
 

8) друге податке који упућују на то да се ради о производима или услугама посебног квалитета, репутације или других посебних својстава;

9) одредбе о начину обележавања производа;

10) сертификат о извршеној контроли квалитета, односно посебних својстава производа, уколико се специфичне карактеристике производа односе на његов квалитет или посебна својства;

11) одредбе о условима под којима се може користити географска ознака; 
 

12) одредбе о правима и обавезама корисника географске ознаке. 
 

Спецификација може да садржи и податке о посебним својствима сировина или информације о посебном начину употребе производа или услуга, као и друге податке за које подносилац пријаве сматра да могу потврдити наводе из пријаве да је заиста реч о производима, односно услугама посебног квалитета, репутације или других посебних својстава. 
 

 

Члан 11.

Податком о репутацији производа са описаног географског подручја сматрају се сви писани подаци о традицији производње производа са описаног географског подручја, садржани у енциклопедијама, летописима, аналима и сл. публикацијама, као и подаци до којих се дошло истраживањем спроведеним међу релевантним круговима учесника у промету. 
 
 

6. Садржина елабората о специфичним карактеристикама производа

 

Члан 12.

Елаборат о специфичним карактеристикама производа садржи:

1) податке о пословном имену и седишту подносиоца пријаве имена порекла, односно имену и адреси физичког лица и лицу овлашћеном да га представља;

2) назив производа укључујући име порекла којим се штити;  

3) опис производа, односно услуге, укључујући сировину;  

4) податке о посебним својствима и квалитету производа;  

5) податке о устаљеном начину и поступку производње производа;

6) прецизно одређење географског подручја са кога производ потиче и податке о географском подручју из кога потичу сировине, ако се оно разликује од подручја у коме се обавља прерада; 
 

7) сертификат о извршеној контроли квалитета и посебних својстава производа;

8) доказ о извршеној контроли сировина, ако оне не потичу са подручја у коме се обавља прерада; 
 

9) податке о узрочној вези између посебних својстава и квалитета производа и описаног географског подручја;

10) податке којима се доказује да производ потиче са назначеног географског подручја; 
 

11) одредбе о начину обележавања производа;

12) одредбе о условима под којима се може користити име порекла; 
 

13) одредбе о правима и обавезама корисника имена порекла;  

14) податке о количини производа која се произведе у току једне године. 
 

 

Члан 13.

Подаци којима се доказује узрочна веза између квалитета и посебних својстава производа и описаног географског подручја треба да садрже објашњење на који начин карактеристике описаног географског подручја утичу на квалитет и посебна својства производа.

Узрочна веза између квалитета и посебних својстава производа и описаног географског подручја доказује се: 
 

1) подацима о људском фактору (знање и искуство, традиционалне и устаљене вештине у производњи производа на описаном географском подручју); 
 

2) подацима о природним факторима (геопедолошки услови, орографски и климатски услови и сл.). 
 

 

Члан 14.

У спецификацији из члана 10, односно елаборату из члана 12. овог правилника наводе се подаци, и то: 
 

1) о сировинама од којих се прави производ;

2) о пореклу сировина;  

3) о количинама сировина које се набављају;

4) о квалитету сировина;

5) о овлашћеном телу које врши контролу сировина.

 

Члан 15.

Подаци о посебним својствима и квалитету пољопривредних и прехрамбених производа обухватају:

1) податке о физичким особинама готовог производа;  

2) податке о хемијским особинама готовог производа;

3) податке о микробиолошким карактеристикама готовог производа;

4) податке о органолептичким карактеристикама готовог производа.

 

Члан 16.

Подаци о количини производа која се произведе у току једне године обухватају: 
 

1) податке о количини производа;  

2) податке о примаоцу;

3) податке о намени испоручених производа.

 

Члан 17.

Одредбе о начину обележавања производа обухватају:

1) податке о облику у коме се производ ставља у промет;

2) податке о амбалажи у коју се производ пакује;

3) податке о декларисању производа.  
 

7. Садржина захтева за признавање статуса овлашћеног корисника ознаке географског порекла 
 

 

Члан 18.

Захтев за признавање статуса овлашћеног корисника ознаке географског порекла садржи: 
 

1) податке о пословном имену и седишту подносиоца пријаве за признавање статуса овлашћеног корисника ознаке географског порекла, односно имену и адреси физичког лица;

2) податке о пуномоћнику, ако се пријава подноси преко пуномоћника;

3) податак о томе да ли се пријава за признавање статуса овлашћеног корисника односи на име порекла или на географску ознаку;

4) податке о ознаци географског порекла за коју се подноси захтев за признавање статуса овлашћеног корисника (регистарски број, односно број пријаве, назив ознаке географског порекла);

5) географски назив који се штити ознаком географског порекла; 
 

6) податак о врсти производа који се обележава ознаком географског порекла; 
 

7) назив подручја или места одакле производ потиче;

8) назначење специфичних карактеристика производа;  

9) начин обележавања производа;  

10) изглед географске ознаке, односно имена порекла;  

11) назив сертификационог тела које врши контролу квалитета и посебних својстава производа;

12) податак о плаћеној републичкој административној такси;

13) потпис и печат подносиоца пријаве.

 

Члан 19.

Уз захтев из члана 18. овог правилника подносе се прилози, и то: 
 

1) пуномоћје, ако се пријава подноси преко пуномоћника;

2) јавна исправа којом се доказује обављање одређене делатности, односно производња одређеног производа на одређеном географском подручју; 
 

3) сертификат о извршеној контроли квалитета и посебних својстава производа који мора да садржи податке о томе да ли се производња обавља сагласно спецификацији, односно елаборату о специфичним карактеристикама производа; 
 

4) доказ о плаћеној републичкој административној такси.  

Спецификација, односно елаборат подноси се у два примерка и мора бити чврсто повезан. 
 
 

8. Садржина доказа о обављању одређене делатности, односно производњи одређеног производа на одређеном подручју

 

Члан 20.

Доказом о обављању одређене делатности, односно производњи одређеног производа на одређеном подручју сматрају се одговарајуће потврде и решења издати од надлежних органа у складу са законом којим се уређују ознаке географског порекла. 
 

Доказ о обављању одређене делатности, односно производњи одређеног производа на одређеном географском подручју садржи: 
 

1) пословно име, односно презиме и име и седиште, односно адресу подносиоца пријаве за признавање статуса овлашћеног корисника ознаке географског порекла; 
 

2) податке о делатности коју обавља подносилац пријаве за признавање статуса овлашћеног корисника ознаке географског порекла, односно о производњи одређених производа на географском подручју чијим називом се обележавају одређени производи;

3) податке о лицу овлашћеном за заступање ако је подносилац пријаве за признавање статуса овлашћеног корисника правно лице; 
 

4) потпис и печат овлашћеног лица.  
 

9. Садржина исправе о признатом статусу овлашћеног корисника ознаке географског порекла 
 

 

Члан 21.

Исправа о признатом статусу овлашћеног корисника ознаке географског порекла садржи:

1) регистарски број овлашћеног корисника ознаке географског порекла и број пријаве за признавање статуса овлашћеног корисника ознаке географског порекла;

2) датум подношења пријаве за признавање статуса овлашћеног корисника ознаке географског порекла;

3) датум уписа у Регистар овлашћених корисника ознаке географског порекла; 
 

4) податке о овлашћеном кориснику ознаке географског порекла;

5) податак о томе да ли је у питању овлашћени корисник имена порекла или географске ознаке; 
 

6) назив имена порекла, односно назив географске ознаке;

7) назначење врсте производа који се обележава ознаком географског порекла;

8) податке о важењу статуса овлашћеног корисника ознаке географског порекла;

9) датум издавања исправе.
 

10. Садржина захтева за обнову статуса овлашћеног корисника ознаке географског порекла

 

Члан 22.

Захтев за обнову статуса овлашћеног корисника ознаке географског порекла садржи:

1) регистарски број ознаке географског порекла;  

2) датум до када је овлашћени корисник ознаке географског порекла уписан у Регистар овлашћених корисника ознаке географског порекла; 
 

3) податке о пословном имену и седишту подносиоца захтева, односно имену и адреси физичког лица (према стању у регистрима);

4) податке о пуномоћнику, ако се захтев подноси преко пуномоћника;

5) податке о извршеној контроли квалитета и посебних својстава производа – број и датум издавања сертификата о извршеној контроли квалитета и посебних својстава производа, ако је у питању захтев за обнављање статуса овлашћеног корисника имена порекла, односно географске ознаке којом се обележава производ чије се специфичне карактеристике односе на квалитет или посебна својства;

6) попис свих прилога уз захтев;

7) податак о плаћеној републичкој административној такси;  

8) потпис и печат подносиоца захтева.
 

11. Садржина захтева за упис промена које се односе на овлашћене кориснике ознака географског порекла

 

Члан 23.

Захтев за упис промена које се односе на овлашћене кориснике ознака географског порекла садржи:

1) регистарски број овлашћеног корисника ознаке географског порекла, односно број пријаве за признавање статуса овлашћеног корисника; 
 

2) регистарски број ознаке географског порекла;

3) податке о пословном имену и седишту подносиоца захтева, односно имену и адреси физичког лица према стању у регистрима;

4) податке о пуномоћнику ако се захтев подноси преко пуномоћника;

5) податке о овлашћеном кориснику ознаке географског порекла, односно подносиоцу пријаве за признавање статуса овлашћеног корисника ознаке географског порекла; 
 

6) назначење врсте промене чији се упис тражи;

7) податак о плаћеној републичкој административној такси;

8) потпис и печат подносиоца захтева.

 

Члан 24.

Уз захтев из члана 23. овог правилника подносе се прилози, и то:

1) доказ о правном основу промене чији се упис тражи;

2) уредно пуномоћје ако се захтев подноси преко пуномоћника;

3) доказ о плаћеној републичкој административној такси.

Доказом о правном основу промене чији се упис тражи сматра се извод из Регистра привредних субјеката, односно изводи из других одговарајућих регистара надлежних државних органа, односно судова.
 

12. Садржина захтева за измену података о специфичним карактеристикама производа

 

Члан 25.

Захтев за измену података о специфичним карактеристикама производа садржи:

1) податке о пословном имену и седишту подносиоца захтева, односно, имену и адреси физичког лица;

2) регистарски број ознаке географског порекла;  

3) податке о врсти и садржини измене или допуне података о специфичним карактеристикама производа; 
 

4) образложене разлоге због којих се тражи измена, односно допуна података о специфичним карактеристикама производа; 
 

5) податке о пуномоћнику, ако се захтев подноси преко пуномоћника;

6) податак о плаћеној републичкој административној такси;

7) потпис и печат подносиоца захтева.

 

Члан 26.

Уз захтев из члана 25. овог правилника подносе се прилози, и то:

1) анекс елабората о специфичним карактеристикама производа (ако је у питању име порекла), односно анекс спецификације о специфичним карактеристикама производа (ако је у питању географска ознака) са изменама или допунама података о специфичним карактеристикама производа;

2) уредно пуномоћје, ако се захтев подноси преко пуномоћника;

3) доказ о плаћеној републичкој административној такси. 
 

13. Завршна одредба

 

Члан 27.

Овај правилник ступа на снагу осмог дана од дана објављивања у „Службеном гласнику Републике Србије”. 
 
 

Број 20/312-1  

У Београду, 30. новембра 2010. године

Директор,

Бранка Тотић,  с.р.