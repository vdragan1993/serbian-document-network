На основу члана 140. Закона о раду („Службени
гласник РС”, број 24/05),

Министар рада, запошљавања и социјалне политике
доноси
 

 

ПРАВИЛНИК

о садржају
обрасца захтева за остваривање права код фонда солидарности

 "Службени 
гласник РС", број 31 од 8. априла 2005.

 

 

Члан 1.

Овим правилником утврђује се садржај обрасца захтева за остваривање
права код Фонда солидарности (у даљем тексту: Образац захтева), као и остала документација
коју запослени доставља уз Образац захтева. 

 

Члан 2.

Образац захтева садржи:

1) Личне податке подносиоца захтева:

(1) име и презиме; 

(2) дан, месец и година рођења;

(3) место пребивалишта односно боравишта; 

(4) адреса стана (улица и број) и телефон; 

(5) регистарски број личне исправе, место и датум издавања;

(6) јединствени матични број грађана (ЈМБГ);

(7) број жиро односно текућег рачуна. 

2) Податке о послодавцу над којим је покренут стечајни поступак (у
даљем тексту: послодавац):

(1) назив, седиште и адресу послодавца;

(2) ПИБ послодавца;

(3) број и датум решења о покретању стечајног поступка.

3) Назнаку о правима која се потражују:

(1) право на неисплаћену зараду;

(2) право на неисплаћену накнаду зараде за време одсутности са рада
због привремене спречености за рад по прописима о здравственом осигурању који је
био дужан да исплати послодавац (у даљем тексту: накнада зараде);

(3) право на накнаду штете за неискоришћени годишњи одмор кривицом
послодавца за календарску годину у којој је покренут стечајни поступак;

(4) право на неисплаћену отпремнину због одласка у пензију;

(5) право на накнаду штете због повреде на раду или професионалног
обољења на основу одлуке суда донете у календарској години у којој је покренут стечајни
поступак. 

 

Члан 3.

Уз Образац захтева запослени прилаже следећу документацију:

1) уговор о раду, односно други акт о заснивању радног односа;

2) акт којим је престао радни однос за лице коме је престао радни однос
пре покретања стечајног поступка;

3) правноснажна одлука којом се утврђује потраживање и његов исплатни
ред, у складу са прописом о стечају;

4) изјава подносиоца захтева да није искористио годишњи одмор за календарску
годину у којој је покренут стечајни поступак;

5) захтев запосленог за коришћење годишњег одмора за календарску годину
у којој је покренут стечајни поступак упућен послодавцу;

6) решење Републичког фонда за пензијско и инвалидско осигурање запослених
о остварењу права запосленог на пензију; 

7) оверен препис правноснажне одлуке суда којом је утврђено право на
накнаду штете због повреде на раду или професионалног обољења. 

 

Члан 4.

Образац захтева израђен је од хартије беле боје формата А/4. 


 

Члан 5.

Образац захтева одштампан је уз овај правилник и чини његов саставни
део. 

 

Члан 6.

Овај правилник
ступа на снагу осмог дана од дана објављивања у „Службеном гласнику Републике Србије”.

 


Број 110-00-264/2005-02


У Београду, 8. априла
2005. године


Министар,



Слободан Лаловић, с.р.

 



Република Србија 
 
 


Фонд солидарности 
 
Образац


Адреса: ______________

 
 



ЗАХТЕВ ЗА ОСТВАРИВАЊЕ ПРАВА КОД 
		ФОНДА СОЛИДАРНОСТИ


 
 
 


 
ЛИЧНИ ПОДАЦИ ПОДНОСИОЦА ЗАХТЕВА
 


 
 
 


Ред Бр.

 
 


1.
Име и презиме

 


2.
Дан, месец и година рођења

 


3.
Место пребивалишта, односно боравишта

 


4.
Адреса стана (улица и број) и телефон

 


5.
Регистарски број личне исправе, место и датум 
		издавања 
 


6.
Јединствени матични број грађана (ЈМБГ)

 


7.
Број жиро односно текућег рачуна

 


ПОДАЦИ О 
		ПОСЛОДАВЦУ (над којим је покренут стечајни поступак)


1.
Назив, седиште и адреса

 


2.
ПИБ послодавца

 


3.
Број и датум решења о покретању стечајног 
		поступка 
 


ПОДАЦИ О ПРАВИМА КОЈА СЕ ПОТРАЖУЈУ


Врсте права (заокружити 
		право које се потражује) 

 
 


1 . Право на неисплаћену 
		зараду 
 
 


2. Право на неисплаћену 
		накнаду зараде 
 
 


3. Право на накнаду штете 
		за неискоришћени годишњи одмор кривицом послодавца

 
 



4. Право на неисплаћену 
		отпремнину због одласка у пензију 
 

 
 


Право на накнаду штете због 
		повреде на раду или професионалног обољења

 
 


 
 
 



 Уз 
		захтев за остваривање права код Фонда солидарности достављам:
1)
уговор о раду, односно други акт о заснивању радног односа;
2)
акт којим је престао радни однос за лице коме је престао радни 
		однос пре покретања стечајног поступка;
3)
правноснажна одлука којом се утврђује потраживање и његов 
		исплатни ред, у складу са прописом о стечају;
4)
изјава подносиоца захтева да није искористио годишњи одмор за 
		календарску годину у којој је покренут стечајни поступак;
5)
захтев запосленог за коришћење годишњег одмора за календарску 
		годину у којој је покренут стечајни поступак упућен послодавцу;
6)
решење Републичког фонда за пензијско и инвалидско осигурање 
		запослених о остварењу права запосленог на пензију;
7)
оверен препис правноснажне одлуке суда којом је утврђено право на 
		накнаду штете због повреде на раду или професионалног обољења.



 
 
 


Датум подношења захтева:

 Потпис 
		подносиоца захтева