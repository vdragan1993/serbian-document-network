На основу члана 43. став 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), на предлог Министарства правде, 
Влада доноси
ЗАКЉУЧАК
"Службени гласник РС", број 106 од 28. 
				децембра 2016.
 
1. Прихвата се ревидирани Акциони план за спровођење Националне стратегије реформе правосуђа за период 2013–2018. године, који чини саставни део овог закључка.
2. Овај закључак објавити у „Службеном гласнику Републике Србије”.
05 број 700-10944/2016-1
У Београду, 15. децембра 2016. године
Влада
Председник,
Александар Вучић, с.р.
РЕВИДИРАНИ АКЦИОНИ ПЛАНЗА СПРОВОЂЕЊЕ НАЦИОНАЛНЕ СТРАТЕГИЈЕ РЕФОРМЕ ПРАВОСУЂА ЗА ПЕРИОД 2013–2018. ГОДИНE
I. УВОД
Акционим планом за спровођење Националне стратегије реформе правосуђа за период 2013–2018. године (у даљем тексту: Акциони план) утврђују се мере и активности за спровођење Националне стратегије реформе правосуђа за период 2013–2018. године (у даљем тексту: Стратегија) коју је Народна скупштина усвојила на седници одржаној 1. јула 2013. године. У поглављу IV Стратегије, предвиђено је да ће Акциони план за спровођење Стратегије донети Влада и да ће се Акциони план периодично ажурирати.
Акциони план за спровођење Националне стратегије реформе правосуђа за период 2013–2018. године измењен је и допуњен на седници Владе одржаној 23. маја 2014. године и објављен у „Службеном гласнику РС”, број 71/1.
Акциони план је усклађен са Акционим планом за Поглавље 23, будући да он представља кровни стратешки документ у областима на које се односи и да предвиђа обавезу да са његовом садржином буду усклађени сви национални стратешки документи у областима обухваћеним Поглављем 23. 
Ревидирани Акциони план садржи само оне активности које нису обухваћене Акционим планом за Поглавље 23. Истовремено, из Акционог плана су брисане оне активности за које је Комисија за Националну стратегију реформе правосуђа 2013–2018, на основу извештаја надлежних субјеката, утврдила да су реализоване закључно са 1. октобром 2015. године. Оваквим приступом омогућен је поједностављен систем праћења спровођења, као и рационалнија употреба ресурса, а избегнуто двоструко извештавање.
Прилог -
				
				Табела мера и активности за реализацију Акционог плана