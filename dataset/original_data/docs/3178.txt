ЗАКОН

о задужењу 
Cрбије и 

Црне


Горе код


Европске 
инвестиционе банке (Пројекат


А – воде 
и канализације у 

Црној


Гори)

"Службени лист СЦГ ", број 20 од 12. маја 2006.

 

 

Члан 1.

Србија и Црна Гора задужиће се у износу од
5 милиона евра у
своје име, а за рачун државе чланице Републике Црне Горе, код Европске
инвестиционе банке
за финансирање Пројекта А – воде и канализације 
у Црној Гори.

 

Члан 2.

Задужење из члана 1. овог закона извршиће
се на основу Уговора о
финансирању између Србије и 
Црне
Горе и Републике Црне Горе и Европске инвестиционе банке (Пројекат А –
воде и канализације у Црној
Гори) закљученог 3. априла 2006. године између 
Србије и Црне Горе, као зајмопримца, и
Европске инвестиционе
банке, као зајмодавца.

 

Члан 3.

Средствима овог зајма финансираће се
следеће компоненте
Пројекта А – воде и канализације у Црној Гори:

Комплетан пројекат обухвата:

I. У приобалној области – инвестиције
покривају

следеће компоненте:

– санацију пумпних станица,

– заштиту малих морских канализационих
испуста,

– санацију постојећих великих
канализационих испуста,

– опрему за чишћење канализационих одвода,

– реновирање постојеће мреже,

– проширење мреже канализационих одвода,

– нове колекторе и пумпне станице,

– постројења за третирање отпадних вода,

– нове морске канализационе испусте,

– истраживања, студије;

II. У северном и централном региону –
инвестиције покривају:

– примарне канализационе одводе,

– секундарне канализационе одводе,

– постројења за третман отпадних вода за
општине Подгорица,
Никшић и Пљевља.

 

Члан 4.

Ради коришћења средстава из члана 1. овог
закона, корисник
зајма ће отворити посебан рачун код Црногорске комерцијалне банке на територији
Републике Црне
Горе, на коме се средства исказују у еврима, са искључивом наменом коришћења
средстава за
финансирање дела Пројекта А – воде и канализације 
у Црној Гори.

 

Члан 5.

Република Црна Гора се обавезује да у року
од 30 дана од дана ступања
на снагу овог закона, изда Србији и Црној Гори контрагаранцију за уредно
обезбеђење средстава
за измирење доспелих обавеза 
предвиђених
уговором из члана 2. овог закона.

Република Црна Гора обавезује се да ће
обезбеђивати средства
у буџету за текућу годину за измирење дела доспелих обавеза.

Средства из става 2. овог члана Република
Црна Гора преноси на
посебан рачун Србије и Црне Горе 
отворен
код Народне банке Србије, са искључивом наменом отплате зајма из члана 2. овог
закона.

 

Члан 6.

Курсне разлике које могу настати у вези са
измиривањем обавеза,
у смислу овог закона, сноси Република Црна Гора.

 

Члан 7.

Народна банка Србије наплаћује од Републике Црне Горе трошкове
за трансфер средстава за отплату 
обавеза
Европској инвестиционој банци, као провизију за услуге које пружа у смислу
овог закона.

 

Члан 8.

Овај закон ступа на снагу наредног дана од
дана објављивања у
“Службеном листу СЦГ”.