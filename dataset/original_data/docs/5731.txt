На основу члана 111a став 2. Закона о ветеринарству („Службени гласник РС”, бр. 91/05 и 30/10), 
	


Mинистар пољопривреде, шумарства и водопривреде, доноси


 


ПРАВИЛНИК


о храни за животиње с посебним потребама



„Службени гласник РС“, број 
53 од 29. јула 2010.


  


Члан 1.


Овим правилником ближе се прописују услови које мора да испуни храна с посебним наменама која се користи за исхрану животиња с посебним потребама (у даљем тексту: храна за животиње с посебним потребама), као и начин декларисања хране за животиње с посебним наменама.


 


Члан 2.


Поједини изрази употребљени у овом правилнику имају следеће значење:


1) хранива јесу производи биљног или животињског порекла у свом природном облику, у свежем или прерађеном стању, производи који потичу из индустријске прераде, као и органске и неорганске материје, који се користе појединачно или у мешавини и могу а не морају да садрже адитиве, а намењени су за оралну исхрану животиња;


2) смеша јесте храна за животиње која настаје мешавином хранива и може а не мора да садржи адитиве, а која је намењена за оралну исхрану животиња као потпунa или допунска храна за животиње;


3) храна за животиње с посебним потребама јесте смеша, која се због свог посебног састава или начина производње јасно разликује од потпуне или допунске хране за животиње, као и медициниране хране за животиње и која је припремљена са наменом да испуни посебне нутрититивне потребе животиња;


4) посебно нутритивно дејство јесте дејство на процесе асимилације, апсорпције или метаболизма паса, мачака или домаћих животиња који су привремено или трајно нарушени a којим се постиже задовољавање посебних нутритивних потреба тих животиња, тако да се исхраном овом врстом хране за животиње њихово стање поправља;


5) основне нутритивне карактеристике јесу скуп основних својстава хранива којима се постиже посебно нутритивно дејство хране за животиње с посебним потребама;


6) услови у погледу декларисања јесу сви подаци (основне нутритивне карактеристике, врста или категорија животиња, подаци о декларисању, препорука о дужини коришћења и остали захтеви, укључујући и посебно нутритивно дејство) који морају да се унесу у декларацију хране за животиње с посебним потребама. 
	


 


Члан 3.


Храна за животиње с посебним потребама може да се стави у промет ако испуњава услове у погледу посебног нутритивног дејства и декларисања, као и ако нема штетно дејство на здравље животиња или људи и животну средину, у складу са законом којим се уређује ветеринарство.


Поред услова из става 1. овог члана, храна за животиње с посебним потребама мора да испуњава и услове у погледу дозвољених штетних материја у храни за животиње у складу са посебним прописом.


 


Члан 4.


Услови које мора да испуни храна за животиње с посебним потребама у погледу посебног нутритивног дејства и декларисања дати су у Табели.


 


Табела


 


Услови у погледу посебног нутритивног дејства и декларисања хране за животиње с посебним потребама






1.




2.




3.




4.




5.




6.








Посебно нутритивно дејство




Основне нутритивне 
            карактеристике




Врста или 
            категорија 
            животиња




Подаци о декларисању




Препорука 
            о дужини 
            коришћења




Остали захтеви






1.




2.




3.




4.




5.




6.






Помоћ раду бубрега у случају   хроничне бубрежне инсуфицијенције(1)




Низак ниво фосфора као и ограничен   ниво протеина али високе биолошке вредности који је високог квалитета




Пси и мачке




-Извори протеина


-калцијум


-фосфор


-калијум


-натријум


-садржај есенцијалних масних   киселина (ако је додато)




Почетно до шест месеци(2)




У декларацију унети: „Препоручује   се да се пре употребе или продужења коришћења затражи савет ветеринара”.


У упутству за употребу навести:


„Вода мора да буде стално   доступна.”






Отапање струвитног каменца(3)




Својство закисељавања мокраће,   низак ниво магнезијума и ограничен ниво протеина али високе биолошке   вредности




Пси




-Извори протеина


-калцијум


-фосфор


-натријум


-магнезијум


-калијум


-хлориди


-сумпор


-супстанце које су закисељивачи   мокраће




Пет до 12 недеља




У упутству за употребу навести: 


„Вода мора да буде стално   доступна.”


У декларацију унети:


„Препоручује се да се пре употребе   или продужења коришћења затражи савет ветеринара.”






Својство закисељавања мокраће и   низак ниво магнезијума




Мачке




-Калцијум


-фосфор


-натријум


-магнезијум


-калијум


-хлориди


-сумпор


-укупни таурин


-супстанце које закисељавају   мокраћу



             

             




Спречавање поновног настајања   струвитног каменца(3)




Својство закисељавања мокраће и   умерен ниво магнезијума




Пси и мачке




-Калцијум


-фосфор


-натријум


-магнезијум


-калијум


-хлориди


-сумпор


-супстанце које закисељавају   мокраћу




До шест месеци




У декларацију унети: „Препоручује   се да се пре употребе или продужења коришћења затражи савет ветеринара.”






Спречавање настанка уратних   каменаца




Низак ниво пурина, као и низак   ниво протеина али високе биолошке вредности




Пси и мачке




-Извори протеина




До шест месеци или доживотно у   случајевима и реверзибилног поремећаја метаболизма мокраћне киселине




У декларацију унети: „Препоручује   је се да се пре употребе или продужења коришћења затражи савет ветеринара.”






Спречавање настајања оксалатних   каменаца




Низак ниво калцијума, низак ниво D   витамина, као и својство мокраће да постане базна




Пси и мачке




-Фосфор


-калцијум


-натријум


-магнезијум


-калијум


-хлориди


-сумпор


-укупни D витамин


-хидрокси-


пролин


-супстанце које мокраћу чине   базном




До шест месеци




У декларацију унети: „Препоручује   се да се пре употребе или продужења коришћења затражи савет ветеринара.”






Спречавање настанка цистинских   каменаца




Низак ниво протеина, умерен ниво   аминокиселина које садрже сумпор, као и постизање базне реакције мокраће




Пси и мачке




-Укупне тио- аминокиселине


-натријум


-калијум


-хлориди


-сумпор


-супстанце које мокраћу чине   базном




Почетно до годину дана




У декларацију унети: „Препоручује   се да се пре употребе или продужења коришћења затражи савет ветеринара.”






Смањење неподношљивости на   поједине састојке и хранљиве материје(4)




Одабрани извори протеина


и /или


одабрани извори угљених хидрата




Пси и мачке




-Извори протеина


-садржај есенцијалних масних   киселина (ако су додате)


-извори угљених хидрата


-садржај есенцијалних масних   киселина (ако су додате)




Три до осам недеља, а ако знаци   неподно-


шљивости нестану, ова храна за   животиње може се користити неограничено дуго






Спречавање акутних поремећаја   ресорпције у цревима




Повећан ниво електролита и лако   сварљивих састојака




Пси и мачке




-Лако сварљиви састојци, а према   потреби и начин њихове прераде


-натријум


-калијум


-извори слузи (ако су додати)




Једна до две недеље




У декларацију унети:


- „У току трајања и током опоравка   од акутног пролива.”


- „Препоручује се да се пре   употребе или продужења коришћења затражи савет ветеринара.”






Компензација поремећаја варења(5)




Лако сварљиви састојци, као и   низак ниво масти




Пси и мачке




Лако сварљиви састојци, а према   потреби и начин њихове прераде




Три до 12 недеља, а доживотно у   случају хроничне инсуфиције-нције гуштераче


(панкреаса)




У декларацију унети: „Препоручује   се да се пре употребе или продужења коришћења затражи савет ветеринара.”






Помоћ раду срца у случају хроничне   срчане инсуфицијенције




Низак ниво натријума, као и   повећан однос калијума и натријума




Пси и мачке




-Натријум


-калијум


-магнезијум




Почетно до шест месеци




У декларацију унети: „Препоручује   се да се пре употребе или продужења коришћења затражи савет ветеринара.”






Регулација снабдевања глукозом   (Diabetes mellitus)




Низак ниво угљених хидрата који   брзо отпуштају глукозу




Пси и мачке




-Извори угљених хидрата


- поступак прераде угљених хидрата   ако су одговарајући


-скроб


-укупни шећер


-фруктоза (ако је додата)


-садржај есенцијалних масних   киселина (ако су додате)


-извор кратко и средње ланчаних   масних киселина (ако су додате)




Почетно до шест месеци




У декларацију унети: „Препоручује   се да се пре употребе или продужења коришћења затражи савет ветеринара.”






Потпора функцији јетре у случају   хроничне инсуфицијенције јетре




Протеини високе биолошке   вредности, умерена количина протеина, висок ниво есенцијалних масних   киселина, као и висок ниво лако сварљивих угљених хидрата




Пси 




-Извор протеина


-садржај есенцијалних масних   киселина


-лако сварљиви угљених хидрата, а   према потреби и начин њихове прераде


-натријум


-укупни бакар




Почетно до шест месеци




У декларацију унети: „Препоручује   се да се пре употребе или продужења коришћења затражи савет ветеринара.”


У упутству за употребу навести:


„Вода мора да буде стално   доступна.”






протеини високе биолошке   вредности, умерена количина протеина, висок ниво есенцијалних масних киселина




Мачке 




-Извор протеина


-садржај есенцијалних масних   киселина


-натријум


-укупни бакар




Почетно до шест месеци




У декларацију унети: „Препорука је   да се пре употребе или продужења коришћења затражи савет ветеринара.”


У упутству за употребу навести:


„Вода мора да буде стално   доступна.”






Регулација метаболизма масти у   случају хиперлипидемије




Низак ниво масти и висок ниво   есенцијалних масних киселина




Пси и мачке




-Садржај есенцијалних масних   киселина,


- садржај n-3 масних киселина (ако   су додате)




Почетно до два месеца




У декларацију унети: „Препорука је   да се пре употребе или продужења коришћења затражи савет ветеринара.”






Смањење нивоа бакра у јетри




Низак ниво бакра




Пси 




-Укупни бакар




Почетно до шест месеци




У декларацију унети: „Препоручује   се да се пре употребе или продужења коришћења затражи савет ветеринара.”






Смањење прекомерне телесне масе




Низак ниво енергије




Пси и мачке




Енергетска вредност




До постизања жељене телесне масе




У упутству за употребу навести   препоруку за


одговарајући дневни унос хране.






Успостављање нутритивне равнотеже,


опоравак (6)




Висок ниво енергије, висока   концентрација есенцијалних и високо сварљивих хранљивих материја




Пси и мачке




-Високо сварљиви састојци, а према   потреби начин њихове прераде


-енергентска вредност


-садржај n-3 и n-6 масних киселина   (ако су додате)




До опоравка




Ако се храна даје сондом у   декларацију унети: „Давати под надзором ветеринара.”






Регулисање функција коже у случају   дерматозе или прекомерног губитка длаке




Висок ниво есенцијалних масних   киселина




Пси и мачке




-Садржај есенцијалних масних   киселина




До два месеца




У декларацију унети: „Препоручује   се да се пре употребе или продужења коришћења затражи савет ветеринара.”.






Смањење ризика појаве млечне   грознице




Низак ниво калцијума


и/или


низак однос катјона/анјона


или


висок ниво зеолита (синтетички   натријум алуминијум силикат)


или


висок ниво калцијума у облику   високо сварљивих калцијумових соли




Млечне краве




-Калцијум


-фосфор


-магнезијум


-Калцијум


-фосфор


-натријум


-калијум


-хлориди


-сумпор


Садржај синтетичког натријум   алуминијум силиката


Укупан садржај калцијума, 


-извори калцијума


-количина из појединих извора 




Једна до четири недеље пре телења


Једна до четири недеље пре телења


Две недеље пре телења


Почети са првим знацима телења до   два дана након телења




У упутству о начину употребе   навести: 
				


„Престати хранити након телења.”


У упутству о начину употребе   навести: 
				


„Престати хранити након телења.”


У упутству о начину употребе   навести: 
				


-„Рестрикција уноса хране на   дневном нивоу требало би да буде смањена до 500 g натријум алуминијум   силиката по животињи.”


-„Престати хранити након телења.”


У декларацију унети:


- инструкцију за употребу односно   број апликација и време пре и после телења; 
				


-„Препоручује се да се пре   употребе затражи мишљење нутриционисте.”






Смањење ризика од појаве кетозе(7)   и (8)




Састојци који дају глукогене   изворе енергије 
				




Млечне краве и овце




-Састојци који служе као извор   енергије богати прекурзорима глукозе


-пропан-1,2-диол (ако је додат као   прекурзор глукозе)


-глицерол (ако је додат као   прекурзор глукозе)




Три до шест недеља након телења(9)


Последњих шест недеља пре телења и   прве три недеље после јагњења(10)






Смањење ризика од појаве пашне   тетаније


(хипомагнезијемија)




Висок ниво магнезијума, лако   сварљиви угљенохидрати, умерен ниво протеина и низак ниво калијума




Преживари




-Скроб


-укупни шећери


-магнезијум


-натријум


-калијум




Три до десет недеља током раздобља   брзог раста трава




У упутству о начину употребе   навести како се употребљава та храна ако се балансира дневни оброк у погледу   целулозе и лако доступних извора енергије. 
				


У декларацију унети: „Нарочито за   приплодне овце у лактацији”, ако се користи као храна за оваце.






Смањивање ризика од појаве ацидозе




Низак ниво брзо ферментирајућих   угљених хидрата и високи пуферски капацитет




Преживари




-Скроб


-укупни шећери




Највише два месеца(11)




У упутству о начину употребе   навести како се употребљава та храна ако се балансира дневни оброк у погледу   целулозе и брзо ферментирајућих извора угљених хидрата. 
				


У декларацију унети:


„ Нарочито за високо млечне   краве”, ако се користи као храна за млечне краве.


У декларацију унети:


„Нарочито за интензивну исхрану   преживара”(12), ако се користи као храна за преживаре у тову.






Очување равнотеже воде и   електролита




Претежно електролити и лако   растопљиви угљени хидрати




Телад


прасад


јагњад


јарад


ждребад




-Извор угљених хидрата


-натријум


-калијум


-хлориди




Један до седам дана (један до три   дана у случају искључиве исхране овом храном за животиње)




У декларацију унети:


- „У случају опасности од појаве и   током трајања опоравка од поремећаја варења (пролива).”


- „Препоручује се да се пре   употребе затражи савет ветеринара.”






Смањење ризика од појаве мокраћних   каменаца




Низак ниво фосфора и магнезијума и   закисељивање мокраће




Преживари




-Калцијум


-фосфор


-натријум


-магнезијум


-калијум


-хлориди


-сумпор


-супстанце које закисељавају   мокраћу




До шест недеља




У декларацију унети:


„Нарочито за интензивну исхрану   младих животиња.”


У упутству о начину употребе   навести: 
				


„Вода мора да буде стално   доступна.”






Смањење реакције на стрес 




Висок ниво магнезијума


и/или


Лако сварљиви састојци




Свиње




-Магнезијум


-Лако сварљиви састојци, а према   потреби и начин њихове прераде


-Садржај n-3 масних киселина (ако   су додате)




Један до седам дана




У упутству о начину употребе   навести када се препоручује употреба те хране.






Успостављање физиолошког варења




Низак пуферски капацитет и лако   сварљиви састојци




Прасад




-Лако сварљиви састојци, а према   потреби и начин њихове прераде


-пуферски капацитет


-извор адстригената (ако су   додати)


-извор слузи (ако је додата)




Две до четири недеље




У декларацију унети: 


„У случају опасности од појаве и   током трајања опоравка од поремећаја варења (пролива).”






Лако сварљиве сировине




Свиње




-Лако сварљиви састојци, а према   потреби и начин њихове прераде


-извор адстригената (ако су   додати)


-извори слузи (ако је додата)



             

             




Смањење опасности од појаве   затвора




Супстанце које подстичу мотилитет   црева




Крмаче




- Супстанце које подстичу   мотилитет црева




10 до 14 дана пре прашења као и 10   до 14 дана после прашења




 






Смањење опасности од синдрома   масне јетре 
				




Низак ниво енергије уз висок удео   метаболичке енергије из липида, као и висок ниво полинезасићених масних   киселина




Носиље




-Енергетска вредност 


(израчуната према ЕЦ методу)


-удео метаболичке енергије из   липида


-садржај поли-незасићених масних   киселина




До 12 недеља




 






Поремећај варења




Низак ниво засићених масних   киселина и висок ниво витамина топивих у мастима




Живина осим гусака и голубови




Проценат засићених масних киселина   у односу на укупне масне киселине,


-укупни витамин А


-укупни витамин D


-укупни витамин К




У току прве две недеље након   излегања




 






Уравнотежење хранљивих супстанци   приликом коначног смањења функције танког црева


(компензација хроничне   инсуфицијенције танких црева)




Угљени хидрати, протеини и масти   високе предцекалне сварљивости




Копитари(13)




Извор предцекално високо сварљивих   угљених хидрата, протеина и масти, а према потреби и начин њихове прераде




Почетно до шест месеци




У упутству о начину употребе   навести када се препоручује употреба те хране, начин на који се даје, а   нарочито да се дневно даје у већем броју мањих оброка. 
				


У декларацију унети:


„Препоручује се да се пре употребе   затражи савет ветеринара.”






Уравнотежење хранљивих супстанци   приликом хроничног смањења функције дебелог црева


(компензација хроничне   инсуфицијенције дебелог црева)




Лако сварљива влакна целулозе




Копитари




-Извори целулозе


-садржај n-3 масних киселина (ако   су додате)




Почетно до шест месеци




У упутству о начину употребе   навести када се препоручује употреба те хране и начин на који се даје. 
				


У декларацију унети: „Препоручује   се да се пре употребе или продужења коришћења затражи савет ветеринара”.






Смањење реакције на стрес




Лако сварљиве сировине




Копитари




-Магнезијум


-лако сварљиве сировине, а према   потреби и начин њихове прераде


-садржај n-3 масних киселина (ако   су додате)




Две до четири недеље




У упутству о начину употребе   навести када се препоручује употреба те хране. 
				






Надокнада електролита у случају   њиховог губитка појачаним знојењем




Претежно електролити и лако   ресорптивни угљени хидрати




Копитари




-Калцијум


-натријум


-магнезијум


-калијум


-хлориди


-глукоза




Један до три дана




У упутству о начину употребе   навести када се препоручује употреба те хране. 
				


Када ова храна за животиње чини   значајан удео дневног оброка, мора бити припремљено упутство о начину промене   оброка.


Навести у упутству о начину   употребе:


„Вода мора да буде стално   доступна.”






Успостављање нутритивне равнотеже,


опоравак




Висок ниво есенцијалних хранљивих   материја и високо сварљивих састојака




Копитари




-Лако сварљиви састојци, а према   потреби и начин њихове прераде


-садржај n-3 и n-6 масних киселина   (ако су додате)




До постизања опоравка




У упутству о начину употребе   навести када се препоручује употреба те хране. 
				


Ако се храна даје сондом, у   декларацију унети: 
				


„Давати под надзором ветеринара.”






Потпора функцији јетре у случају   хроничне инсуфицијенције јетре




Низак ниво протеина које морају   бити високе биолошке вредности, као и високо сварљиви угљени хидрати 
				




Копитари




-Извори протеина и целулозе


-високо сварљиви угљени хидрати, 


а према потреби и начин њихове   прераде


- метионин


- холин


-садржај n -3 масних киселина (ако   су додате)




Почетно до шест месеци




У упутству о начину употребе   навести када се препоручује 
            употреба те хране, начин на који се даје, а нарочито да се дневно даје у   већем броју мањих оброка. 
				


У декларацију унети: „Препоручује   се да се пре употребе или продужења коришћења затражи савет ветеринара”.






Потпора раду бубрега у случају   хроничне бубрежне инсуфицијенције




Низак ниво фосфора, као и низак   ниво протеина али високе биолошке вредности




Копитари




- Извор протеина


- калцијум


-фосфор


-калијум


-магнезијум


-натријум




Почетно до шест месеци




У декларацију унети: „Препоручује   се да се пре употребе или продужења коришћења затражи савет ветеринара”


Навести у упутству о начину   употребе:


„Вода мора да буде стално   доступна.”






 


(1) Према потреби, произвођач може да препоручи употребу код привремене инсуфицијенције бубрега.


(2) Када се храна за животиње с посебним потребама употребљава код привремене инсуфицијенције бубрега, препорука о дужини коришћења је две до четири недеље.


(3) Ако се храна за животиње с посебним потребама користи у исхрани мачака произвођач може да препоручи употребу код болести доњег уринарног тракта мачака или уролошког синдрома мачака (У.С.М.).


(4) Уместо речи: „поједине састојке и хранљиве материје”, могу да се наведу тачно одређене неподношљивости.


(5) Произвођач може да допуни употребу код егзокрине инсуфицијенције гуштераче (панкреаса).


(6) Ако се храна за животиње с посебним потребама користи у исхрани мачака, произвођач може да препоручи употребу код јетрене липидозе мачака.


(7) Термин: „кетоза” може да се замени термином: „ацетонемија”.


(8) Према потреби, произвођач може да препоручи употребу у случају опоравка од кетозе.


(9) Када се храна за животиње с посебним наменама користи у исхрани млечних крава.


(10) Када се храна за животиње с посебним наменама користи у исхрани оваца.


(11) Када се храна за животиње с посебним наменама користи у исхрани млечних крава препорука о дужини коришћења је највише до два месеца од почетка лактације.


(12) Навести врсту или категорију преживара.


(13) Ако се храна за животиње с посебним наменама користи у исхрани старих животиња (храна са лако сварљивим сировинама), обавезно се поред врсте или категорије животиње, ставља напомена: „за старе животиње”.


 


Члан 5.


Храна за животиње с посебним потребама декларише се на начин прописан овим правилником и у складу са посебним прописима којима се уређује декларисање хране за животиње и декларисање хране за кућне љубимце.


Када је у Табели колона 2, наведено више од једног скупа основних нутритивних карактеристика које су означене речима и/или, за постизање истог посебног нутритивног дејства произвођач може да користи један или све скупове основних нутритивних карактеристика да би постигао посебно нутритивно дејство које је наведено у Табели колона 1.


У зависности од скупова основних нутритивних карактеристика произвођач мора да испуни посебне услове за декларисање наведене у Табели колона 4.


Када су у Табели кол. 2. и 4. наведени адитиви, ти адитиви морају да буду одобрени за употребу у складу са посебним прописом. 
	


Ако се у Табели колона 4. захтева извор састојака и аналитички састав, произвођач мора да сачини прецизну декларацију са подацима наведеним у тој колони на основу којих може да се утврди да ли храна за животиње с посебним потребама одговара основним нутритивним карактеристикама те хране.


Ако је у складу са Табелом колона 4. неопходно у декларацију унети супстанцу, која је истовремено и адитив, а наведена је реч: „укупно”, подаци о супстанци (адитиву) унети у декларацију морају да се односе на укупну количину наведене супстанце која је природно присутна у хранивима, као и на количину која је у виду адитива додата у храну за животиње с посебним потребама. 
	


Ако су у Табели колона 4. наведене речи: „ако је додато”, у декларацију мора да се унесе састојак или адитив који је додат или му је повећана количина да би се постигло посебно нутритивно дејство. 
	


Аналитички састав који се односи на састојке и адитиве наведене у Табели колона 4, мора да буде унет у декларацију количински (квантитативно).


Препорука о дужини коришћења која је наведена у Табели колона 5. означава временски период у коме посебно нутритивно дејство може нормално да се постигне. Произвођачи могу да наведу прецизнији временски период коришћења, али само у оквиру временског периода наведеног у Табели колона 5.


Ако је храна за животиње с посебним потребама предвиђена за више посебних нутритивних дејстава наведених у Табели колона 1, она мора да задовољи сваки услов који се односи на та посебна нутритивна дејства.


Ако је храна за животиње с посебним потребама произведена као допунска смеша, произвођач у декларацију уноси упутство за припрему дневног оброка са том храном.


 


Члан 6.


У декларацију хране за животиње с посебним потребама:


1) после трговачког имена, код назива хране за животиње с посебним потребама уноси се ознака: „дијететска”, наводи врста или категорија животиње на коју се та храна односи, као и посебно нутритивно дејство те хране;


2) у делу који се односи на начин употребе уносе се прецизна упутства за правилну употребу, а нарочито наглашава посебно нутритивно дејство те хране на врсту или категорију животиње односно део тела или орган животиње;


3) у делу који се односи на друге податке од значаја за производњу уносе се основне нутритивне карактеристике те хране;


4) у делу који се односи на сировине употребљене у производњи односно у делу који се односи на гарантоване анализе уносе се аналитичке вредности из Табеле колона 4. којима се постиже одговарајуће нутритивно дејство;


5) у делу који се односи на начин употребе, уноси се препорука о дужини коришћења и остали захтеви (ако постоје), а посебно назнака: „Препоручује се да се пре употребе затражи савет стручног лица.”, ако она постоји као услов у Табели колона 6.


Када је одредбама чл. 4. и 5. овог правилника прописано да се у декларацију хране за животиње с посебним потребама уносе одређени подаци онда се, поред података из става 1. овог члана, и ти подаци уносе на одређено место у декларацију у складу са посебним прописом. 
	


 


Члан 7.


Код хране за животиње с посебним потребама може да се истакне присутност супстанци и/или одобрених адитива који дају посебну важност или специфичност тој храни (осим код хране за животиње с посебним потребама која се користи у исхрани паса и мачака) тако што се у декларацију уноси минималан или максималан удео тих супстанци и/или одобрених адитива.


Код хране за животиње с посебним потребама може да се истакне да нека супстанца и/или одобрени адитив нису присутни у тој храни (осим код хране за животиње с посебним наменама која се користи за исхрану паса и мачак) тако што се у декларацију уноси тај податак, чиме се истиче важност или специфичност те хране.


Код хране за животиње с посебним потребама може да се истакне присуство или низак ниво једног или више аналитичких састојака који су битни јер дају посебну важност тој храни тако што се у декларацију у процентима уноси њихов минималан или максималан удео. 
	


У декларацију хране за животиње с посебним наменама могу да се унесу специфична патолошка стања из Табеле колона 1.


За декларисање, односно означавање хране за животиње с посебним наменама користи се искључиво ознака: „дијететска” и није допуштено коришћење других описних ознака. 
	


 


Члан 8.


Овај правилник ступа на снагу осмог дана од дана објављивања у „Службеном гласнику Републике Србије”.


  


Број 011-00-00119/2010-09


У Београду, 27. јула 2010. године


Министар,


др Саша Драгин, с.р.