На основу члана 214а ст. 1. и 4. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15, 96/15 – др. закон и 92/16) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
УРЕДБУ
о утврђивању лучког подручја на међународном путничком пристаништу у Кладову
"Службени гласник РС", број 2 од 13. јануара 
				2017.
   
Члан 1.
Овом уредбом утврђује се лучко подручје на међународном путничком пристаништу у Кладову у складу са Стратегијом развоја водног саобраћаја Републике Србије од 2015. до 2025. године („Службени гласник РС”, број 3/15), документима просторног и урбанистичког планирања и планским документима који се односе на управљање водама.
Члан 2.
Лучко подручје из члана 1. ове уредбе чини катастарска парцела број 3934/2 уписана у лист непокретности број 248 Катастарске општине Кладово, укупне површине 6 а 1 m².
Члан 3.
На основу ове уредбе извршиће се забележба лучког подручја у катастру непокретности.
Агенција за управљање лукама доставиће потребну документацију надлежном правобранилаштву које ће извршити спровођење забележбе из става 1. овог члана.
Члан 4.
Графички приказ подручја из члана 2. ове уредбе је одштампан уз ову уредбу и чини њен саставни део.
Члан 5.
Ова уредба ступа на снагу осмог дана од дана објављивања у „Службеном гласнику Републике Србије”.
05 број 110-206/2017
У Београду, 13. јануара 2017. године
Влада
Председник,
Александар Вучић, с.р.