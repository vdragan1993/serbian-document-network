На основу члана 99. став 1. тачка 7. Устава Републике Србије („Службени гласник РС”, број 98/06), члана 15. став 1. тачка 7. Закона о Народној скупштини („Службени гласник РС”, број 9/10) и члана 136. Пословника Народне скупштине Републике Србије („Службени гласник РС”, број  14/09),


    Народна скупштина Републике Србије, на Другој седници Првог редовног заседања у 2010. години, одржаној 5. маја 2010. године, донела је


 


 


ОДЛУКУ


о образовању Радне групе за израду предлога закона ради стварања формално-правних услова за поступање надлежних органа по пријавама о нестанку новорођене деце из породилишта


„Службени гласник РС“, број 30 од 7. маја 2010.


 


      



    1. Образује се Радна група за израду предлога закона ради стварања формално-правних услова за поступање надлежних органа по пријавама о нестанку новорођене деце из породилишта (у даљем тексту: Радна група), у саставу:


    – Јудита Поповић, народни посланик


    – Маја Виденовић, народни посланик 



    – Елвира Ковач, народни посланик 



    – др Паја Момчилов, народни посланик 



    – Снежана Стојановић-Плавшић, народни посланик 



    – Ђорђе Милићевић, народни посланик 



    – Милица Војић-Марковић, народни посланик 



    – др Никола Крпић, народни посланик 



    – Срђан Спасојевић, народни посланик 



    – Владимир Ћеклић, представник Министарства правде 



    – Јелица Радуловић, представник Министарства здравља


    – Родољуб Радовановић, представник Министарства унутрашњих послова


    – Вијолета Палић, представник Министарства унутрашњих послова


    – др Марија Драшкић, редовни професор Правног факултета Универзитета у Београду


    – др Горан Илић, ванредни професор Правног факултета Универзитета у Београду.


 

    2. Председник Народне скупштине сазива прву седницу Радне групе којом председава до избора председавајућег Радне групе.


    Радна група на првој седници бира председавајућег и заменика председавајућег из реда народних посланика.
 


    3. Задатак Радне групе је да, сагласно Извештају Анкетног одбора образованог ради утврђивања истине о новорођеној деци несталој из породилишта у више градова у Србији, који је усвојила Народна скупштина Републике Србије на седници одржаној 14. јула 2006. године, сачини текстове предлога закона о изменама закона у области кривичног, управног, породичног права и у области здравства, ради стварања формално-правних услова за поступање правосудних и других надлежних органа по пријавама родитеља који сумњају да су им новорођена деца нестала из породилишта.
 


    4. Радна група ће задатак из тачке 3. ове одлуке извршити у року од три месеца од дана ступања на снагу ове одлуке, о чему ће поднети извештај Народној скупштини.
 


    5. Радна група престаје са радом даном подношења извештаја Народној скупштини.
 


    6. Стручну и административно-техничку подршку Радној групи пружа Служба Народне скупштине.
 


    7. Ова одлука ступа на снагу наредног дана од дана објављивања у „Службеном гласнику Републике Србије”. 



 


          РС број 11


          У Београду, 5. маја 2010. године


          
	Народна скупштина Републике Србије


            Председник,


          проф. др 
	Славица Ђукић-Дејановић, с.р.