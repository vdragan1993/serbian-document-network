На основу члана 17. став 1. и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Радне групе за борбу против кријумчарења дувана
"Службени гласник РС", број 47 од 18. маја 
				2016.
 
1. Образује се Радна група за борбу против кријумчарења дувана (у даљем тексту: Радна група).
2. Задатак Радне групе је разматрање најсложенијих питања у области борбе против кријумчарења дувана, обрађеног дувана и дуванских производа, као и координација рада свих надлежних органа и других субјеката у борби против кријумчарења дувана, обрађеног дувана и дуванских производа.
3. У Радну групу се именују:
1) за председника:
– Владимир Ребић, вршилац дужности директора полиције;
2) за чланове:
(1) Александар Ђорђевић, директор Безбедносно-информативне агенције;
(2) Драгана Марковић, директор Пореске управе;
(3) Милош Томић, вршилац дужности директора Управе царина;
(4) Славица Јелача, вршилац дужности директора Управе за дуван.
4. Радна група је дужна да задатке из тачке 2. ове одлуке обавља континуирано, а о свом раду ће тромесечно подносити извештај Влади.
5. Радна група може ангажовати стручњаке из различитих области ради извршења задатака из тачке 2. ове одлуке.
6. Чланови Радне групе, као ни стручњаци ангажовани од стране Радне групе, немају право на накнаду за рад.
7. Стручне и административно-техничке послове за потребе Радне групе обављаће Министарство унутрашњих послова.
8. Ова одлука ступа на снагу осмог дана од дана објављивања у „Службеном гласнику Pепублике Cрбије”.
 
05 број 02-4787/2016
У Београду, 17. маја 2016. године
Влада
Председник,
Александар Вучић, с.р.