На основу члана 2. став 1. Закона о отклањању последица поплава у Републици Србији („Службени гласник РС”, број 75/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
УРЕДБУ
о утврђивању Државног програма обнове јавних објеката спортске инфраструктуре
"Службени гласник РС", број 18 од 13. фебруара 
				2015.
 
Члан 1.
Овом уредбом утврђује се Државни програм обнове јавних објеката спортске инфраструктуре.
Члан 2.
Државни програм обнове јавних објеката спортске инфраструктуре одштампан је уз ову уредбу и чини њен саставни део.
Члан 3.
Ова уредба ступа на снагу наредног дана од дана објављивања у „Службеном гласнику Републике Србије”.
05 број 110-1138/2015-1
У Београду, 12. фебруара 2015. године
Влада
Председник,
Александар Вучић, с.р.
ДРЖАВНИ ПРОГРАМ ОБНОВЕ ЈАВНИХ ОБЈЕКАТА СПОРТСКЕ ИНФРАСТРУКТУРЕ
1. Област у којој се спроводе мере
Програм се односи на јавне објекте спортске инфраструктуре оштећене услед дејства поплаве у складу са одредбом члана 26. Закона о отклањању последица поплава у Републици Србији („Службени гласник РС”, број 75/14 – у даљем тексту: Закон). 
Програм обухвата спортске објекте јавне намене у јавној својини и то: спортски центри, спортска хала, базени, атлетска стаза и атлетски стадион, отворени спортски терени. 
Територија на којој се спроводе мере је територија јединица локалних самоуправа утврђених у складу са чланом 1. Закона.
2. Анализа затеченог стања и сагледавање могућих даљних штетних последица поплава односно дејства клизишта
На основу извештаја надлежних органа јединица локалне самоуправе и провере података на терену, прелиминарно је утврђено да је оштећено 212 спортских објеката. Министарство омладине и спорта у току трајања ванредне ситуације у непосредној комуникацији са локалним самоуправама, 21. маја 2014. године, извршило је евидентирање и сачинило Прелиминарни извештај о стању спортске инфраструктуре на територијама јединица локалних самоуправа угроженим поплавом. Наведени извештај је саставни део мајског извештаја Владе о ванредној ситуацији изазваној поплавама у току априла и маја 2014. године. 
Ради детаљнијег сагледавања штете на спортским објектима, које су настале ванредним догађајима изазваним обилним падавинама, поплавом, повећањем нивоа подземних вода, појавом клизишта и сл., 23. маја 2014. године, Министарство омладине и спорта је у комуникацији са председницима и градоначелницима 43 јединице локалне самоуправе затражило да се изврши преглед постојећих спортских објеката на њиховој територији и достави извештај о стању спортске инфраструктуре. 
Канцеларија за помоћ и обнову поплављених подручја је, 7. јула 2014. године, доставила јединствени формулар за унос података о штети на јавним објектима који је прослеђен јединицама локалне самоуправе електронским путем ради уписивања података. Јединице локалне самоуправе су ангажовале стручне комисије које су извршиле процену штете на спортским објектима. 
Обрадом добијених података утврђено је да је потребно извршити санацију и реконструкцију укупно 25 спортских објеката у 16 јединица локалне самоуправе. Такође је потребно извршити санацију земљишта у оквиру једног спортског центра ради заштите спортског објекта услед појаве клизишта под дејством поплавног таласа. Сви ови објекти су обухваћени овим државним програмом.
3. Мере које треба предузети ради обнове, односно санације последица поплава, односно дејства клизишта
Ради обнове објеката спортске инфраструктуре потребно је извести радове на реконструкцији и санацији постојећих објеката. У највећем броју случајева изводиће се грађевинско занатски радови, а код базена и набавка опреме и постројења. Приоритети у отклањању штете су утврђени у складу са Упутством о јединственој методологији за процену штете од елементарних непогода, а узимајући у обзир: обим штете и последице, категорију оштећења: оштећено – уништено, износ средстава, степен развијености јединице локалне самоуправе према Закону о финансирању локалне самоуправе.
Мере које треба предузети дате су у Прегледу санације и реконструкције јавних објеката спортске инфраструктуре (Прилог), који је одштампан уз ову уредбу и чини њен саставни део.
4. Начин, обим, редослед, рокови и критеријуми за спровођење мера
Набавка радова на реконструкцији и санацији спортских објеката вршиће се у складу са чл. 12–19. Закона. Поступке јавних набавки радова ће спроводити јединице локалне самоуправе на чијој територији се налази спортски објекат.
Радови на реконструкцији и санацији спортских објеката изводиће се у складу са Законом о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14).
5. Носиоци спровођења овог програма
Носиоци спровођења појединих мера из овог програма су јединице локалне самоуправе утврђене у складу са чланом 1. Закона, а министарство надлежно за послове спорта и Канцеларија за помоћ и обнову поплављених подручја вршиће координацију мера из овог програма.
6. Процена потребних финансијских средстава и извор финансирања
Процена финансијских средства за спровођење овог програма износи 226.594.667,18 динара. Потребна финансијска средства за спровођење овог програма обезбедиће се у складу са Законом и то из донација, прилога и поклона и финансијске помоћи Европске уније и у, зависности од динамике пристизања средстава, радиће се санација и реконструкција јавних објеката спортске инфраструктуре. 
 




Прилог




Преглед санације и реконструкције јавних објеката спортске инфраструктуре




Редни број


Град/Општина 


Установа


Власник објекта


Опис штете


Опис потребних радова


Процена вредности радова санације (у РСД)




1.


Богатић


Спортска хала Баново Поље


Република Србија


Поплављена спортска хала


Санација паркета и замена прозора


1.085.151,00




2.


Ваљево


Установа за физичку културу „Валис” 


Република Србија


Поплављен мини пич терен и ограда


Бојење ограде, набавка, транспорт и уградња синтетичке траве


121.656,00




3.


Горњи Милановац


Јавно предузеће „Спортско-рекреативни центар” Горњи Милановац


Општина Горњи Милановац


Поплављен терен са вештачком травом, оштећење наношењем муља на терен и потпуно уништење завршног слоја вештачке траве


Постављање вештачке траве са неопходним слојевима и гранулатом


1.656.000,00




4.


Дољевац 


Месна заједница Шарлинац 


Република Србија


Поплављени пратећи објекти фудбалског игралишта и демонтирна ограда око игралишта


Санација пратећег објекта фудбалског игралишта са оградом


140.040,00




5.


Коцељева


Јавно комунално предузеће „Прогрес” Коцељева, базен


Република Србија


Поплавом и бујичним водама руиниран базен 


Пескарење површине базена 615 m², варење подне облоге и зидова и довођење у функцију и бојење шкољке базена


1.200.000,00




6.


 Крупањ


Општина Крупањ


Република Србија


Поплављено игралиште у насељу Жарковача, оштећен асфалт, ивичњаци и ограда


Радови на враћању дела оштећеног асфалта, ивичњака и оштећене ограде на игралишту, радови на конструкцији терена, огради, опреми и обележавању терена


448.215,60




6a


Крупањ


Општина Крупањ


Република Србија


Поплављена трим стаза, ерозија елемената конструкције трим стазе 


Набавка, транспорт и насипање завршног слоја трим стазе и стабилизација металног стуба расвете


93.600,00




7.


Лајковац


Месна заједница Ратковац


Република Србија


Поплављен спортски терен у Месној заједници Ратковац 


Постављање жичане ограде у дужини 150 m, санација бунара, санација службених просторија уз терен, ревитализација травнате површине


310.320,00




8.


Обреновац


Јавно предузеће „Спортско-културни центар” Обреновац, Спортска хала


Град Београд


Поплављен комплекс спортске хале 


Санација пода хале – постављање паркета у спортској хали


19.212.422,80




8a


Обреновац


Јавно предузеће „Спортско-културни центар” Обреновац, Базени


Град Београд


Поплављен комплекс базена 


Извођење радова на санацији базена – термотехнички радови и реконструкција базенске технике


37.361.307,82




9.


Осечина


Спортски центар „Осечина”


Република Србија


Клизиштем угрожен терен и поплављена површина фудбалског игралишта


Израда потпорног армирано бетонског зида који би онемогућио угроженост целог игралишта


40.000.000,00




9а


Осечина


Спортски центар „Осечина”


Република Србија


Поплављен мини пич терен, уништена вештачка трава, оштећена ограда


Сервисирање траве на мини пич терену, замена чамових дасака


85.800,00




10.


Параћин 


Спортско-рекреативни центар „7. јули”


Република Србија


Поплављена хала спортова - помоћна сала


Репарација мултифункционалног спортског терена: замена оштећених делова спортског пода, брушење целе подне површине и поновно премазивање завршним слојем П=800 m², обележавање терена


1.119.600,00




10а


Параћин 


Спортско-рекреативни центар „7. јули”


Република Србија


Поплављен мини пич терен


Санација елемената мини пич терена и завршног слоја 


121.920,00




11.


Петровац на Млави


Дирекција за омладину и спорт, тениски терени 


Република Србија


Поплављен градски тениски терен


Санација терена П=1369 m², ограде и просторије са реквизитима, као и осветљења терена


150.000,00




12.


Ражањ


Месна заједница Нови Брачин, базен


Република Србија


Поплављен базен помоћни објекти, опрема и постројења базена, приступне стазе и уништена ограда 


Санација базена, помоћног објекта, ограде, опреме филтера, бојење базена, бетонирање приступних стаза


722.088,00




13.


Свилајнац


Јавно предузеће „Спортско туристички центар – природњачки центар”, Свилајнац


Република Србија


Поплављен градски базен


Реконструкција олимпијског базена и купалишних површина


12.680.400,00




13a


Свилајнац


Јавно предузеће „Спортско туристички центар – природњачки центар”, Свилајнац


Општина Свилајнац


Поплављен тениски терен 


Санација тениских терена са припадајућим објектима уз терене 


5.316.357,12




14.


Смедеревска Паланка


Јавна установа „Центар за развој спорта и аматеризма у спорту”, Смедеревска Паланка


Република Србија


Поплављен и оштећен олимпијски базен 


Комплетна ревизија базена и пратеће базенске технике: санација и ревитализација алу шкољке – замена дна базена, рeвитализација филтер станице, замена филтерске масе, замена вентила и цевовода


21.424.596,00




14а


Смедеревска Паланка


Јавна установа „Центар за развој спорта и аматеризма у спорту”, Смедеревска Паланка


Република Србија


Поплављен мини пич терен 


Набавка гуменог агрегата и убацивање у терен, репарација оштећених делова терена, рашчишћавање терена професионалном механизацијом


312.000,00




14б


Смедеревска Паланка


Јавна установа „Центар за развој спорта и аматеризма у спорту”, Смедеревска Паланка


Општина Смедеревска Паланка 


Поплавом руиниран скејт терен


Санација асфалтног терена за склејт са свим припремним радњама П=40 m²


126.480,00




14в


Смедеревска Паланка


Јавна установа „Центар за развој спорта и аматеризма у спорту”, Смедеревска Паланка


Република Србија


Поплавом руинирана атлетска стаза


Санација атлетске стазе и бетонског залетишта


5.458.557,60




15.


Трстеник 


Спортски центар „Трстеник”


Република Србија


Оштећење базена услед поплава и бујица


Санација подне плоче базена и подног развода


24.850.959,54




16.


Чачак


Спортски центар „Младост” Чачак


Република Србија


Поплављени и руинирани тениски терени бујичним водама 


Санација тениског игралишта, земљани радови, радови на постављању завршног слоја, разни радови и опрема и реконструкција ограде терена


8.549.592,90




16а


Чачак


Спортски центар „Младост” Чачак


Република Србија


Поплављен атлетски стадион, руиниран бујичним водама 


Санација атлетског стадиона, припремни радови, бетонски радови и радови на горњој носећој подлози, израда синтетичке подлоге, уградња атлетске опреме, остали радови, радови на ограђивању стазе


44.047.602,80






226.594.667,18