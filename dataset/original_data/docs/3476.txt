На основу члана 45. став 3. Закона о државном премеру и
катастру и уписима права на непокретностима („Службени гласник РС”, бр. 83/92,
53/93, 67/93, 48/94, 12/96, 15/96, 34/2001 и 25/2002),

Влада Републике Србије доноси
  
ОДЛУКУ
о 
промени границе катастарских општина Сува Морава и Лепеница
„Службени гласник
РС“, број 5 од
24. јануара 2003.
 
 
Члан 1.
Мења се граница између катастарских општина Сува Морава
и Лепеница у општини Владичин Хан, тако да се катастарској општини Лепеница припаја
део катастарске општине Сува Морава у површини од 1.09 ha, а катастарској општини
Сува Морава припаја део катастарске општине Лепеница у површини од 0.6 ha.
Део катастарске општине Сува Морава, у смислу става 1. овог
члана, чине катастарске парцеле бр. 1295/1, 1295/2, 1414/2, 1414/3, 1414/4,
1262/3, 1262/4, 1262/5, 1262/6, 1277/1 и 1296/1.
Део катастарске општине Лепеница, у смислу става 1. овог
члана, чини катастарска парцела број 580/2.
 
Члан 2.
Скица промене границе катастарских општина Сува Морава и
Лепеница одштампана је уз ову одлуку и чини њен саставни део.
 
Члан 3.
На основу ове одлуке Републички геодетски завод извршиће
обележавање и опис промењене граничне линије и настале промене спровести на плановима
и у катастарском операту.
 
Члан 4.
Ова
одлука ступа на снагу осмог дана од дана објављивања у „Службеном гласнику Републике
Србије”.
  
05 број 950-128/2003-1
У Београду, 16. јануара
2003. године
Влада Републике Србије
Потпредседник,
проф. др 
Жарко Кораћ, с.р.