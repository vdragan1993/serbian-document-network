Редакцијски пречишћен текст

 
 
 
На
основу члана 43. став 2. Закона о заштити животне средине („Службени гласник РС",
бр. 66/91, 83/92, 53/93, 67/93, 48/94 и 53/95),
Влада
Републике Србије доноси
 
 
УРЕДБУ
о заштити Специјалног резервата природе Горње
Подунавље 
 
„Службени гласник РС”, бр. 45 од 20. јула 2001, 81 од 5.
септембра
2008, 107 од 23. децембра 2009.
 
 
Члан 1.
Део
долинске равни и водотока Дунава на територији Републике Србије од државне границе
са Републиком Мађарском до Богојева, ставља се под заштиту као специјални резерват
природе под именом Горње Подунавље и сврстава у заштићена природна добра од изузетног
значаја, односно I категорије (у даљем тексту: Специјални резерват Горње Подунавље).

 
Члан 2.
Специјални
резерват Горње Подунавље ставља се под заштиту као подручје са посебно израженим
одликама рељефа и хидрографским појавама и објектима инудационо-алувијалног речног
појаса очуваним и бујним изворним биљним заједницама ритова (ритске шуме, ливаде,
трстици и др), које карактерише разноврсност и богатство флоре ретких и проређених
врста биљака (бели и жути локвањ, кукурјак, ребратица, закржљана перуника, змијски
и језичасти љутић, црни глог), богатство фауне, нарочито крупних сисара (јелен обични,
дивља свиња, срна), риба и птица мочварица, присуство ретких и проређених животињских
врста (орао белорепан, црна рода, куна златица, куна белица, јазавац, дивља мачка
и др) и особита лепота пејсажа. 
 
Члан 3.*
 Специјални резерват Горње Подунавље налази се у Аутономној
покрајини Војводини, укупне површине 19.605 ха у државној својини и обухвата
леву обалу реке Дунав од места Богојева 1367 + 500 км до границе са Републиком
Мађарском 1433 км.*
 Опис граница Специјалног резервата Горње Подунавље са графичким
приказом одштампан је уз ову уредбу и чини њен саставни део.*
 

*Службени
гласник РС, брoj 107/2009
 
Члан 4.
На
подручју Специјалног резервата Горње Подунавље установљава се режим заштите I степена
површине 261,62 ha, режим заштите II степена површине 4.843,81 ha и режим заштите
III степена површине 14.499,56* ha. 
Режим
заштите I степена обухвата подручја: 
1)
Спољна Ковачица – Језеро, површине 8,89 ha, ГЈ: Карапанџа, Ревир: Карапанџа, Оделење:
30, чистине 2, 3; 
2)
Опаљеник – Слана бара, површине 29,43 ha, ГЈ: Колут–Козара, Ревир: Штрбац, Оделење:
14, чистина 6; 
3)
Шаркањ, површине 20,59 ha, ГЈ: Моношторске шуме, Ревир: Казук, Оделење: 49, одсек
а, б, ц, д, чистине 1, 2, 5, 6; 
4)
Црна бара, површине 12,81 ha, ГЈ: Моношторске шуме, Ревир: Казук, Оделење: 52 чистине
1, 9, Оделење: 53 чистина 5; 
5)
Адлер, површине 20,78 ha ГЈ: Апатински рит, Ревир: Каније–Песак, Оделење: 35 одсек
д, чистина 4, 5, 6, Оделење: 40 чистина 3, 4; 
6)
Велика хагла – Сребренички дунавац, површине 83,78 ha, ГЈ: Апатински рит, Ревир:
Дубоки јендек, Оделење: 47 чистина 1, Оделење: 48 чистина 5, Оделење: 49 одсек а,
б, ц, д, е, г, чистине 1, 2, 3, 4, 5, 6, 7; 
7)
Велика Бакуља површине 85,34 ha, ГЈ: Апатински рит, Ревир: Бакуља, Оделење: 77 одсек
ц, ф, г, чистине 2, 3, 4, 5, Оделење: 80 чистина 3, Оделење: 81 одсек е, ф, чистина
4, Оделење: 82 одсек ц, чистина 1, 2, 3, 4, 5, 6, 7, 8, Оделење: 83 одсек а, б,
ц, чистина 1, 2, 3, 4, 5, Оделење: 84 одсек а, б, ц чистина 1, 2. 
Режим
заштите II степена обухвата подручја: 
1)
Продор, површине 30,42 ha, ГЈ: Карапанџа, Ревир: Карапанџа, Оделење: 3. одсек а,
Оделење: 4 одсек а, б, ц, д, е, ф, г, Оделење: 6 одсек а, б; 
2)
Лабудовњача, површине 398,16 ha, ГЈ: Карапанџа, Ревир: Карапанџа, Оделење: 14 чистина
1, 4, Оделење: 15 одсек а, б, ц, д, е, чистина 1, 2, 3, 4, 5, 6, 7, 8, 9, 10, Оделење:
16 одсек а, б, г, чистина 1, 2, 3, 4, 5, 6, 7, Оделење: 17 чистина 1, 2, 3, Оделење:
18 одсек а, б, ц, д, е, чистина 1, 2, 3, 4, 5, 6, 7, 8, 9, 10, 11, Оделење: 19 одсек
ц, ф, чистина 2, 3, 4, 5, Оделење: 20 чистина 1, Оделење: 21 чистина 5, 6, 10, Оделење:
22 одсек а, е, чистина 1, 2, 3, 4, 5, 6, 7, 8, Оделење: 24 одсек а, чистина 1,
2, 3, 4, Оделење: 25 одсек д, чистина 2, 3, 4, 5, 6, 7, 8; 
3)
Штрбац–Црна бара, површине 562,13 ha, ГЈ: Колут–Козара, Ревир: Штрбац, Оделење:
10 одсек а, б, ц, д, е, ф, г, х, и, ј, к, л, м, чистина 1, 2, 3, 4, 5, 6, 7, Оделење:
11 одсек а, б, ц, д, е, ф, г, х, и, ј, к, л, чистина 1, 2, 3, 4, 5, 6, 7, Оделење:
12 одсек а, б, ц, д, е, чистина 1, 2, 3, 4, Оделење: 13 одсек а, б, ц, чистина
1, 2, 3, 4, 5, 6; 
4)
Халасица, површине 66,06 ha, ГЈ: Моношторске шуме, Ревир: Шмагуц, Оделење: 16 одсек
а, б, ц, д, е, чистина 1, 2, 3, 4, 5, 6, 7, 8, Оделење: 17 чистина 1, 2, 3; 
5)
Ђурђинска греда, површине 6,21 ha, ГЈ: Моношторске шуме, Ревир: Сига, Оделење:
46 одсек б, ц, д, х; 
6)
Широки рит, површине 153,94 ha, ГЈ: Моношторске шуме, Ревир: Казук–Хампо (Широк
рит), Оделење: 56 одсек а, б, чистина 1, 2, 3, 4, 5, Оделење: 57 одсек а, б, ц,
чистина 1, 2, 3, 4, 5, 6, Оделење: 58 чистина 7, 5, Оделење: 61 чистина 1; 
7)
Казук–Дунав, површине 0,84 ha, ГЈ: Моношторске шуме, Ревир: Казук–Хампо, Оделење:
55 одсек а; 
8)
Мирковића бара–Варошко језеро, површине 28,00 ha, Барско мочварни екосистем; 
9)
Голић–Бара Дангузовац површине 287,18 ha, ГЈ: Апатински рит, Ревир: Стаклара (Голић
и бара Дангузовац), Оделење: 63 одсек ц, д, е, ф, г, х, и, чистина 1, 2, 3, 4,
5, 6, Оделење: 64 одсек ц, д, чистина 4, 5, Оделење: 66 одсек е, ф, г, х, чистина
1, 2, Оделење: 67 одсек а, б, ц, д, е, ф, чистина 1, 2, 3, 4, 5, Оделење: 69 одсек
ц, чистина 2, 3, Оделење: 70 одсек а, б, ц, д, е, ф, чистина 1, 2, 3, 4, 5, Оделење:
71 одсек а, б, ц, д, е, ф, г, х, чистина 1, 2, 3, 4, Оделење: 72 одсек а, б, ц,
д, е, ф, г, х, и, ј, к, чистина 1, 2, Оделење: 73 одсек а, б, ц, д, е, ф, чистина
1, 2, 3, 4, 5, 6, 7, Оделење: 74 одсек а, б, ц, д, е, ф, чистина 1, 2, 3; 
10)
Кошаре–Сонћанска бара, површине 82,68 ha, ГЈ: Заштићене шуме, Ревир: Кошаре (Велика
или Сонћанска бара), Оделење: 46 чистина 1, 2, 7, Велика бара; 
11)
Велика Бакуља, површине 32,88 ha, ГЈ: Апатински рит, Ревир: Бакуља, Оделење: 80
одсек б, ц, д, е, ф, чистина 1, 2; 
12)
Стари токови Дунава-Антропогени водотоци, површине 3.124,87 ha; 
13)
Бестремент, површине 55,10 ha, ГЈ: Заштићене шуме, Ревир: Дубоки јендек (Бестремент),
Оделење: 32 чистина 2, Оделење: 33 одсек е, ф, чистина 3, 4, 6, Оделење: 34 одсек
а, б, ц, чистина (бара Бестремент) 1, 2, 3, 4, 5, Оделење: 35 чистина (бара) 2;

14)
Храстова греда површине 15,24 ha, ГЈ: Заштићене шуме, Ревир: Канлија песак, Одељење:
20 чистина 1, 3, Оделење: 21 одсек е, д, чистина 1, Оделење: 23 одсек а. 
Остали
простор заштићеног добра обухвата режим заштите III степена. 
 

*Службени
гласник РС, брoj 107/2009
 
Члан 5.
На
подручју Специјалног резервата Горње Подунавље у режиму I степена забрањује се коришћење
природних богатстава и искључују сви други облици коришћења простора и активности
осим научних истраживања и контролисане едукације. 
 У
Специјалном резервату Горње Подунавље у режиму заштите III степена забрањено је:*
    1)
градити индустријске, пољопривредне и сличне објекте (туристички објекти, хотелски
комплекси и др.) и обављати радове којима се нарушавају морфолошке и хидролошке
карактеристике терена, уништава биљни и животињски свет или се на било који други
начин нарушава интегритет простора, осим за потребе унапређења стања природних вредности
(ревитализација), градње шумских тврдих путева од природног материјала, као и система
одводњавања и наводњавања;*
    2)
сакупљање и коришћење строго заштићених врста;*
    3)
испуштање непречишћених отпадних вода, као и вода неодговарајућег квалитета;*
    4)
паљење трске;*
    5)
вршити промену намене површина, осим за ревитализацију природних станишта;*
    6)
пошумљавати баре, депресије и ливаде;*
   
7)
експлоатисање минералних сировина, осим за потребе одржавања пловног пута;*
    8)
отварање и формирање депонија;*
    9)
градити викенд објекте и викенд насеља изван грађевинских подручја утврђених посебним
планским и урбанистичким документима;*
    10)
изводити домаћу стоку на испашу.*

   
На делу Специјалног резервата Горње Подунавље које је у режиму заштите II степена,
осим мера из става 2. овог члана, забрањено је:*
    1)
вршити чисту сечу, осим ако је планирана као редован облик обнављања шума, и вршити
замену аутохтоних састојина и групација аутохтоних врста (супституција);*
    2)
вршити сечу стабала са гнездима орла белорепана и црне роде;*
    3)
уношење алохтоних и инвазивних врста, осим врста шумског дрвећа (ако нису инвазивне)
којима се већ газдује по посебним основама;*
    4)
узнемиравање птица у репродуктивном периоду (шепурење, парење, гнежђење, извођење
младих);*
    5)
исушивање Мирковића баре (Варошко језеро), ширење каналске мреже око баре и заоравање
земљишта непосредно уз бару;*
    6)
вршити лов и риболов на Мирковића бари, осим санитарног;*
    7)
кретање возила изван путева и у периоду репродукције животиња, осим возила за потребе
заштите резервата;*
    8)
кретање чамаца на моторни погон, осим чамаца чуварске службе;*
    9)
кретање чамаца на подручју старог тока Дунава у периоду мреста риба, осим чамаца
чуварске службе;*
    10)
преграђивање миграторних стаза.*
    На
подручју Специјалног резервата Горње Подунавље обезбеђује се: праћење и регулисање
количина и квалитета вода у алувијалној равни Дунава и одржавање његовог оптималног
нивоа са становишта потреба очувања живог света и са циљем спречавања плављења терена
изнад коте 84,50 мнв; управљање шумама по принципима одрживог газдовања, уклањање
и сузбијање инвазивних врста механичким и селективним хемијским средствима уз сагласност
надлежног министарства; очување, побољшање и повећање површина природних шумских
састојина, примена мера у газдовању шумама којима се осигурава очување стабала и
делова шумских састојина као постојећих и могућих објеката и места гнежђења птица,
а посебно орла белорепана и црне роде, узгојне и санитарне мере с циљем очувања
стабилности и здравственог стања састојина; заштита и праћење стања биљака и животиња,
њихових популација и станишта, очување и унапређивање стања популација угрожених
врста флоре и фауне; успостављање мониторинга, очување стабилности и квалитета популација
ловне дивљачи, уређење, изградња и инфраструктурно опремање простора за потребе
лова, рибарства, газдовања шумама, туризма и рекреације на начин којим се неће угрозити
посебне вредности добра; научноистраживачки и образовни рад и презентација природних
вредности.*
 

*Службени
гласник РС, брoj 107/2009
 
Члан 6.
Заштита
и развој Специјалног резервата Горње Подунавље спроводи се према програму заштите
и развоја (у даљем тексту: Програм). 
Програм
садржи: циљеве и прироритетне активности и задатке на спровођењу режима заштите
из члана 5. ове уредбе, а нарочито задатке у заштити шума ретких врста биљака и
животиња и њихових заједница и биолошке равнотеже; у праћењу режима подземних вода;
у успостављању мониторинга; спровођењу научноистраживачких, културних, васпитно
образовних и туристичко-рекреативних активности; на успостављању и развијању сарадње
са локалним становништвом и другим корисницима природног добра; на презентацији
и неопходном опремању подручја за остваривање активности и задатака, средстава потребна
за реализацију овог програма, као и начин њиховог обезбеђивања. 
Програм
се доноси за период од пет година, а остварује годишњим програмом који садржи задатке
и послове који се реализују у текућој години, динамику њиховог извршавања и висину
потребних средстава. 
На
Програм, на који су претходно прибављена мишљења министарстава надлежних за послове
шумарства, водопривреде, урбанизма, науке, културе и просвете, сагласност даје министарство
надлежно за послове заштите животне средине. 
 
Члан 7.
О
Специјалном резервату Горње Подунавље стара се Јавно предузеће "Војводинашуме"
Петроварадин* (у даљем тексту: Предузеће). 
 
*Службени
гласнки РС, број 81/2008
 
Члан 8.
Предузеће
у обављању послова заштите и развоја Специјалног резервата Горње Подунавље обезбеђује
спровођење Програма, прописаних режима заштите и очувања природног добра, научно-истраживачке,
културне, васпитно-образовне, информативно-пропагандне и друге активности, доноси
Програм и годишњи програм заштите и развоја. 
Предузеће
подноси извештај о остваривању Програма из члана 6. ове уредбе до 15. децембра за
текућу годину министарству надлежном за послове заштите животне средине. 
 
Члан 9.
Предузеће
у обављању послова заштите и развоја Специјалног резервата Горње Подунавље обезбеђује
обележавање природног добра унутрашњи ред и чуварску службу у складу са актом који
доноси уз сагласност министарства надлежног за послове заштите животне средине.

Актом
из става 1. овог члана уређују се правила за спровођење режима заштите и развоја,
а нарочито: начин и услови кретања и боравка посетилаца, коришћења рекреативних
и других јавних површина, постављања информативних и других ознака, мере заштите
приликом обављања научних истраживања и извођења истражних радова, услови за обављање
дозвољених делатности и посебне мере и ограничења у спровођењу режима заштите. 
Правила
одређена актом из става 1. овог члана и друге неопходне информације за спровођење
режима заштите Предузеће је дужно да на погодан начин јавно огласи, тако да буду
доступна корисницима и посетиоцима. 
 
Члан 10.
Средства
за заштиту и развој Специјалног резервата Горње Подунавље обезбеђују се из прихода
остварених обављањем делатности Предузећа, из средстава у буџету Републике и из
других извора у складу са законом. 
 
Члан 11.
Програм
из члана 6. ове уредбе Предузеће ће донети у року од шест месеци од дана ступања
на снагу ове уредбе, а годишњи програм у року од 90 дана од дана ступања на снагу
Програма. 
До
доношења Програма Предузеће може послове заштите и развоја обављати према привременом
програму заштите и развоја који доноси у року од 60 дана од дана ступања на снагу
ове уредбе. 
 
Члан 12.
Планови
и програми уређења простора, шумске, ловне, водопривредне, пољопривредне и друге
основе и програми који обухватају заштићено подручје усагласиће се са Просторним
планом Републике Србије, Програмом и режимима заштите утврђених овом уредбом. 
За
подручје Специјалног резервата Горње Подунавље донеће се одговарајући просторни
план у складу са законом. 
 
Члан 13.
Ова
уредба ступа на снагу осмог дана од дана објављивања у „Службеном гласнику Републике
Србије". 
 
05 број 353-5996/2001
У Београду, 10. јула 2001. године
Влада Републике Србије
Потпредседник,
проф. др Жарко Кораћ, с.р.
 
 
ОПИС ГРАНИЦА*
СПЕЦИЈАЛНОГ РЕЗЕРВАТА ГОРЊЕ ПОДУНАВЉЕ*

          
 Граница почиње на средини пловног пута реке Дунав, на државној
граници Републике Србије и Републике Мађарске на км 1433, и иде североисточно
до великог насипа прве одбрамбене линије до саме границе са Мађарском и иде на
исток државном границом између Републике Србије и Републике Мађарске до Бајског
канала код старе карауле – Продор (Карапанџа). Ту граница прелази Бајски канал
на његову источну, леву обалу до секундарног насипа, и иде западном ножицом
секундарног насипа на југ до места где се секундарни насип спаја са насипом
поред леве обале Бајског канала. Од те тачке граница и даље иде на југ западном
ножицом насипа до уставе „Шебешфок”. Код уставе „Шебешфок” граница се ломи под
правим углом и скреће на запад идући северном ножицом насипа асфалтног пута
Бездан – мост на Дунаву „51 – дивизија” до споја са насипом прве одбрамбене
линије, где се граница ломи и под правим углом на југ пресеца асфалтни пут, као
и канал Бездан-Бечеј и избија на секундарни насип десне обале тог канала,
пресеца секундарни насип и избија на јужну ножицу насипа. Од те тачке граница
наставља јужном ножицом секундарног насипа у правцу запада до подножја насипа
асфалтног пута мост „51. дивизије” – Бездан и наставља источном ножицом тог
насипа у правцу југа до места где насип, односно асфалтни пут скреће под правим
углом према Дунаву. Граница иде даље западном ножицом секундарног насипа који
се налази поред леве обале канала ДТД у правцу југ-југоисток до спајања истог
са насипом друге одбрамбене линије код места званог „Костина пумпа”.*
 Од места спајања секундарног насипа са насипом друге одбрамбене
линије граница заштићеног природног добра иде на југоисток западном и јужном
ножицом насипа до места где се спаја са Великим каналом (Бездан–Бечеј), где се
ломи под правим углом и иде на север источном ножицом насипа поред десне обале
Великог канала до насеља Бездан где се ломи под правим углом и иде на исток
пресецајући канал Бездан–Бечеј обухватајући притом простор Чапљарника, долази
до насипа (асфалтни пут Бездан–Бачки Моноштор). Ту се граница ломи и враћа на
југ идући западном ножицом насипа до почетка шуме газдинске јединице
„Колут–Козара”, одељење 18, пресеца пут Бездан-Бачки Моноштор под правим углом
у правцу истока, иде северним и источним рубом одељења 18, Г.Ј. „Колут–Козара”,
прелази железничку пругу Бездан–Бачки Моноштор, наставља на исток северном
страном одељења 11 до одељења 10 где скреће под правим углом идући у правцу
севера западном ивицом одељења 10 и 9 до асфалтног пута Сомбор – Бездан и ломи
се под правим углом према истоку до речице Плазовић (Киђош) и прелази на њену
леву обалу. Кад граница пређе на леву обалу речица Плазовић иде на југ њеном
левом обалом до северозападног руба одељења 30, газдинске јединице
„Колут–Козара”. Даље, граница се наставља северозападним и западним рубом
одељења 30, 25, 24 и 19 до подножја асфалтног пута Сомбор–Бездан (до споменика
руским борцима), те наставља северним рубом одељења 19 и 20 у правцу истока до
западног руба одељења 21, пресеца пут Сомбор–Бездан обухвата одељења 21 са
запада, севера и истока до источног руба одељења 22, где скреће на југ идући
источним рубом одељења 22 и 27, затим скреће на запад идући јужним рубом
одељења 27, затим наставља источним рубом одељења 27 и 28 на југ до одељења 33
где скреће на југозапад идући јужним рубом одељења 33 и 32 до речице Плазовић
(Киђош), прелази речицу и наставља јужним рубом одељења 32 и 31 до границе са
одељењем 13 (ревир Штрбац). Од те тачке граница скреће на југ идући источном
страном одељења 13, затим на запад јужним рубом одељења 13, пресеца железничку
пругу Бездан–Сомбор, наставља јужним рубом одељења 14 до обале великог канала
Бездан–Бечеј, прелази канал, ломи се под правим углом у правцу севера и
наставља секундарним насипом поред десне обале тог канала до бродоградилишта
северно од Бачког Моноштора, где избија на насип друге одбрамбене линије поред
леве обале канала ДТД. Граница даље наставља подножјем (западна ножица) тог
насипа у правцу југа до водозаштитне уставе на каналу ДТД северно од насеља
Купусина, где се ломи у правцу запада и наставља подножјем (северна ножица) тог
насипа све до споја са насипом прве одбрамбене линије који се налази поред леве
обале Дунава (камп насеље Вагони). Од тачке где се насип друге одбрамбене
линије спаја са насипом прве одбрамбене линије граница иде на југ западном
ножицом насипа прве одбрамбене линије до бродоградилишта „Дунав” – Апатин, где
се ломи и излази на леву обалу Дунава, наставља обалом Дунава до км 1399, ломи
се и излази на насип прве одбрамбене линије, иде на југ западном ножицом тог насипа
до места „Циглане” где излази на насип Апатин-Богојево. Од те тачке граница иде
источном ножицом насипа прве одбрамбене линије (Апатин–Богојево) до расадника
„Зверињак” (одељење 14, ГЈ „Заштићене шуме”).*
 Код расадника „Зверињак” граница природног добра излази и спаја се
са заштитном оградом и даље наставља заштитном оградом до шумског ревира Кошаре
(одељење 44) одакле наставља заштитном оградом у правцу североистока (граница
одељења 44 и 40) до места где се шумски ревир Кошаре спаја са баром (Велика бара).
У тој тачки граница заштићеног природног добра одваја се од заштитне ограде,
ломи се под правим углом и иде на север западном обалом Велике баре поред
Ђанићевог салаша до Балговог салаша. Код Балговог салаша граница природног доба
се ломи под правим углом, прелази бару, на њену источну обалу одакле наставља
источном обалом Велике баре у правцу југа до одељења 49 шумског ревира Кошаре
где се поново спаја са заштитном оградом. Граница природног добра наставља даље
заштитном оградом до рибарске куће испод насипа прве одбрамбене линије
Апатин–Богојево. Од рибарске куће граница наставља заштитном оградом до реке
Дунав, пресеца Дунав до његове матице и даље узводно средином пловног пута реке
Дунав до почетне тачке.*
 Саставни део Специјалног резервата природе „Горње Подунавље” чини
и Мирковића бара (Варошко језеро) која се простире на кат. парц. 5053, 5054,
5055, 5056, 5057, 5058, 5059, 5060, 6221 и 6222 КО Апатин.*
         

*Службени
гласник РС, брoj 107/2009
 

*
 

*Службени
гласник РС, брoj 107/2009