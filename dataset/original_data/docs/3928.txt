На основу члана 11. став 3. Закона о 
здравственом
надзору над животним намирницама и предметима опште употребе („Службени гласник
СРС“, бр. 48/77 и 19/88),

Републички комитет за здравље и социјалну политику
доноси

 

 

ПРАВИЛНИК 

о ближим условима за
рад здравствених и других организација које врше преглед и утврђују здравствену
исправност воде за пиће

„Службени гласник СРС“,
број 48 од 24. децембра 1988.

 

 

 

Члан 1. 

Овим правилником прописују се услови у погледу стручних
лица, просторија и опреме за организације удруженог рада које врше прегледе воде
за пиће ради утврђивања њених физичких, хемијских, биолошких, бактериолошких, вирусолошких
и радиолошких својстава као и њене здравствене исправности. 

 

Члан 2. 

Организација удруженог рада испуњава услове за одговарајући
преглед воде за пиће када за обављање послова има стручна лица:

1. за физичко-хемијски преглед воде за пиће: 

а) дипломираног хемичара, дипломираног физико-хемичара,
дипломираног инжењера технологије или дипломираног фармацеута, са положеним стручним
испитом; 

б) хемијско технолошког, фармацеутског, санитарног или лабораторијског
техничара. 

2. за бактериолошки преглед воде за пиће: 

а) доктора медицине са специјализацијом из микробиологије
са паразитологијом; 

б) лабораторијског или санитарног техничара. 

3. за биолошки преглед воде за пиће: дипломираног биолога
са положеним стручним испитом. 

4. за вирусолошки преглед воде за пиће: доктора медицине
са специјализацијом из микробиологије са паразитологијом. 

5. за радиохемијски преглед воде за пиће: дипломираног хемичара,
дипломираног физикохемичара или дипломираног инжењера технологије, са положеним
стручним испитом. 

Организација удруженог рада из става 1. овог члана испуњава
услове и за утврђивање здравствене исправности воде за пиће када има у радном односу
доктора медицине са специјализацијом из хигијене. 

 

Члан 3. 

Организација удруженог рада испуњава услове за одговарајући
преглед воде за пиће када у погледу просторија има: 

1. за физичко-хемијски преглед воде за пиће у једној или
више просторија простор за: 

а) лабораторију са капелом (дигестором), 

б) за апаратуру, 

в) за перионицу и 

г) за магацин; 

2. за бактериолошки и биолошки преглед воде за пиће просторије
за: 

а) лабораторију површине 
најмање 20 m2, 

б) за прање лабораторијског посуђа и стерилизацију материјала
површине најмање 16 m2, 

в) за лабораторијску кухињу површине најмање 10 
m2 и 

г) за магацин; 

3. за вирусолошки преглед воде за пиће просторије за: 

а) припрему културе ткива, 

б) за лабораторијски рад, 

в) за прање и паковање лабораторијског посуђа, 

г) за стерилизацију лабораторијског посуђа и 

д) за магацин; 

4. за радиохемијски преглед воде за пиће просторије за:


а) смештај опреме за мерење радиоактивне контаминације пијаће
воде, 

б) за рад са контаминираним материјалом са капелом (дигестором)
површине најмање 20 , 

в) за прање посуђа контаминираног радиоактивним материјалом
и 

г) за карантинско складиштење контаминираног материјала.


 

Члан 4. 

Ступањем на снагу овог правилника престаје да важи Правилник
о условима које морају да испуњавају организације удруженог рада које врше преглед
воде за пиће ("Службени гласник СР Србије", број 60/81). 

 

Члан 5. 

Овај
правилник ступа на снагу осмог дана од дана објављивања у "Службеном гласнику
Социјалистичке Републике Србије".

 

Број 110-23

У Београду, 2. децембра
1988. године

Републички комитет за здравље
и социјалну политику 

Заменик председника,


Андрија Мереник, с.р.