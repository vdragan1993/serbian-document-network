На
основу члана 3. став 3. Закона о претварању друштвене својине на пољопривредном
земљишту у друге облике својине („Сл. гласник РС“, број 49/92),

Министарство
пољопривреде, шумарства и водопривреде, доноси 

 

 

УПУТСТВО


о начину и поступку утврђивања и евидентирања пољопривредног земљишта у државној 
и друштвеној својини које користе правна лица

„Службени
гласник РС”, број 21 од 2. 
марта 1994.

 

 

1. Предузеће,
земљорадничке задруге или друга правна лица (у даљем тексту : предузеће) која
користе пољопривредно земљиште у друштвеној или државној својини врше попис тог
земљишта; прибављају доказе о стицању права коришћења, односно правном основу
по коме то земљиште користе; врше пријаву промене у погледу права на
непокретностима Републичком геодетском заводу – организационој јединици у
општини у којој се налази непокретност; воде евиденцију о пољопривредном
земљишту које користе на начин утврђен овим упутством.

 

2. Попис
пољопривредног земљишта из тачке 1. овог упутства врши се на обрасцу П-1 који
је одштампан уз ово упутство и чини његов саставни део.

У образац П-1 уносе
се подаци о свим катастарским парцелама које предузеће фактички користи и то:

1) назив и седиште
правног лица;

2) назив катастарске
општине;

3) у колону 1 –
редни број катастарске парцеле;

4) у колону 2 – број
катастарске парцеле;

5) у колону 3 – број
катастарског плана;

6) у колону 4 –
назив потеса (звано место);

7) у колону 5 –
површина парцеле;

8) у колону 6 –
катастарска култура;

9) у колону 7 –
катастарска класа;

10) у колону 8 –
број листа непокретности или поседовног листа или земљишно књижног улошка;

11) у колону 9 –
правни основ стицања права коришћења и број акта и то: аграрна реформа (АП),
национализација (Н), правни посао (ПП), на други начин (ДРН), спорно право
коришћења (СПК) и нема податка о правном основу (НП);

12) у колону 10 –
површине под зградом и другим објектима;

13) у колону 11 –
примедбе.

Попис земљишта врши
се по катастарским општинама.

Предузеће уз образац
П-1 прилаже попис парцела које се воде у пословним књигама, а нису у фактичком
поседу са подацима о корисницима тих парцела.

 

3. Ако је на
подручју катастарске општине на коме се налази пољопривредно земљиште које
користи предузеће извршена комасација или арондација, или су се на земљишту
изградиле зграде и други објекти, предузеће прибавља податке и саставља списак
катастарских парцела са стањем пре комасације или арондације односно изградње
зграда и других објеката.

 

4. За сваку парцелу
из пописа предузеће прибавља препис (копију) документације по коме је стекло
правни основ коришћења земљишта и прилаже је уз пописну документацију у облику
елабората.

 

5. Податке из
обрасца П-1 са приложеном документацијом предузеће уз пријаву доставља
Републичком геодетском заводу – организационој јединици у општини у циљу
утврђивања нових катастарских парцела и извршења одговарајућих промена у
катастру непокретности.

 

6. Републички
геодетски завод – организациона јединица у општини ће, по службеној дужности
извршити и проверу података о чињеницама наведеним у обрасцу П-1 од стране
предузећа и узети у поступак провођење насталих промена на непокретностима.

 

7. Податке из
катастра непокретности о пољопривредном земљишту у државној својини Републички
фонд за заштиту, коришћење, унапређивање и уређење пољопривредног земљишта (у
даљем тексту: Фонд) прибавља од Републичког геодетског завода и уноси у
Евиденцију пољопривредног земљишта на обрасцу Е-1 који је одштампан уз ово
упутство и чини његов саставни део.

У образац Е-1 уносе
се следећи подаци:

1) назив и седиште
правног лица;

2) назив катастарске
општине;

3) у колону 1 –
редни број катастарске парцеле;

4) у колону 2 – број
катастарске парцеле;

5) у колону 3 – број
зграда на парцели;

6) у колону 4 – број
катастарског плана;

7) у колону 5 –
површину парцеле;

8) у колону 6 – кат.
култура;

9) у колону 7 – кат.
класа;

10) у колону 8 –
површина зграде и других објеката (у м2);

11) у колону 9 –
број основног листа непокретности или земљишнокњижног улошка, ако није устројен
катастар непокретности или број поседовног листа;

12) у колону 10 –
подаци о деловима пољопривредног земљишта у државној својини која се отуђују
или замењују;

13) у колону 11 –
накнада за коришћење пољопривредног земљишта у државној својини;

14) у колону 12 –
подаци о: парцелама на којима је спорно право својине – „неутврђени облик
својине", на којима нема података о правном основу стицања својине –
„спорно", број уговора о продаји, односно замени пољопривредног земљишта;

 

8. У образац Е-1 се
уносе подаци за пољопривредно земљиште следећим редоследом:

А. Земљиште у
државној својини.

А.1. Неспорна
земљишта у државној својини.

А.2. Спорна
земљишта.

Б. Друштвена
својина.

 

9. Евиденцију
пољопривредног земљишта на обрасцу Е-1 води предузеће и Фонд, а све промене
међусобно усаглашавају и податке о томе достављају Републичком геодетском
заводу.

 

10. Евиденцију
пољопривредног земљишта у обрасцу Е-1 Фонд води и одржава аутоматском обрадом
података.

 

11. Евиденција пољопривредног
земљишта у државној својини установљава се са стањем на дан ступања на снагу
Закона о претварању друштвене својине на пољопривредном земљишту у друге облике
својине („Службени гласник РС", број 49/92).

 

12. Даном ступања на
снагу овог упутства престаје да важи Упутство о начину и поступку утврђивања и
евидентирања пољопривредног земљишта у државној и друштвеној својини које
користе правна лица („Службени гласник РС", број 28/93).

 

13. Ово упутство
ступа на снагу осмог дана од дана објављивања у „Службеном гласнику Републике
Србије".

 

Број 320-11-4372/93-09

У Београду, 4. јануара
1994. године 

Министар,

др 
Јан Кишецки