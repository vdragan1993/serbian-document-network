На
основу Одлуке о утврђивању програма за регулисање унутрашњих дугова („Сл. гласник
РС”, број 31/2001), 

Министар
за привреду и приватизацију доноси


 


 


УПУТСТВО 




за израду средњорочног плана реструктурирања за репрограмирање унутрашњих дугова

„Службени гласник
РС“, број 36
од 22. јуна 2001.

 

 

1.
Израда средњорочног плана реструктурирања дужника (у даљем тексту: план реструктурирања)
врши се у складу са овим упутством.

План
реструктурирања садржи:

–
анализу и оцену стања дужника;

–
предлог мера пословне консолидације;

–
оцену ефеката мера пословне консолидације;

–
предлог мера финансијске консолидације;

–
оцену ефеката мера финансијске консолидације.

 

2.
Анализа и оцена стања дужника садржи приказ досадашњег развоја и најважније карактеристике
садашњег стања дужника, као и оцену његове позиције у појединим областима пословања
као што су производња, снабдевање и пласман роба, односно услуга, кадровска структура,
унутрашња организација, управљање, развој и финансије, који су систематизовани у
четири дела, и то: 

1)
Први део садржи податке о правном статусу и организацији дужника, и то:

–
назив дужника и седиште фирме; 

–
оверену копију решења из судског регистра; 

–
облик организовања;

–
статусне промене од 1990. године до дана достављања програма реструктурирања;

–
списак правних лица у којима дужник има акције или уделе и проценат акција или удела
у укупном капиталу тог субјекта; 

–
списак правних или физичких лица која имају акције или уделе у дужнику и проценат
акција или удела у укупном капиталу дужника;

–
кратак опис најзначајних комерцијалних уговора и уговора о пословној и техничкој
сарадњи;

–
преглед имовине под хипотеком уз навођење правног основа настанка хипотеке са земљишно
књижним улошком у којем је уписана хипотека; 

–
организациону шему и структуру организације руковођења;

–
преглед органа управљања;

–
преглед броја запослених са квалификационом и старосном структуром и по организационим
деловима дужника; 

–
износ просечне месечне бруто зараде по запосленом у последњих дванаест месеци;

–
оцена вишка запослених радника по организационим деловима, односно зависним предузећима
и оцена потребе за новим радницима према квалификационој структури по организационим
деловима, односно зависним предузећима.

2)
Други део садржи податке о производњи односно услугама, капацитетима, нивоу технологије,
и то: 

–
опис основног производног, односно услужног програма по врстама производа и услуга,
као и скраћени опис осталих производа и услуга из програма дужника;

–
опис производних постројења и пратећих објеката са оценом адекватности и старости
опреме, прегледом искоришћености капацитета са становишта броја запослених и техничке
опремљености, прегледом степена коришћења капацитета према структури производних
програма и организационих целина и опис основних разлога за недовољно коришћење
капацитета по појединим програмима и осталим пратећим делатностима;

–
вредносни и количински преглед оствареног нивоа производње према производима, односно
услугама по организационим јединицама у последње три године;

–
оцену квалитета производа у односу на стандарде и захтеве тржишта.

3)
Трећи део садржи податке о положају дужника на тржишту, и то: 

–
преглед количине и вредности обима продаје у претходне три године по појединим купцима
(посебно исказати пет највећих купаца), врстама производа, односно услуга по организационим
деловима и тржиштима (домаће и инострано);

–
опис ситуације на тржиштима на којима продаје своје производе или услуге; 


–
преглед текућих цена производа, односно услуга на домаћем и страном тржишту;

–
преглед набавке сировина, резервних делова и опреме према вредности и количини по
врстама и добављачима, тако што се посебно исказују набавке са домаћег тржишта,
а посебно са страног тржишта, према подацима за последње три године;

–
опис тржишта са којих се врши набавка, са подацима о расположивости потребних сировина,
материјала, енергената и помоћних материјала; 

–
преглед цена најважнијих сировина и материјала, помоћних материјала и енергената
са прегледом зависних трошкова набавке;

–
преглед најзначајнијих конкурената на домаћем и иностраном тржишту уз поређење конкурентских
цена као и оцену квалитета конкурентских производа и услуга у односу на производе
и услуге дужника; 

–
учешће дужника са својим производима и услугама на тржишту као и учешће најзначајних
конкурената на домаћем тржишту.

4)
Четврти део садржи финансијске податке о дужнику, и то: 

–
табеларни приказ свих позиција биланса стања у новчаном износу и у процентима од
укупне активе за последње три године;

–
табеларни приказ свих позиција биланса успеха у новчаном износу и у процентима од
пословних прихода за последње три године;

–
преглед показатеља финансијског стања предузећа за последње три године који обухвата:


(1)
однос укупних обавеза и укупне активе; 

(2)
однос сталних средстава и нето имовине предузећа (укупна актива умањена за укупне
обавезе);

(3)
однос сталних материјалних средстава (стална средства умањена за нематеријалну активу
и дугорочне финансијске пласмане) и нето имовине предузећа;

(4)
однос укупних дугорочних обавеза и нето имовине; 

(5)
однос обртних средстава и краткорочних обавеза;

(6)
износ нето обртног фонда;

(7)
однос обртних средстава умањених за износ залиха и краткорочних обавеза;

(8)
однос укупних прихода и укупне активе; 

(9)
однос пословних прихода и пословне активе;

(10)
однос пословних и укупних прихода;

(11)
однос бруто пословне добити и пословних прихода;

(12)
однос пословне добити и пословних прихода;

(13)
однос пословне добити и пословне активе;

(14)
однос пословне добити и краткорочних финансијских обавеза;

(15)
однос нето добити и пословних прихода;

(16)
однос нето добити и укупне активе;

(17)
однос нето добити и нето имовине;

(18)
коефицијент обрта залиха;

(19)
коефицијент обрта купаца;

(20)
коефицијент обрта добављача;

(21)
коефицијент обрта готовине;

–
детаљни преглед свих обавеза на дан сачињавања биланса за последње три године са
посебним приказом обавеза у динарима и обавеза у страним валутама, уз детаљне описе
правног основа насталих обавеза;

–
приказ основних елемената трошкова са поделом на фиксне и варијабилне;

–
калкулација цене коштања најзначајнијих производа, односно услуга.

 

3.
Предлог мера пословне консолидације садржи податке о:

–
прогнози производних могућности у наредном периоду по основним врстама производа,
односно услуга;

–
предлогу мера за усклађивање обима производње односно услуга и њиховог асортимана
са постојећом као и са тражњом која може да се очекује;

–
предлогу мера за рационализацију броја запослених по појединим организационим деловима,
погонима односно зависним предузећима у складу са социјалним програмом;

–
анализи о евентуалној потреби напуштања појединих програма производа, односно пружања
услуга;

–
могућности проширења асортимана производа, односно услуга према очекиваној тражњи;

–
политици утврђивању цена за поједине производе, односно услуге ради њиховог усклађивања
са тражњом и захтеваним квалитетом;

–
процени потребних инвестиционих улагања у циљу побољшања квалитета постојећих производа
односно услуга, увођењу нових производа, односно услуга, усклађивању структуре радне
снаге са пројектованим обимом активности;

–
мерама за смањење пословних расхода;

–
процени потребних инвестиционих улагања за модернизацију опреме, супституцију сировина,
смањење потрошње енергената и других мера у циљу смањења трошкова пословања.

Предлог
мера пословне консолидације дужника са већинским друштвеним или државним капиталом
поред података из става 1. ове тачке садржи и податке о намери покретања поступка
приватизације и датуму почетка приватизације. 

 

4.
Оцена ефеката мера пословне консолидације садржи податке о пројекцији новчаних токова,
чиме се истовремено и утврђује кредитни потенцијал предузећа. 

На
основу пројектованих новчаних токова дужник и поверилац преговарају о условима и
начинима финансијске консолидације.

Као
основа за оцену способности отплате дугова дужника користи се нето новчани ток пре
сервисирања обавеза. 

Новчани
ток пре сервисирања обавеза је разлика између свих прилива и одлива средстава дужника
из пословања. Обрачун новчаних токова пре сервисирања обавеза дужник ће сачинити
према Образцу ННТ – нето новчани ток, који је одштампан уз ово упутство и чини његов
саставни део. 

Нето
новчани ток пре сервисирања обавеза прорачунава се тако што се на пројектовани износ
пословног добитка након пореза додаје износ обрачунате амортизације, и збир се умањује
за вредност пројектованих инвестиција у трајна обртна и основна средства.

У
пројекцијама новчаних токова користе се реалне вредности, без укључивања утицаја
инфлације.

Период
пројекције новчаног тока износи најмање пет година.

Пројекција
новчаних токова садржи: пројекцију пословних прихода, пословних расхода, прорачун
пореза на добит, улагања у основна и улагања у обртна средства. 

 


1) Пројекција
пословних прихода

 

Пословни
приходи се пројектују тако што се уважавају могућности производње полазећи од постојећих
производно-техничких потенцијала и очекиваног степена коришћења капацитета, као
и могућности продаје према анализама тржишне позиције дужника.

Пројекције
будуће тржишне позиције дужника морају бити у складу са постојећом тржишном позицијом,
описаном у анализи стања, узимајући у обзир све настале промене као и промене које
се могу очекивати на тржишту у грани делатности којој дужник припада, као и промене
привреде у целини.

Како
би се избегла пројекција промене нивоа залиха на почетку и крају планских година
очекивани износ укупне годишње производње треба да буде једнак укупном износу прихода
од продаје.

За
утврђивање цене очекиваних прихода од продаје користите се реалне тржишне цене без
очекиване инфлације. 

 


2) Пројекција
пословних расхода

 

Пројекција
пословних расхода обухвата податке о: материјалним трошковима, трошковима енергије,
амортизације, трошковима бруто зарада, нематеријалним и осталим трошковима.

Материјални
трошкови (трошкове материјала за израду, трошкове осталог материјала) и трошкови
енергије пројектују се полазећи од реалних утрошака по јединици производа и јединичне
цене сировина и енергије. Дужник врши и пројекцију набавне вредности продате робе,
уколико се приходи остварују продајом робе. 

Пошто
материјални трошкови и трошкови енергије имају варијабилни карактер, њихова корекција
по јединици производа може се вршити само ако се у планском периоду очекују значајније
уштеде у утрошку материјала као последица инвестирања у опрему, промене реалних
тржишних набавних цена или промене асортимана производа.

Трошкови
амортизације пројектују се на реалној основи уз сукцесивно повећање основице за
обрачун амортизације по планским периодима за износе планираних инвестиција у основна
средства.

Трошкови
бруто зарада пројектују се полазећи од садашњег нивоа бруто зарада и планираних
промена броја запослених радника као и нивоа бруто зарада у складу са планом реструктурирања.

Нематеријални
и остали трошкови пројектују се у складу са њиховим садашњим учешћем у пословним
приходима.

 


3) Порез на добит

 

За
обрачун износа пореза на добит користе се постојећи износ стопе пореза на добит
узимајући у обзир евентуално постојеће пореске олакшице.

 


4) Улагања у основна
средства

 

У
план инвестиција не укључују се инвестиције у основна средства за које не постоје
обезбеђени извори финансирања, односно пројектовани износи инвестиција у основна
средства треба по правилу да буду једнаки очекиваним годишњим износима амортизације.

 


5) Прорачун
потребног нивоа улагања у трајна обртна средстава

 

Трајна
обртна средства представљају разлику између обртних средстава и обавеза из текућег
пословања. За пројекцију појединих категорија обртних средстава и обавеза из текућег
пословања користе се претходно пројектоване позиције прихода и расхода у билансу
успеха. Пројектовани износи прихода, односно расхода деле се са очекиваним коефицијентима
обрта сваке од категорија обртних средстава и обавеза из текућег пословања. Инвестиције
у обртна средства обачунавају се као разлика трајних обртних средстава у наредној
у односу на претходну годину. 

Обрачун
се израђује у складу са Обрасцем ОИТОС – обрачун инвестиција у трајна обртна средства,
који чини саставни део овог упутства.

 

5.
Предлогом мера финансијске консолидације дужник, на основу пројектованих нето новчаних
токова пре сервисирања обавеза, предлаже мере финансијске консолидације, и то:

–
делимичан или потпуни отпис потраживања;

–
наплату из имовине дужника (дезинвестирање);

–
утврђивање нових рокова отплате и периода почетка отплате;

–
утврђивање нових каматних стопа, и

–
друге видове регулисања дугова.

О
примени појединих мера и услова финансијске конслидације непосредно се договарају
поверилац и дужник.

 

6.
Оцена ефеката мера финансијске консолидације садржи пројектовани нето новчани ток
пре сервисирања обавеза коригован за ефекте предложених мера финансијске консолидације
које обухватају:

–
умањење пословне добити за изноз трошкова камата, чиме се последично смањује износ
опорезиве добити, трошкова пореза, нето добити и нето новчаног тока;

–
обрачун стања обавеза за камате на крају сваке године за коју је вршена пројекција,
применом коефицијента обрта од најмање 12;

–
умањење новчаних токова за износ смањења обавеза за камате;

–
повећање новчаних токова за износ повећања обавеза за камате.

Ако
је остатак нето новчаног тока пре отплате главнице позитиван, пројектује се отплата
главнице дугова, после чега се добија нето новчани ток након сервисирања обавеза.


После
утврђивања нето новчаног тока након сервисирања обавеза, дужник израђује пројекцију
биланса стања, у којој ће бити приказане основне билансне позиције сталних и обртних
средстава и капитала и обавеза.

Пројекција
биланса стања израђује се према Обрасцу СБС – скраћени биланс стања, који је одштампан
уз ово упутство и чини његов саставни део.

 

7.
Ово упутство ступа на снагу наредног дана од дана објављивања у „Службеном гласнику
Републике Србије”.

 

 

Министар,

Александар Влаховић, с.р.