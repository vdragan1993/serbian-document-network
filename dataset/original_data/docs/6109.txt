Редакцијски пречишћен текст
 
 
 

На основу чл. 9. и
11. Закона о стандардизацији (“Службени лист СРЈ”, бр. 30/96 и 59/98) и члана
2. став 3. Уредбе о начину израде и доношења техничких прописа и вођење
регистра тих прописа (“Службени лист СРЈ”, бр. 4/97), савезни министар за
пољопривреду прописује
 
 

 

ПРАВИЛНИК

о 
квалитету и другим захтевима за вино

„Службени
лист СРЈ”, бр. 54 од 20. 

августа 1999, 39 од 12. 


јула 2002, 
"Службени лист СЦГ",  број 56 од 26. децембра 2003. - 
др. правилник, 
"Службени 
гласник РС", 
 
бр. 87 од 21. новембра 2011. - др. правилник, 
38 од 25. априла 2012. - др. правилник, 26
од 14. марта 2015 - др. правилник, 
110 од 30. децембра 2016 - др. правилник

 
 


НАПОМЕНА ИЗДАВАЧА: Одредбе овог правилника које се односе на 
услове употребе адитива престале су да важе даном ступања на снагу Правилника о 
квалитету и условима употребе адитива у намирницама и о другим захтевима за 
адитиве и њихове мешавине ("Службени лист СЦГ", број 56/2003), односно 3. 
јануара 2004. године (види члан 41. Правилника 

- 
56/2003-2).

Правилник је престао да важи даном ступања на снагу 
Правилника о начину и поступку производње и о квалитету стоних вина, као и вина 
са географским пореклом ("Службени гласник РС", број 87/2011), односно 29. 
новембра 2011. године, осим одредаба које се односе на специјална вина, друге 
производе, енолошке поступке, енолошка средства и декларисање вина (види члан 
23. Правилника - 87/2011-89). 


Правилник је 
престао да важи у делу који се односи на декларисање обичног вина и специјалног 
вина, 
даном ступања на снагу  


Правилника 
о начину паковања, декларисања и обележавања мирног вина, неких специјалних вина 
и других производа у производњи и промету 
("Службени гласник РС", број 38/2012), односно 3. маја 2012. године (види члан 36. Правилника 38/2012-21).


Правилник је 

престао да важи у делу који се односи на енолошке поступке и енолошка средства, 
осим одредаба које се односе на енолошке поступке и енолошка средства за 
ароматизована вина, 
даном почетка примене Правилника о енолошким поступцима и 
енолошким средствима за производњу шире, вина и других производа ("Службени 
гласник РС", број 26/2015), односно 1. августа 2015. године (види члан 24. 
Правилника - 26/2015-3).

Правилник престаје да важи у делу који се односи на ароматизована вина, осим одредбе 
члана 45. тог правилника у делу који се односи на производе од грожђа и вина 
која нису ароматизована вина, даном почетка примене Правилника о захтевима за 
производњу и промет ароматизованих вина, односно 1. марта 2017. године (види 
члан 21. Правилника - 110/2016-135).
 

Члан
1. 

Овим правилником
прописују се квалитет и други захтеви који за вино морају бити испуњени у производњи
и промету.
 

Члан
2.

Поједини изрази
употребљени у овом правилнику имају следеће значење:

1) под вином се
подразумева производ добијен потпуном или делимичном алкохолном ферментацијом
кљука или шире од свежег грожђа сорти винове лозе чије је гајење дозвољено у
Савезној Републици Југославији;

2) под вином са
ознаком географског порекла подразумева се вино произведено искључиво од грожђа
сорти винове лозе из виноградских подручја (рејона, подрејона и виногорја)
Савезне Републике Југославије, контролисаног порекла, контролисаног порекла и
квалитета и контролисаног порекла и гарантованог квалитета;

3) под свежим
грожђем подразумева се зрео плод сорти винове лозе у технолошки зрелом стању;

4) под кљуком се
подразумева измуљано грожђе сорти винове лозе са петељкама или без петељки;

5) под широм се
подразумева течан производ добијен после муљања грожђа цеђењем кљука од грожђа
сорти винове лозе, са стварним садржајем алкохола највише до 1% (V/V);

6) под конзервисаном
широм подразумева се шира чија је ферментација заустављена дозвољеним
технолошким поступком;

7) под
концентрованом широм подразумева се некарамелизована шира добијена делимичном
дехидрацијом (упаравањем) шире одређеним поступком, чија густина није мања од
1,240 g/cm? на 20 ?C;

8) под ректификованом
концентрованом широм подразумева се концентрована шира добијена поступцима
концентрације, из које су уклоњени сви састојци, осим шећера; 

9) под винским
талогом подразумева се талог у судовима после ферментације или за време
складиштења; 

10) под грожђаном
комином подразумева се производ добијен цеђењем кљука после одвајања шире или
вина од чврстих делова грожђа.
 

Члан
3.

Вино се, разврстава
на:

1) обично вино
("In stricto sensu");

2) специјално вино;

3) ароматизовано
вино;

4) вино за
дестилацију.
 

Члан
4.

Обично вино (у даљем
тексту: вино) је вино добијено од свежег грожђа дозвољеним поступцима третирања
грожђа, кљука или шире. Вино се разврстава према квалитету и ставља у промет
под називом:

1) стоно вино;

2) стоно вино са
географским пореклом;

3) квалитетно вино
са географским пореклом;

4) врхунско вино са
географским пореклом.
 

Члан
5.

Стоно вино је вино
произведено од грожђа једне или више сорти винове лозе без одређеног
географског порекла. 
 

Члан
6. 

Стоно вино са
географским пореклом је вино произведено од грожђа једне или више сорти винове
лозе које потичу из једног рејона или највише два суседна рејона, с тим да
учешће грожђа суседног рејона не прелази 15%.
 

Члан
7.

Квалитетно вино са
географским пореклом је вино произведено од грожђа једне или више сорти винове
лозе са израженим квалитетним карактеристикама за сорту или сорте, које потичу
из једног подрејона или највише два суседна подрејона, с тим да учешће грожђа
из суседног подрејона не прелази 15%.
 

Члан
8.

Врхунско вино са
географским пореклом је вино произведено од грожђа једне или више сорти винове
лозе са нарочито израженим карактеристикама за сорту или сорте у оквиру једног
виногорја или највише два суседна виногорја, с тим да учешће грожђа суседног
виногорја не прелази 15%.
 

Члан
9.*

Стоно вино и
квалитетно вино са географским пореклом које се ставља у промет за непосредну
потрошњу може бити пуњено и ван рејонираних подручја уз обавезну декларацију
произвођача и одобрење надлежног министарства.

Одредба
става 1. овог члана односи се и на вина из увоза.
 

*Службени лист СРЈ, број 39/2002
 

Члан
10.

Према боји, вино се
разврстава на:

1) бело вино,
произведено од грожђа белих сорти винове лозе;

2) ружичасто вино
(ружица, розе), произведено претежно од грожђа црвених и црних сорти винове
лозе;

3) црно (црвено)
вино које је дозвољеним поступком винификације произведено од грожђа црних
сорти винове лозе.
 

Члан
11.

Према садржају
непреврелог шећера, вино може бити: суво, полусуво, полуслатко и слатко.

Суво вино садржи
највише до 4 g/L непреврелог шећера.

Полусуво вино садржи
од 4 g/L до 12 g/L непреврелог шећера.

Полуслатко вино
садржи од 12g/L до 50 g/L непреврелог шећера.

Слатко вино садржи
преко 50 g/L непреврелог шећера.
 

Члан
12.

У погледу хемијског
састава вино мора да садржи састојке наведене у табели 1:
 

Табела
1 


 





		Састојак



		Стоно вино и стоно вино са географским пореклом



		Квалитетно вино са географским пореклом и врхунско вино са географским 
		пореклом


 



		најмање



		највише



		најмање



		највише


 





		1



		2



		3



		4



		5


 




		Укупни алкохол, у % (VIV)



		8,5



		15,0



		9,5



		15,0




		Стварни алкохол, у % (VIV)



		8,5



		не утврђује се



		9,5



		не утврђује се




		Екстрат без шећера, у g/L
 
 
 
 




		- за бело вино 



		15,0



		не утврђује се



		16,0



		не утврђује се




		- за ружицу 



		16,0



		не утврђује се



		17,0



		не утврђује се




		- за црно вино 



		18,0



		не утврђује се



		18,0



		не утврђује се




		Пепео, у g/L 
 
 
 
 




		- за бело вино 



		1,1



		не утврђује се



		1,1



		не утврђује се




		- за ружицу



		1,4



		не утврђује се



		1,4*



		не утврђује се




		-за црно вино



		1,6



		не утврђује се



		1,6*



		не утврђује се




		Титрациона киселост, изражена као винска киселина , у g/L



		4,5



		не утврђује се



		4,5



		не утврђује се





		Укупни SO2, у mg/L*
 
 
 
 




		- за црно вино са садржајем шећера до 4 g/L 



		не утврђује се



		150



		не утврђује се



		150




		- за бело и розе вино са садржајем шећера до 4 g/L 



		не утврђује се



		200



		не утврђује се



		200




		- за бело и розе вино са садржајем шећера изнад 4 g/L 



		не утврђује се



		250



		не утврђује се



		250




		- изузетно за бело вино са садржајем шећера изнад 50 g/L



		не утврђује се



		400



		не утврђује се



		400




		Диглукозид малвидола, у мg/L 



		не утврђује се



		15



		не утврђује се



		15




		Фенолне материје, изражене као гална киселина у g/L
 
 
 
 




		- за бело вино 0,1



		0,1



		0,5



		0,1



		0,5




		- за ружицу 



		0,5



		1,5



		0,5



		1,5




		- за црно вино



		1,5



		не утврђује се



		1,5



		не утврђује се


 


 

Под укупним
алкохолом, у смислу овог правилника, подразумева се стварни алкохол и
потенцијални алкохол који може настати алкохолном ферментацијом заосталог
шећера изражен у запреминским процентима. 

Под стварним
алкохолом, у смислу овог правилника, подразумева се садржај алкохола насталог у
току ферментације, изражен у запреминским процентима.

Под потенцијалним алкохолом,
у смислу овог правилника, подразумева се запремински проценат алкохола који би
настао ферментацијом заосталог шећера.

Дозвољено одступање
од декларисаног садржаја алкохола у вину је ± 0,5 % (V/V).

Испарљиве киселине
изражене као сирћетна киселина, у g/L, после одузимања садржаја
сумпор-диоксида, сорбинске киселине, за стона вина са географским пореклом,
квалитетна вина са географским пореклом и врхунска вина са географским
пореклом, могу да износе, највише: 

1) 1 g/L - за бело
вино са садржајем алкохола до 10% (V/V);

2) 1,2 g/L - за
ружицу и црно (црвено) вино са садржајем алкохола до 10% (V/V).

За обично вино које
садржи преко 10% (V/V) алкохола, количина испарљивих киселина за стона
вина,* повећава се за 0,06 g/L за сваки запремински проценат алкохола преко
10%.

Ако, и поред тога
што испуњава захтеве прописане у табели 1 органолептичка својства нису
карактеристична за одређено вино или на захтев купца, хемијска анализа може се
проширити и на поједине елементе из табеле 2.


Табела 

2  


 





		Састојак



		Стоно вино и стоно вино са географским пореклом



		Квалитетно вино са географским пореклом и врхунско вино са географским 
		пореклом


 



		најмање



		највише



		најмање



		највише


 





		1



		2



		3



		4



		5


 





		Лимунска киселина, у g/L



		не утврђује се



		1,0



		не утврђује се



		1,0





		Натријум, у mg/L



		не утврђује се



		60,0



		не утврђује се



		60,0





		Бром, укупни, у mg/L



		не утврђује се



		1,0



		не утврђује се



		1,0





		Бром у органском облику, у mg/L



		0,0



		0,0



		0,0



		0,0





		Бор, као борна киселина, у mg/L



		не утврђује се



		80,0



		не утврђује се



		80,0





		Сорбинска киселина, у mg/L



		не утврђује се



		200,0



		не утврђује се



		200,0





		Реакција на калијум-гвожђе (VV)-цијанид



		0,0



		0,0



		0,0



		0,0





		Фосфорна киселина, као P2O5 у g/L



		0,1



		1,0



		0,1



		1,0





		Сулфати, као калијум-сулфат, у g/L



		не утврђује се



		2,0



		не утврђује се



		2,0





		Глицерин, у g/L



		5,0



		не утврђује се



		5,0



		не утврђује се





		Вештачке боје



		0,0



		0,0



		0,0



		0,0





		Арсен мg/L
 



		0,2
 



		0,2





		Кадмијум мg/L
 



		0,01
 



		0,01





		Бакар мg/L
 



		1
 



		1





		Олово мg/L
 



		0,15
 



		0,15





		Флуор мg/L
 



		1
 



		1





		Метанол (за бела вина) мg/L
 



		150
 



		150





		Метанол (за црна вина) мg/L
 



		300
 



		300


 



*Службени лист СРЈ, број 39/2002
 

Члан
13.

У преради грожђа и у
производњи, чувању и доради вина дозвољени су следећи поступци:
 

1.
Грожђе
 

1) берба

2) триажа (пробирна
берба)

3) муљање

4) одвајање петељке

5) оцеђивање

6) пресовање

7) мацерација по
класичном (традиционалном) поступку

8) мацерација у
атмосфери угљендиоксида

9) мацерација после
загревања грожђа или кљука

10) постизање
одговарајућег садржаја шећера у обраном грожђу

11) третирање кљука
пектолитичким ензимима
 

2.
Шира
 

1) ацидификација

2) дезацидификација

3) делимична
дехидратација шире

4) пречишћавање шире
(таложење)

5) сулфитација

6) десулфитација

7) третирање са
желатином

8) третирање са
танином

9) третирање са
пектолитичким ензимима

10) третирање са
бентонитом

11) третирање са
активним угљем

12) третирање са
силицијум диоксидом

13) третирање са
ћелијским опнама квасаца

14) третирање са
лизозимом

15) засејавање са
квасцима

16) активирање
алкохолне ферментације

17) поступци за
смањење стварања пене у току ферментације

18) прекидање
алкохолне ферментације физичким поступцима

19) спречавање
алкохолне ферментације

20)
хипероксигенација
 

3.
Вино
 

1) хемијска
ацидификација

2) физичка
дезацидификација

3) хемијска
дезацидификација

4) микробиолошка
дезацидификација млечним бактеријама

5) алкохолизација

6) ароматизација

7) купажирање

8) претакање

9) проветравање

10) сулфитација

11) одстрањивање
вишка гвожђа

12) бистрење

13) стабилизација у
односу на таложење соли винске киселине

14) биолошка
стабилизација

15) третирање са
глуканазама

16) третирање са
уреазом

17) третирање са
аскорбинском киселином

18) третирање са
поливинилполипиролидоном (ПВПП)

19) третирање са
глукозидазама

20) третирање са
активним угљем

21) филтрирање

22) третирање
бакар-сулфатом.
 

Члан
14.

У преради грожђа и у
производњи, чувању и доради вина дозвољена је употреба само средстава која су
неопходна у савременој технологији вина, која не утичу негативно на
органолептичка својства вина и која су енолошки чиста.
 

Члан
15.

За активирање
алкохолне ферментације дозвољена је употреба:

1) винског квасца;

2) диамонијум-фосфата
или амонијум-сулфата, највише 0,3 g/L;*

3) витамин Б1
(тиамина), највише 0,6 mg/L или у облику тиаминдихлорхидрата, највише 0,76
mg/L;

4) ћелијских опни
квасаца.
 

*Службени лист СРЈ, број 39/2002
 

Члан
16.

За бистрење вина
дозвољена је употреба:

1) желатина;

2) танина у праху;

3) рибљег мехура;

4) беланца јајета
или албумина;

5) обраног млека или
чистог казеина;

6) бентонита;

7) агар-агара у
праху или влакнима;

8)
калијум-гвожђе(II)-цијанида у праху или кристалног;

9) каолина;

10) колоидног
раствора силицијум-диоксида;

11) глуканолитичких
ензима;

12) пектолитичких
ензима.
 

Члан
17.

За филтрирање вина
дозвољена је употреба:

1) инфузоријске
земље,

2) мембране за
микрофилтрацију;

3) целулозе;

4) перлита.
 

Члан
18.

За одстрањивање
страних мириса, укуса и црвенкасте нијансе боје из белих вина, дозвољена је
употреба:

1) животињског и
биљног угља (енокарбонактивни угаљ);

2) бакар-сулфата.

Употреба животињског
и биљног угља за одстрањивање боје црних и ружичастих вина, није дозвољена.
 

Члан
19.

За поправку
квалитета шире и вина дозвољена је употреба следећих средстава, и то:

1) за појачање
киселости вина:

а) винске киселине
до 2,5 g/L;

б) лимунске
киселине, с тим да укупна количина лимунске киселине у вину не буде већа од 1
g/L;

2) за смањење
киселости вина:

а) неутралног
калијум-тартарата;

б) киселог
калијум-карбоната;

в)
калцијум-карбонат;

3) за појачање
екстракције боје:

а) пектолитичких
ензима.
 

Члан
20.

За заштиту вина од
оксидације дозвољена је употреба следећих средстава:

1) сумпор-диоксида;

2) аскорбинске
киселине (витамин С) која се вину може додати до 100 mg/L;

3) инертних гасова
(азот, угљен-диоксид и аргон);

4) парафинског уља;

5)
поливинилполипиролидона (PVPP).
 

Члан
21.

За стабилизацију
вина дозвољена је употреба следећих средстава:

1) сорбинске
киселине или калијум-сорбата до 200 mg/L, рачунато као сорбинска киселина;

2) лимунске
киселине, с тим да укупна количина лимунске киселине у вину не буде већа од 1
g/L;

3) метавинске
киселине до 0,1 g/L;

4) гумиарабике до 
300
mg/L;*

5) лизозима до 500 mg/L.
 

*Службени лист СРЈ, број 39/2002
 

Члан
22.

Није дозвољено
повећавати садржај шећера кљука или шире и вина додавањем шећера, концентроване
шире и других слатких материја, као и додавање алкохола и киселина.

Изузетно од одредбе
става 1. овог члана, обогаћивање сласти шире или кљука додавањем шећера или
концентроване шире или ректификоване концентроване шире дозвољено је кад је,
због временских услова, отежано нормално сазревање грожђа, или ако је* због
болести и других оштећења винове лозе и грожђа у једној години садржај шећера у
грожђу нижи од нормалног садржаја шећера за одређено подручје и одређену сорту,
али не нижи од оног којим се обезбеђује садржај стварног алкохола у складу са
чланом 12. овог правилника.

Под нормалним
садржајем шећера у грожђу, подразумева се просечна количина шећера у грожђу
остварена на одговарајућем подручју у току најмање пет година, осим година када
је шећер додаван ради обогаћивања сласти.

У случају из става
2. овог члана шећер се може додавати шири или кљуку у количини која је потребна
да се постигне нормална сласт за одређену сорту грожђа на одређеном подручју,
али не више од 4 kg шећера на 100 L шире или 3 kg шећера на 100 kg кљука.

Концентрована шира
или ректификована концентрована шира може се додавати шири или кљуку у количини
потребној да се постигне нормалан садржај шећера за одређено подручје и гајене
сорте, а највише да се садржај шећера у шири или кљуку повећа за једну петину
од његове првобитне количине или да се садржај алкохола у вину од тако
обогаћене шире повећа највише за 2% (V/V). При том се количина алкохола може
повећати само до граница које су за садржај алкохола у вину прописане у члану
12. овог правилника, с тим да се првобитна запремина шире не сме повећати за
више од 6,5%.

Шири или кљуку
којима је повећана сласт додавањем шећера или концентроване шире или
ректификоване концентроване шире, као и вину добијеном од такве шире или кљука
не сме се повећавати киселост.

Врхунско вино са
географским пореклом не може се производити од шире или кљука којима је
обогаћена сласт.
 


*Службени лист СРЈ, број 39/2002
 

Члан
23.

Дозвољено је
заслађивање вина концентрованом широм, ректификованом концентрованом широм и
конзервисаном широм ради добијања полусувог, полуслатког и слатког вина.
 

Члан
24.

Сва средства која се
користе у преради грожђа и у производњи, чувању и доради вина, морају се чувати
у посебним просторијама које су одвојене од просторија за производњу вина.

Просторије у којима
се чувају енолошка средства морају бити суве и проветрене и у њима се не смеју
држати материјали који могу неповољно да утичу на квалитет тих средстава.
 

Члан
25.

Покварено вино, у
смислу овог правилника, је вино у коме су микробиолошки процеси изазвали
промене органолептичких и хемијских својстава тако да оно није употребљиво за
непосредну потрошњу. Вино се сматра поквареним кад се активирају сирћетне
бактерије и сирћетна ферментација, при чему се део алкохола оксидише у сирћетну
киселину. Такође, вино се сматра поквареним кад настане разлагање непреврелог
шећера под утицајем млечних бактерија, као и кад настане разлагање винске
киселине и глицерина под утицајем одговарајућих бактерија. Као показатељ да је
вино покварено најчешће служи садржај испарљивих киселина, изражен као сирћетна
киселина.

Вино се сматра
поквареним и кад испарљиве киселине не прелазе количине из члана 12. став 6.
овог правилника, али се јасно осећају по мирису и укусу.
 

Члан
26.

Вино са маном, у
смислу овог правилника, је вино код кога су настале промене органолептичких,
хемијских и физичко-хемијских својстава (боје, бистрине, мириса и укуса) због:

1) оксидационих
процеса;

2) размножавања
микроорганизама или преласка нестабилних састојака у нерастворљиво стање;

3) талога страног
порекла;

4) страних
нетипичних мириса и укуса, метала, остатака пестицида за прскање, нехигијенске
посуде, запушачи и др.

Вино са мањом маном
(замућеност због биолошких нестабилности беланчевина, издвајања тартарата,
оксидације, недостатака због мириса и укуса) мора се повући из промета ради
дораде пре поновног стављања у промет.

Ако се у архивском
вину, код обојених вина, после дужег лежања у боци издвоје полифенолне материје
не сматра се да је вино са маном.
 

Члан
27.

Вино које се ставља
у промет мора у погледу органолептичких својстава да испуњава следеће захтеве:

1) да му је боја
својствена одговарајућем вину;

2) да је бистро;

3) да му је мирис
својствен одговарајућем вину;

4) да му је укус
својствен одговарајућем вину.

Покварена
вина и вина са маном не могу се стављати у промет за непосредну људску
употребу.*
 


*Службени лист СРЈ, број 39/2002
 

Члан
28.

Бело вино може имати
бледожуту, жуту, зеленкастожуту, маслинасту, ћилибарну и златножуту боју.

Ружичасто и розе
вино може имати бледоружичасту, светлоружичасту, светлоцрвену и светлорубин
боју. 

Црно (црвено) вино
може имати црвену, тамно рубин, тамноцрвену боју и цигла црвену боју.
 

Члан
29.

Вино може бити
кристално бистро или бистро, осим архив-ских обојених вина са опалесценцијом од
полимеризованих облика полифенолних матрија.
 

Члан
30.

Вино може имати
својствен мирис, зависно од врсте и старости вина, и мускатни мирис који имају
вина од мускатних сорти винове лозе. Вино у промету не сме имати страни мирис.
 

Члан
31.

Укус вина може бити
пун, празан, туп, кисео, хармоничан или нехармоничан, умерено трпак, трпак и
јако трпак.
 

Члан
32.

Органолептичка
својства вина оцењују се сензорским методама.

За оцењивање
органолептичких својстава вина користи се метода позитивних бодова (систем од 0
до 20) и то: 

1) стоно вино са
географским пореклом - најмање 15,00 бодова;

2) квалитетно вино
са географским пореклом - најмање 16,50 бодова;

3) врхунско вино са
географским пореклом - најмање 18,51 бодова.

Поједина
органолептичка својства вина вреднују се на следећи начин: 

1) боја: од 0 до 2
бода;

2) бистрина: од 0 до
2 бода;

3) мирис: од 0 до 4
бода;

4) укус: од 0 до 12
бодова. 
 

Члан
33.

Специјална вина, у
смислу овог правилника су вина која потичу од свежег грожђа, шире или вина,
која су подвргнута одређеним третманима у току или после њихове производње и
чије карактеристике потичу не само од грожђа, већ и од примењеног поступка
производње. 

Специјална вина се
разврставају и стављају у промет под називом: 

1) природно слатко
вино;

2) ликерско вино;

3) шери вино;

4) пенушаво вино;

5) полупенушаво
вино;

6) газирано-бисер
вино;

7) мистела.
 

Члан
34.

Природно слатко
вино, у смислу овог правилника је вино произведено по посебном технолошком
поступку од презрелог грожђа (суварак) или грожђа захваћеног племенитом плесни
без додавања алкохола и шећера.
 

Члан
35.

Ликерско вино, у
смислу овог правилника је вино произведено по посебном технолошком поступку
тако што се пре ферментације у току ферментације или после завршене
ферментације дода одређена количина винског дестилата, рафинисаног алкохола,
односно концентроване шире, презрелог грожђа и мистеле.

У ликерском вину
садржај стварног алкохола мора бити од 15% (V/V) до 22% (V/V), а укупног
алкохола најмање 17,5 (V/V).
 

Члан
36.

Шери вино у смислу
овог правилника, је вино произведено по посебном технолошком поступку чија је
основна карактеристика да се вино после завршене алкохолне ферментације у
одређеном периоду подвргава биолошком старењу у присуству ваздуха, тако што се
на слободној површини развија навлака оксидативних квасаца.

У шери вино може се
додати вински дестилат или ректификован етил-алкохол биљног порекла, и у том
случају садржај укупно алкохола треба да буде најмање 15% (V/V).
 

Члан
37.

Пенушаво вино, у
смислу овог правилника, је вино произведено другом ферментацијом вина у боцама
или затвореним танковима, у коме се при отварању боце образује пена услед
ослобађања угљен-диоксида који је искључиво ендогеног порекла.

Пенушаво вино мора
имати притисак угљен-диоксида у боци најмање 3,5 бар на температури од 20 


0C. У
боцама мањим од 0,75 L притисак угљен-диоксида мора износити најмање 3,0 бар на
температури од 200C.
 

Члан
38.

Полупенушаво вино, у
смислу овог правилника, је вино произведено другом ферментацијом вина у боцама
или затвореним танковима, у коме се при отварању боце образује пена услед
ослобађања угљен-диоксида који је искључиво ендогеног порекла.

Полупенушаво вино
мора имати притисак угљен-диоксида у боци најмање 2,5 бар на температури од 200C. У боцама мањим од 0,75 L притисак угљен-диоксида мора износити најмање 2,0
бар на температури од 20 

0C.
 

Члан
39.

Газирано-бисер вино,
у смислу овог правилника, је вино у коме се при отварању боце образује пена
услед ослобађања угљен-диоксида који је у потпуности или делимично додат
(егзогено порекло).

Газирано - бисер
вино мора имати притисак угљен-диоксида у боци најмање 3,5 бара на температури
од 200 C. O боцама мањим од
0,75 L* притисак угљен-диоксида мора
износити најмање 3,0 бара на температури од 20 



0C.
 


*Службени лист СРЈ, број 39/2002
 

Члан
40.

Према садржају
непреврелог шећера, пенушаво вино, полупенушаво и газирано-бисер вино могу
бити: екстрасуво, суво, полусуво, полуслатко и слатко.

Екстрасуво вино
садржи највише 12,0 g/L непреврелог шећера.

Суво вино садржи
најмање 12,0 g/L, а највише 20,0 g/L непреврелог шећера.

Полусуво вино садржи
најмање 20,0 g/L, а највише 35,0 g/L непреврелог шећера.

Полуслатко од 35,0
до 50,0 g/L непреврелог шећера.

Слатко вино садржи
више од 50,0 g/L непреврелог шећера.
 

Члан
41.

Пенушаво,
полупенушаво и газирано-бисер вино поред захтева из чл. 37. до 40. овог
правилника морају испуњавати и захтеве прописане овим правилником за обична
вина.

Вина из
става 1. овог члана, уколико потичу из познатих виноградарских подручја,
контролисаног порекла и гарантованог квалитета, могу се ставити у промет у
оригиналном паковању и са нижим садржајем стварног алкохола а најмање 8% (V/V),
на основу података у декларацији из чл. 47. и 48. и мишљења надлежног
министарства.*
 


*Службени лист СРЈ, број 39/2002
 

Члан
42.

Мистела, у смислу
овог правилника, је производ добијен од неферментисане шире додавањем винског
дестилата или ректификованог етил-алкохола биљног порекла, ради спречавања
алкохолне ферментације.

Мистела се
разврстава и ставља у промет под називом:

1) мистела за даљу
дораду;

2) мистела за
непосредну потрошњу.

Мистела за даљу
дораду ставља се у промет у ринфузном стању под називом "мистела за даљу
дораду". Мистела за даљу дораду мора имати садржај алкохола од 12% (V/V)
до 15% (V/V). Неферментисана шира која се користи за производњу ове мистеле
може имати садржај стварног алкохола највише 1% (V/V), а садржај потенцијалног алкохола
најмање 8,5% (V/V).

Мистела за
непосредну потрошњу ставља се у промет под називом "мистела". Мистела
за непосредну потрошњу мора имати садржај алкохола од 15% (V/V) до 22% (V/V).
Неферментисана шира која се користи за производњу ове мистеле може имати
садржај стварног алкохола највише 1% (V/V), а садржај потенцијалног алкохола
најмање 12% (V/V).
 

Члан
43.

Ароматизовано вино
(типа вермут и сл.), у смислу овог правилника, је производ од вина добијен по
посебном поступку, појачан винским дестилатом или ректификованим етил-алкохолом
биљног порекла са додатком дозвољених мирисних и горких биљних делова и
екстраката биљног порекла.

Ароматизовано вино
ставља се у промет под називом "ароматизовано вино".

Ароматизовано вино
мора да садржи најмање 60% вина. Садржај алкохола у ароматизованом вину мора
бити од 15% V/V до 22% V/V а садржај екстраката без шећера мора износити
најмање 12 g/L.
 

Члан
44.

Вино за дестилацију,
у смислу овог правилника, је вино произведено од сорти винове лозе одређеним
технолошким поступком за дестилацију.*

Вино за дестилацију
ставља се у промет под називом "вино за дестилацију".

Подаци из
декларације наведени у члану 47. под тач. 1, 3, 3а, 4. и 5. морају се дати у
пратећем документу.*
 


*Службени лист СРЈ, број 39/2002
 

Члан
45.

Вино се ставља у
промет у амбалажи од материјала који обезбеђује његову стабилност у погледу
хемијских и органолептичких својстава.

Вино у боцама не сме
се излагати директном утицају сунчеве светлости и великим променама
температуре.

За вино које се
ставља у промет у ринфузном стању морају се обезбедити услови чувања који
спречавају промену квалитета.
 

Члан
46.

Обично вино,
специјално вино и ароматизовано вино стављају се у промет за непосредну
потрошњу у оригиналном паковању.

Произвођач може
ставити вино у промет за непосредну потрошњу и у ринфузном стању само у кругу
подрума и у сопственој специјализованој продавници, осим вина са географским
пореклом.
 

Члан
47.

Ако за поједине
врсте вина овим правилником није другачије прописано, вино које се ставља у
промет у оригиналном паковању мора на омоту, посуди или етикети имати
декларацију, која садржи:

1) назив вина,
марку, традиционални назив и његово трговачко име, ако га има;

2) категорију по
квалитету;

3) назив и седиште
произвођача, односно пуниоца;

3а) за вина
из увоза поред података из тачке 3. треба назначити земљу порекла и назив
увозника;*

4) нето количину
(запремину);

5) садржај алкохола
у запреминским процентима;

6) садржај шећера
(сласт вина) за обично вино изражен као: "суво",
"полусуво", "полуслатко" и "слатко", а за
специјална вина изражен као: "екстра суво", "суво",
"полусуво", "полуслатко" и "слатко".

Декларација мора
бити лако уочљива, јасна и читка.

Висина слова којима
је одштампан назив вина на етикети не може бити мања од 5 mm.

Декларација не сме
да садржи ознаке, називе, слике, цртеже и слично који би могли да доведу у
заблуду потрошача у погледу порекла вина и квалитета.
 


*Службени лист СРЈ, број 39/2002
 

Члан
48.

Поред података из
члана 47. овог правилника, декларација мора да садржи:

1) за стона вина са
географским пореклом, квалитетна вина са географским пореклом и врхунска вина
са географским пореклом:

а) ознаку
географског порекла вина;

б) ознаку серије и
број боце;

в) годину бербе;

г) ознаке: (К.П.)
контролисано порекло за стоно вино са географским пореклом; (К.П.К)
контролисаног порекла и квалитет за квалитетно вино са географским пореклом;
(К.П.Г.) контролисано порекло и гарантовани квалитет за врхунско вино са
географским пореклом;

д) назив органа који
је издао решење и број решења којим је дозвољено стављање вина у промет;

2) за пенушава и
полупенушава вина:

а) притисак
угљендиоксида у барима;

б) поступак
производње (врење у боци или врење у танку);

3) за газирана -
бисер вина:

а) притисак
угљендиоксида у барима.

4) за стона
вина са географским пореклом и квалитетна вина са географским пореклом из увоза
поред података изи тачке 1. декларација мора да садржи и назив органа који је
издао решење и број решења којим је дозвољено пуњење тог вина на територији
СРЈ.*
 


*Службени лист СРЈ, број 39/2002
 

Члан
49.

Декларација може да
садржи и:

1) заштитни знак
(заштићено име вина);

2) назив сорте:

а) за квалитетно
вино са географским пореклом и врхунско вино са географским пореклом ако је
произведено искључиво од једне сорте или најмање 85% грожђа те сорте;

б) за стоно вино са
географским пореклом ако је произведено од најмање 51% грожђа једне сорте, под
условом да се назив те сорте користи најмање тридесет година и да је постао
традиционалан;

3) боју вина;

4) датум пуњења;

5) податак о
одликовању или признању;

6) ознаку
"сопствена берба", ако је вино 100% произведено од грожђа из
сопствене производње;

7) ознаку
"архивско вино" ако је вино одлежало најмање пет година у боци;

8) ознаку
"касна берба" ако је вино произведено од грожђа убраног после пуне
зрелости;

9) ознаку
"суварак" ако је вино произведено од презрелог, просушеног грожђа или
од грожђа захваћеног племенитом плесни услед чега је дошло до концетровања
шећера у грожђаном соку;

10) ознаку
"барик вино" (barique) ако је вино одлежало у новим храстовим
судовима или уз употребу алтернативних средстава произведених од храстовог
дрвета (грануле, струготина и пиљевина);

11) ознаку
"еколошко вино" ако је вино произведено по поступцима примењеним у
органској производњи грожђа и вина;

12) ознаку "младо
вино" ако вино потиче од грожђа убраног у текућој години производње и
стављено у промет до 31. марта наредне године.

Ознаке из тач. 7. до
11. овог члана може да садржи само квалитетно вино са географским пореклом и
врхунско вино са географским пореклом.
 

Члан
50.

На посуди са вином
које се ставља у промет за непосредну потрошњу, у ринфузном стању у кругу
подрума и у сопственој специјализованој продавници, мора се истаћи декларација
са подацима наведеним у члану 47. овог правилника.

На амбалажи вина
које служи за даљу дораду, прераду и услужно пуњење ставља се декларација из
члана 47. овог правилника.
 

Члан
51.

Даном ступања на
снагу овог правилника престаје да важи Правилник о квалитету вина
("Службени лист СРЈ", бр. 26/93 и 51/97).
 

Члан
52.

Овај правилник ступа
на снагу 1. јануара 2000. године.

 

 

Бр.
5/0-05-009/003 

15. јула
1999. године 

Београд


Савезни
министар

за
пољопривреду

Недељко
Шиповац, 
с. р.