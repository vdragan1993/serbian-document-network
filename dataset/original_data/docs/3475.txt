На основу члана 45. став 3. Закона о државном премеру и
катастру и уписима права на непокретностима („Службени гласник РС”, бр. 83/92,
53/93, 67/93, 48/94, 12/96, 15/96, 34/2001 и 25/2002),

Влада Републике Србије доноси
 
ОДЛУКУ
о 
промени границе катастарских општина Читлук и Пепељевац
„Службени гласник
РС“, број 5 од
24. јануара 2003.
 
 
Члан 1.
Мења се граница између катастарских општина Читлук и
Пепељевац у општини Крушевац, тако да се катастарској општини Читлук припаја
део катастарске општине Пепељевац у површини од 0,64 ha.
Део катастарске општине Пепељевац, у смислу става 1.
овог члана, чине катастарске парцеле бр. 295/2, 296/3, 296/5, 300/2 и 301.
 
Члан 2.
Скица промене границе катастарских општина Читлук и
Пепељевац одштампана је уз ову одлуку и чини њен саставни део.
 
Члан 3.
На основу ове одлуке Републички геодетски завод
извршиће обележавање и опис промењене граничне линије и настале промене
спровести на плановима и у катастарском операту.
 
Члан 4.
Ова
одлука ступа на снагу осмог дана од дана објављивања у „Службеном гласнику
Републике Србије”.
 
05 број 950-127/2003-1
У Београду, 16. јануара
2003. године
Влада Републике Србије
Потпредседник,
проф. др 
Жарко Кораћ, с.р.