Редакцијски пречишћен текст
 
 
На основу члана 29. став 3. Закона о метрологији („Службени гласник РС”, број 30/10), 
	
Министар финансија и привреде доноси
 
 
ПРАВИЛНИК 
	
о метролошким захтевима и поступку испитивања претходно упакованог чаја, биљног чаја и њихових производа, производа од кафе, сурогата кафе и сродних производа

	"Службени гласник РС", бр. 91 од 21. септембра 2012,
	43 од 17. маја 2013 - 
	др. правилник
 
Члан 1. 
Овим правилником прописују се дозвољена одступања стварних количина од означених називних количина за претходно упаковани чај, биљни чај и њихове производе, производе од кафе, сурогата кафе и сродне производе, као и поступак испитивања стварног одступања од означене односно декларисане називне масе или запремине.
Члан 2.
За појединачно паковање чаја, биљног чаја и њихових производа дозвољена одступања стварних количина од означене, односно декларисане називне масе или запремине дата су у Табели 1, Табели 2. и Табели 3. 
	
Табела 1. Дозвољена одступања стварних количина од означене називне масе појединачног паковања за биљни чај, мешавину биљног чаја и ароматизовани биљни чај




Редни број

Означена/декларисана називна маса

Дозвољено одступање



1.

до 30 g

± 15 %



2.

преко 30g до 40 g

± 10 %



3.

преко 40 g

± 7,5 %



Табела 2. Дозвољена одступања стварних количина од означене називне масе појединачног паковања за чај, воћни чај, ароматизовани чај, инстант-чај и инстант-биљни чај




Редни број

Означена/декларисана називна маса

Дозвољено одступање 



1.

до 3 g

± 15%



2.

преко 3g до 50 g

± 7,5%



3.

преко 50 g

± 3%



Табела 3. Дозвољена одступања стварних количина од означене називне запремине појединачног паковања за инстант чај у течном стању и инстант биљни чај у течном стању




Редни број

Означена/декларисана називна запремина

Дозвољено одступање 



1.

10 ml

±10%



2.

преко 10 ml до 50 ml

±5%



3.

преко 50 ml до 100 ml

±3%



Одступање из става 1. овог члана утврђује се на 20 узетих појединачних паковања (филтер кесица или други вид амбалаже за појединачно паковање) по методу случајног узорка, при чему то одступање мора да буде, за минимум 18 узорака, у границама дозвољеног одступања, с тим да ниједан узорак не сме да прелази двоструки износ дозвољеног одступања наведеног у Табели 1, Табели 2. и Табели 3. овог члана . 
	
Члан 3. 
За појединачно паковање производа од кафе, сурогата кафе и сродних производа, дозвољена одступања стварне количине од означене, односно декларисане називне масе дата су у Табели 4. 
	
Табела 4: Дозвољено одступање стварне количине од означене називне масе за појединачно паковање производа од кафе, сурогата кафе и сродних производа




Редни број

Означена/декларисана називна маса

Дозвољено одступање



1.

до 25 g

±10% деклар. наз. масе



2.

до 100 g

±5% деклар. наз. масе



3.

од 101 g до 200 g

 ±4,5 g



4.

од 201 g до 500 g

 ±10,0 g



5.

од 501 g до 1000 g

 ±20,0 g



6.

од 1001 g до 5000 g

 ±30,0 g



Одступање из става 1. овог члана утврђује се на 10 узетих појединачних паковања по методу случајног узорка, при чему то одступање мора да буде мање или једнако 40% од дозвољеног одступања наведеног у Табели 4. овог члана.
Члан 4. 
За појединачно паковање, производа од кафе, сурогата кафе и сродних производа дозвољена одступања стварних количина од означене, односно декларисане називне запремине, при температури од 20°C ±1°C, дата су у Табели 5.
Табела 5: Дозвољено одступање од називне запремине за појединачно паковање производа од кафе, сурогата кафе и сродних производа




Редни број

Означена/декларисана називна запремина

Дозвољено одступање



1.

од 0,02 l до 0,1 l

±4 ml



2.

од 0,1 l до 0,2 l

±4% декларисане називне запремине



3.

од 0,2 l до 0,4 l

±8 ml



4.

од 0,4 l до 1,0 l 

±2% декларисане називне запремине



5.

од 0,1 l до 2,0 l

±20 ml



6.

преко 2 l

±1% декларисане називне запремине



Одступање из става 1. овог члана утврђује се на 10 узетих појединачних паковања по методу случајног узорка, при чему то одступање мора да буде мање или једнако 40% од дозвољеног одступања наведеног у Табели 5. овог члана.
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”.
 
Брoj 011-00-436/2011-08
У Београду, 12. септембра 2012. године
Министар, 
Млађан Динкић, 
	с.р.