На основу члана 3. Закона о бањама („Службени гласник РС”, бр. 80/92 и 67/93 – др. закон) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
УРЕДБУ 
о утврђивању подручја бање „Бања Бечеј” 
	

	"Службени гласник РС", број 8 од 25. јануара 2013.
 
Члан 1.
Утврђује се бањом подручје „Бања Бечеј” на територији града и општине Бечеј.
Члан 2.
Подручје „Бања Бечеј” обухвата простор у укупној површини од 107 ha 50 a, чије границе чине следеће катастарске парцеле: КО Бечеј: улица Шумска – кат. парц. бр. 5441, улица Ловачка – кат. парц. бр. 5346, део улице Зелена, део (од улице Ловачке до улице Змај Јовине) – кат. парц. бр. 5347, део улице Зелена – кат. парц. бр. 4975, део улице Змај Јовина (од улице Зелене до улице Милоша Црњанског) – кат. парц. бр. 8067, део улице Милоша Црњанског (од улице Змај Јовине до улице Омладинске) – кат. парц. бр. 3161, део улице Милоша Црњанског (од улице Омладинске до насипа уз реку Тису) – кат. парц. бр. 3107, насип уз реку Тису – кат. парц. бр. 5349, насип уз реку Тису – кат. парц. бр. 3113, насип уз реку Тису – кат. парц. бр. 7983, простор између насипа и реке Тисе – кат. парц. бр. 5351, простор између насипа и реке Тисе – кат. парц. бр. 5348, део реке Тисе – кат. парц. бр. 26058, обала на острву између старе и нове преводнице на каналу ДТД – кат. парц. бр. 7985/4, део канала ДТД – кат. парц. бр. 7971, део насипа уз канал ДТД – кат. парц. бр. 7983, део насипа уз канал ДТД – кат. парц. бр. 7982, део канала за одвођење атмосферске воде – кат. парц. бр. 5456 и део канала за одвођење атмосферске воде – кат. парц. бр. 5457.
Члан 3.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-128/2013
У Београду, 24. јануара 2013. године
Влада
Председник,
Ивица Дачић, с.р.