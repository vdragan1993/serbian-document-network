ЗАКОН
о престанку 
	важења Закона о електропривреди 

	“Службени 
	гласник РС”, број 45 од 31. маја 2005.

	 

	 

	Члан 1.

	Даном 
	ступања на снагу овог закона престаје да важи Закон о електропривреди 
	("Службени гласник РС", бр. 45/91, 53/93, 67/93, 48/94, 69/94 и 44/95).

	 

	Члан 2.

	Права, 
	обавезе, средства, запослене, документацију и предмете у вршењу јавних 
	овлашћења Јавног предузећа за производњу, пренос и дистрибуцију електричне 
	енергије и производњу угља "Електропривреда Србије" (у даљем тексту: ЈП ЕПС) 
	преузимају предузећа, на начин утврђен оснивачким актима тих предузећа, и 
	то:

	1) Јавно 
	предузеће "Електропривреда Србије", основано Одлуком Владе Републике Србије 
	за обављање делатности производње електричне енергије, дистрибуције 
	електричне енергије и управљање дистрибутивним системом и делатности 
	трговине електричне енергије, 05 број 023-396/2005-1 од 27. јануара 2005. 
	године;

	2) Јавно 
	предузеће "Електромрежа Србије", основано Одлуком Владе Републике Србије за 
	обављање делатности преноса електричне енергије и управљање преносним 
	системом, 05 број 023-397/2005-1 од 27. јануара 2005. године.

	Даном 
	регистрације јавних предузећа из става 1. тач. 1) и 2) овог члана у регистар 
	привредних субјеката, брише се из регистра ЈП ЕПС.

	 

	Члан 3.

	Овај закон 
	ступа на снагу 30. јуна 2005. године.