Редакцијски пречишћен текст
 
 
На основу члана 17. став 1. и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС), 
	
Влада доноси
 
ОДЛУКУ
о образовању Радне групе за припрему прописа којим ће се уредити начин регулисања доспелих неизмирених обавеза друштвених предузећа по извршним пресудама за потраживања из радних односа

	"Службени гласник РС", бр. 24 од 28. фебруара 2014, 56 од 26. јуна 
	2015.
 
1. Образује се Радна група за припрему прописа којим ће се уредити начин регулисања доспелих неизмирених обавеза друштвених предузећа по извршним пресудама за потраживања из радних односа.
2. Задатак Радне групе је да изврши анализу врста доспелих неизмирених обавеза друштвених предузећа по извршним пресудама за потраживања из радних односа, да предложи начин утврђивања обима обавеза и могуће начине измирења тих обавеза, и да на основу сачињених анализа и предлога достави мишљење и предложи одговарајући пропис којим ће се уредити начин регулисања доспелих неизмирених обавеза друштвених предузећа по извршним пресудама за потраживања из радних односа.

3. У Радну групу именују се:*

– за председника:*

Радоје Савићевић, секретар Министарства привреде;*

– за заменика председника:*

Славица Мариновић, виши саветник у Министарству привреде;*

– за чланове:*

1) Вања Родић, вршилац дужности заменика државног правобраниоца и 
	заступник Републике Србије пред Европским судом за људска права,*

2) Бранко Дрчелић, вршилац дужности директора Управе за јавни дуг у 
	Министарству финансија,*

3) Вера Саватовић Радоичић, самостални саветник у Министарству 
	финансија,*

4) Драган Бабић, саветник у Министарству финансија,*

5) Данијела Рајковић, руководилац групе у Министарству за рад, 
	запошљавање, борачка и социјална питања,*

6) Јован Ћосић, начелник одељења у Министарству правде,*

7) Бранка Радовић Јанковић, правни саветник директора Агенције за 
	приватизацију.*

	*Службени гласник РС, број 56/2015

	 
4. Стручне и административно-техничке послове за потребе Радне групе обавља Министарство привреде.
5. Ова одлука ступа на снагу осмог дана од дана објављивања у ,,Службеном гласнику Републике Србије”.
 
05 број 02-1692/2014-1
У Београду, 28. фебруара 2014. године
Влада
Председник,
Ивица Дачић, 
	с.р.