Редакцијски пречишћен текст
 
 
На основу члана 40. став 8. Закона о порезу на добит правних лица („Службени гласник РС”, бр. 25/01, 80/02 – др. закон, 80/02, 43/03, 84/04, 18/10, 101/11, 119/12, 47/13, 108/13, 68/14 – др. закон и 142/14),
Министар финансија доноси
 
ПРАВИЛНИК
о садржају пореске пријаве за обрачун пореза на добит по решењу на приходе које 
				* остварује нерезидентно правно лице 
"Службени гласник РС", бр. 100 од 4. 
				децембра 2015, 111 од 29. децембра 2015, 14 од 22. фебруара 
				2016.
*Службени гласник РС, број 14/2016
 

Члан 1.*

Овим правилником прописује се садржај пореске пријаве за 
				обрачун пореза на добит на приходе које нерезидентно правно лице 
				остварује на територији Републике Србије (у даљем тексту: 
				Република) у складу са чланом 40. ст. 6, 7. и 8. Закона о порезу 
				на добит правних лица („Службени гласник РС”, бр. 25/01, 80/02 – 
				др. закон, 80/02, 43/03, 84/04, 18/10, 101/11, 119/12, 47/13, 
				108/13, 68/14 – др. закон, 142/14, 91/15 – аутентично тумачење и 
				112/15 – у даљем тексту: Закон), и то на приходе од:*

1) капиталних добитака насталих у складу са одредбама 
				чл. 27. до 29. Закона;*

2) закупа и подзакупа непокретности и покретних ствари 
				на територији Републике остварених од исплатиоца који није дужан 
				да обрачунава, обуставља и плаћа порез по одбитку у складу са 
				Законом;*

3) ауторских накнада, камата, закупа и подзакупа 
				непокретности и покретних ствари на територији Републике и 
				услуга, остварених по основу намирења потраживања у поступку 
				извршења, односно у сваком другом поступку намирења потраживања 
				у складу са законом (у даљем тексту: поступак намирења 
				потраживања).*
*Службени гласник РС, број 14/2016
 
Члан 2.


Пореска пријава за обрачун пореза на добит на приходе из 
				члана 1. овог правилника подноси се на Обрасцу ПП КДЗН – Пореска 
				пријава за порез на добит по решењу, који је одштампан уз овај 
				правилник и чини његов саставни део.**
Пореска пријава из става 1. овог члана (у даљем тексту: пријава) подноси се искључиво електронским путем, употребом електронских сервиса Пореске управе, на начин прописан Правилником о подношењу пореске пријаве електронским путем („Службени гласник РС”, број 113/13).
Изузетно од става 2. овог члана, у случају када је 
				законом дозвољено подношење пријаве и у писменом облику, пријава 
				се подноси непосредно или путем поште, у складу са чланом 11.*,** овог правилника.*
*Службени гласник РС, број 111/2015
**Службени гласник РС, број 14/2016
 
Члан 3.
Нерезидентно правно лице је дужно да, за приходе из члана 40.


ст. 6, 7. и 8.* Закона, надлежном пореском органу, преко пореског пуномоћника одређеног у складу са прописима којима се уређује порески поступак и пореска администрација (у даљем тексту: порески пуномоћник), поднесе пријаву у року од 30 дана од дана остваривања тих прихода.
Нерезидентно правно лице подноси пријаву и у случају када у складу са уговором о избегавању двоструког опорезивања порез 
				* плаћа у држави чији је резидент, уз подношење доказа да нема основа за плаћање пореза у Републици.
Уз пријаву из става 2. овог члана нерезидентно правно лице подноси, као прилог, 
				* образац потврде о резидентности оверен од надлежног органа друге државе уговорнице чији је резидент, или оверени превод потврде на обрасцу који прописује надлежни орган државе са којом је закључен уговор о избегавању двоструког опорезивања.
*Службени гласник РС, број 14/2016
 
Члан 4.
Нерезидентно правно лице, као прилог уз пријаву, подноси 
				* и сву неопходну документацију којом доказује основ и начин обрачуна капиталног добитка, а нарочито обрачун продајне и набавне цене имовине у складу са Законом (књиговодствене исправе, уговоре о куповини односно продаји, податке о обављеном преносу хартија од вредности и др.).
Нерезидентно правно лице које продајом имовине из члана 27. Закона оствари капитални губитак, преко пореског пуномоћника подноси пријаву и сву неопходну документацију којом доказује основ и начин одређивања капиталног губитка.
Нерезидентно правно лице које остварује приход од закупа и подзакупа непокретности и покретних ствари уз пријаву подноси уговор о закупу, односно подзакупу, као и осталу документацију неопходну за утврђивање пореске обавезе.


Нерезидентно правно лице које остварује приходе у поступку 
				намирења потраживања, уз пријаву подноси извршну исправу у 
				складу са законом, као и осталу документацију неопходну за 
				утврђивање пореске обавезе.*
*Службени гласник РС, број 14/2016
 
Члан 5.


Образац ПП КДЗН* састоји се из следећих делова:
1) део 1. Подаци о пријави;
2) део 2. Подаци о пореском пуномоћнику;
3) део 2а Подаци о нерезидентном правном лицу;
4) део 3. Подаци о оствареном капиталном добитку или губитку;
5) део 4. Подаци о приходима од закупа и подзакупа
				
и приходима оствареним у поступку намирења потраживања*.
У 
				
Образац ПП КДЗН* износи се уписују у динарима, без децимала.
*Службени гласник РС, број 14/2016
 
Члан 6.
У 
				

Образац ПП КДЗН део 1. Подаци о пријави, уносе се подаци о врсти пријаве (ознака врсте, основ и шифра општине), датуму остварења прихода, измени пријаве (врста и идентификациони број пријаве) и подаци о основу решења и броју решења.*
Под редним бројем 1.1 Врста пријаве – уноси се ознака врсте пријаве, и то:
1) ознака 1 – за пријаву која се подноси у складу са чланом 40. 
				став 9.* Закона;
2) ознака 3 – за пријаву којом нерезидентно правно лице преко пореског пуномоћника самоиницијативно пријави врсту прихода и датум остварења прихода за који је пропустило да поднесе пореску пријаву у складу са чланом 182б Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12, 47/13, 108/13, 
				
68/14, 105/14, 91/15 – аутентично тумачење и 112/15* – у даљем тексту: Закон о пореском поступку); 
3) ознака 4 – за пријаву коју саставља порески инспектор, у поступку пореске контроле, ради доношења решења о утврђивању пореске обавезе, ако утврди да је остварен приход из члана 40. 
				
ст. 6, 7. и 8.* Закона за који није поднета пореска пријава.
Под редним бројем 1.1а Основ – уноси се основ подношења пријаве одабиром једне од наведених ознака, у зависности од оствареног прихода, и то:
1) ознака 1 – за капитални добитак/губитак настао у складу са одредбама чл. 27. до 29. Закона;


2) ознака 2 – за приход од закупа и подзакупа 
				непокретности и покретних ствари на територији Републике 
				остварен од исплатиоца који није дужан да обрачунава, обуставља 
				и плаћа порез по одбитку у складу са Законом;*

3) ознака 3 – за приход од накнада по основу ауторског и 
				сродних права и права индустријске својине, остварен у поступку 
				намирења потраживања;*

4) ознака 4 – за приход од камата, остварен у поступку 
				намирења потраживања;*

5) ознака 5 – за приход од накнада по основу закупа и 
				подзакупа непокретности и покретних ствари на територији 
				Републике, остварен у поступку намирења потраживања;*

6) ознака 6 – за приход од накнада по основу услуга, 
				остварен у поступку намирења потраживања.*
Под редним бројем 1.1б ШО – уноси се нумеричка ознака шифре општине, из Списка општина, градова, аутономних покрајина и Републике са шифрама трезора и надлежним унутрашњим јединицама Управе за трезор, који је садржан у Прилогу 3. Правилника о условима и начину вођења рачуна за уплату јавних прихода и распоред средстава са тих рачуна („Службени гласник РС”, бр. 104/11, 10/12, 18/12, 95/12, 99/12, 22/13, 48/13, 61/13, 106/13, 120/13, 20/14, 64/14, 66/14 – исправка, 81/14, 117/14, 128/14, 131/14 32/15, 59/15, 
				
63/15, 97/15 и 105/15*), према којој се одређује надлежност пореског органа у складу са чланом 40. 
				став 9.* Закона.
Под редним бројем 1.2 Датум остварења прихода – уноси се датум остварења 
				
прихода из члана 1. овог правилника*, у формату дд/мм/гггг.
Под редним бројем 1.3 Измена пријаве – уноси се одговарајућа ознака која омогућава измену података у поднетој пријави, односно сторнирање дупло поднете пријаве, односно сторнирање грешком поднете пријаве, и то:
1) ознака 1 – за измењену пријаву која се подноси у складу са чланом 40. Закона о пореском поступку, ако нерезидент уочи грешку или пропуст у подацима које је доставио пореском органу (врста пријаве, основ подношења, датум остварења прихода, подацима о оствареном капиталном добитку или губитку, односно подацима о приходима од закупа и подзакупа, односно прилозима), и то искључиво пре доношења решења о утврђивању пореза;
2) ознака 9 – за сторно пријаве коју уноси искључиво порески инспектор у случају престанка разлога за подношење пријаве која је предмет сторнирања и иста омогућава сторнирање поднете пријаве у целости (разлози за подношење пријаве престају нпр. у случају да је пуномоћник поднео више пута исту пријаву, односно када се у судском
				
или другом* поступку стави ван снаге решење надлежног пореског органа којим је утврђена пореска обавеза). 
Под редним бројем 1.3а Идентификациони број пријаве – уноси се број пријаве која се мења у складу са чланом 40. Закона о пореском поступку, односно број пријаве која се сторнира.
Под редним бројем 1.4 Основ решења – уноси се ознака решења надлежног пореског органа, и то:
1) ознака 1 – за решење донето у поступку по жалби у првом степену;
2) ознака 2 – за решење донето у поступку по жалби у другом степену;
3) ознака 3 – за решење донето на основу одлуке суда.
Под редним бројем 1.5 Број решења – уноси се број решења надлежног пореског органа. 
*Службени гласник РС, број 14/2016
 
Члан 7.
У 
				
Образац ПП КДЗН* део 2. Подаци о пореском пуномоћнику, уносе се основни подаци о пореском пуномоћнику нерезидентног правног лица.
Под редним бројем 2.1 Порески идентификациони број (ПИБ)/ЈМБГ – уноси се порески идентификациони број (ПИБ) ако је порески пуномоћник резидентно правно лице, односно ЈМБГ ако је порески пуномоћник физичко лице.
Под редним бројем 2.2 Матични број – уноси се матични број пореског пуномоћника.
Под редним бројем 2.3 Назив/Име и презиме – уноси се назив односно име и презиме пореског пуномоћника.
Под редним бројем 2.4 Адреса – уноси се адреса пореског пуномоћника.
Под редним бројем 2.5 Телефон контакт особе – уноси се телефон контакт особе пореског пуномоћника. 
Под редним бројем 2.6 Електронска адреса (e-mail) – уноси се електронска адреса пореског пуномоћника на коју се достављају обавештења о поднетим пријавама. 
*Службени гласник РС, број 14/2016
 
Члан 8.
У 
				
Образац ПП КДЗН* део 2а Подаци о нерезидентном правном лицу, уносе се основни подаци о нерезидентном правном лицу.
Под редним бројем 2.7 Порески идентификациони број (ПИБ) – уноси се порески идентификациони број нерезидентног правног лица.
Под редним бројем 2.8 Назив нерезидентног правног лица – уноси се назив нерезидентног правног лица.
Под редним бројем 2.9 Држава – уноси се назив државе резидентства нерезидентног правног лица.
Под редним бројем 2.10 Седиште и адреса – уноси се место и адреса пословног седишта нерезидентног правног лица.
Под редним бројем 2.11 Број рачуна у Републици Србији – уноси се број нерезидентног рачуна.
*Службени гласник РС, број 14/2016
 
Члан 9.
У 
				
Образац ПП КДЗН* део 3. Подаци о оствареном капиталном добитку или губитку, уносе се подаци о шифри врсте прихода, продајној цени, набавној цени, капиталном добитку/губитку и прилозима.
Под редним бројем 3.1 Редни број – уноси се редни број за појединачно остварен капитални добитак, односно губитак, остварен прометом имовине исте врсте по основу које се обрачунава порез. 
Под редним бројем 3.2 Шифра врсте прихода – уноси се одговарајућа шифра из Каталога шифара врсте прихода/накнаде на које се плаћа порез на добит по одбитку и по решењу, који је одштампан и чини саставни део Правилника о садржају пореске пријаве за обрачун пореза на добит по одбитку на приходе и накнаде које остварују нерезидентна и резидентна правна лица („Службени гласник РС”,


бр. 97/15, 111/15 и 14/16*). Шифра се састоји од пет цифара, и то: ПП ЛЈ ОВП ППС.
Значење појединих цифара шифре врсте прихода је: 
1) ПП – прималац прихода;
2) ЛЈ – припадност примаоца прихода јурисдикцији са преференцијалним пореским системом са Листе јурисдикција са преференцијалним пореским системом (у даљем тексту: Листа), која је утврђена Правилником о Листи јурисдикција са преференцијалним пореским системом („Службени гласник РС”, број 122/12); 
3) ОВП – врста прихода;
4) ППС – повлашћена пореска стопа у складу са међународним уговором о избегавању двоструког опорезивања (у даљем тексту: повлашћена пореска стопа) која се примењује при обрачуну пореза.
Одређивање примаоца прихода врши се избором једне од следећих ознака:
1) ознака 1 – за нерезидентно правно лице;
2) ознака 2 – за сталну пословну јединицу нерезидентног правног лица из јурисдикције са преференцијалним пореским системом са Листе.
Одређивање припадности, односно неприпадности примаоца прихода јурисдикцији са преференцијалним пореским системом са Листе, врши се избором једне од следећих ознака:
1) ознака 0 – прималац не припада јурисдикцији са преференцијалним пореским системом;
2) ознака 1 – прималац припада јурисдикцији са преференцијалним пореским системом.
Одређивање врсте прихода врши се избором једне од следећих ознака: 
1) ознака 17 – за приход по основу капиталног добитка који је остварен продајом непокретности;
2) ознака 18 – за приход по основу капиталног добитка који је остварен продајом удела у капиталу правних лица;
3) ознака 19 – за приход по основу капиталног добитка који је остварен продајом акција и осталих хартија од вредности;
4) ознака 20 – за приход по основу капиталног добитка који је остварен продајом инвестиционе јединице откупљене од стране отвореног инвестиционог фонда.
Примена Законом прописане пореске стопе, односно повлашћене пореске стопе, врши се избором једне од следећих ознака: 
1) ознака 0 – не примењује се повлашћена пореска стопа;
2) ознака 1 – примењује се повлашћена пореска стопа;
3) ознака 2 – порез се не плаћа у Републици, већ у држави резидентства примаоца прихода.
Под редним бројем 3.3 Продајна цена – уноси се продајна цена имовине из члана 27. Закона, утврђена у складу са одредбама члана 28. Закона.
Под редним бројем 3.4 Набавна цена – уноси се набавна цена по којој је обвезник стекао имовину из члана 27. Закона, утврђена у складу са одредбама члана 29. Закона. 
Под редним бројем 3.5 Капитални добитак/губитак – уноси се капитални добитак одређен као позитивна разлика износа из поља 3.3. – Продајна цена и износа из поља 3.4 – Набавна цена, при чему, уколико је ова разлика негативна, у питању је капитални губитак који се уноси са предзнаком „минус”.


Под редним бројем 3.6 Прилози – означавањем квадратића 
				потврђује се достава прилога (нпр. потврда о резидентности, 
				уговор о купопродаји и др.), а одабиром позиције означене за 
				прилагање врши се достава тих прилога у pdf, png, jpeg, bmp 
				формату.*
*Службени гласник РС, број 14/2016
 
Члан 10.
У 
				
Образац ПП КДЗН* део 4. Подаци о приходима од закупа и подзакупа


и приходима оствареним у поступку намирења потраживања*, уносе се подаци о шифри врсте прихода, бруто приходу и прилозима.
Под редним бројем 4.1 Редни број – уноси се редни број за сваку, појединачно остварену врсту прихода за коју се врши обрачун пореза.
Под редним бројем 4.2 Шифра врсте прихода – уноси се ознака шифре врсте прихода на начин прописан одредбама члана 9. ст. 3–6. и став 8. овог правилника и одредбама става 4. овог члана.

Одређивање врсте прихода врши се избором једне од 
				следећих ознака:*

1) ознака 12 – за приход од накнада по основу ауторског 
				и сродних права и права индустријске својине, остварен у 
				поступку намирења потраживања;*

2) ознака 13 – за приход од камата, остварен у поступку 
				намирења потраживања;*

3) ознака 14 – за приход од накнада по основу закупа и 
				подзакупа непокретности и покретних ствари на територији 
				Републике, остварен у поступку намирења потраживања;*

4) ознака 16 – приход од накнада по основу услуга 
				остварен у поступку намирења потраживања;*

5) ознака 21 – за приход од закупа и подзакупа 
				непокретности на територији Републике који нерезидентно правно 
				лице остварује од исплатиоца који није дужан да обрачунава, 
				обуставља и плаћа порез по одбитку у складу са Законом;*

6) ознака 22 – за приход од закупа и подзакупа покретних 
				ствари на територији Републике који нерезидентно правно лице 
				остварује од исплатиоца који није дужан да обрачунава, обуставља 
				и плаћа порез по одбитку у складу са Законом.*
Под редним бројем 4.3 Бруто приход – уноси се бруто приход који је нерезидентно правно лице остварило у складу са одредбом члана 40. 
				
ст. 7. и 8.* Закона.


Под редним бројем 4.4 Прилози – означавањем квадратића 
				потврђује се достава прилога (нпр. потврда о резидентности, 
				уговор о закупу и др.), а одабиром позиције означене за 
				прилагање врши се достава тих прилога у pdf, png, jpeg, bmp 
				формату.*
*Службени гласник РС, број 14/2016
 

Члан 11.*

Пореска пријава у складу са Правилником о садржају 
				пореске пријаве за обрачун пореза на добит на приходе које по 
				основу капиталних добитака и по основу закупа и подзакупа 
				непокретности и покретних ствари остварује нерезидентни обвезник 
				(„Службени гласник РС”, број 56/13) подноси се закључно са 29. 
				фебруаром 2016. године.*

Изузетно од става 1. овог члана, у случају подношења 
				измењене пореске пријаве после 1. марта 2016. године а пре 
				доношења решења надлежног пореског органа, за пријаву која је 
				првобитно поднета у складу са ставом 1. овог члана, пореска 
				пријава подноси се у складу са Правилником о садржају пореске 
				пријаве за обрачун пореза на добит на приходе које по основу 
				капиталних добитака и по основу закупа и подзакупа непокретности 
				и покретних ствари остварује нерезидентни обвезник („Службени 
				гласник РС”, број 56/13)*
*Службени гласник РС, број 14/2016
 
Члан 12.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2016. године.
Број 110-00-467/2015-04
У Београду, 18. новембра 2015. године
Министар,
др Душан Вујовић, с.р.

				 

				 

ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА

				 

				 

Правилник
				
				о изменама и допунама Правилника о садржају пореске пријаве за 
				обрачун пореза на добит по решењу на 
				приходе које по основу капиталних добитака и 
				по основу закупа и подзакупа непокретности и 
				покретних ствари остварује нерезидентно правно лице: 
				"Службени гласник РС", број 14/2016-64

				 

Члан 14.

Даном ступања на снагу овог правилника престаје да важи 
				Правилник о садржају пореске пријаве за обрачун пореза на добит 
				на приходе које по основу капиталних добитака и по основу закупа 
				и подзакупа непокретности и покретних ствари остварује 
				нерезидентни обвезник („Службени гласник РС”, број 56/13), осим 
				у случају подношења пореске пријаве у складу са чланом 12. овог 
				правилника.

Члан 15.

Овај правилник ступа на снагу 1. марта 2016. године.

				 

Прилози

НАПОМЕНА ИЗДАВАЧА: Правилником
				
				о изменама и допунама Правилника о садржају пореске пријаве за 
				обрачун пореза на добит по решењу на 
				приходе које по основу капиталних добитака и 
				по основу закупа и подзакупа непокретности и 
				покретних ствари остварује нерезидентно правно лице 
				("Службени гласник РС", број 14/2016)
				
				Образац ПП КДЗ – Пореска пријава за порез на добит по решењу, 
				замењен је Обрасцем ПП КДЗН – Пореска пријава за порез на добит 
				по решењу (види члан 13. Правилника - 14/2016-64)

				 


Образац ПП КДЗН - 
				
				Пореска пријава за порез на добит по решењу