Редакцијски пречишћен текст
 
 
 


На
основу члана 8. Закона о регулисању јавног дуга Савезне Републике Југославије
по уговорима о девизним депозитима грађана ороченим код Дафимент банке а.д.
Београд, у ликвидацији и по девизним средствима грађана положеним код Банке
приватне привреде Црне Горе д.д. Подгорица („Службени лист СРЈ", број
36/2002),


Влада
Републике Србије доноси

 

ОДЛУКУ


о ближим условима и начину вршења конверзије девизних депозита грађана орочених 
код Дафимент банке ад Београд, у ликвидацији и девизних средстава грађана 
положених код банке Приватне привреде Црне Горе дд Подгорица у обвезнице 
Републике Србије, начину књиговодственог евидентирања и регистрације обвезница

„Службени
гласник РС”, бр. 48 од 19. августа 2002, 56 од 13. септембра 2002.

 

 

1. Овом одлуком
уређују се ближи услови и начин вршења конверзије девизних депозита грађана
положених код Дафимент банке а.д. Београд, у ликвидацији (у даљем тексту:
депозити) и девизних средстава положених на основу уговора о пословно-техничкој
сарадњи са Југоскандиком д.д. Београд, код Банке приватне привреде Црне Горе
д.д. Подгорица (у даљем тексту: девизна средства) у обвезнице Републике Србије
(у даљем тексту: обвезнице), које ће се емитовати ради регулисања дуга
Републике Србије из чл. 3. и 18. Закона о регулисању јавног дуга Савезне
Републике Југославије по уговорима о девизним депозитима грађана ороченим код
Дафимент банке а.д. Београд, у ликвидацији, и по девизним средствима грађана
положеним код Банке приватне привреде Црне Горе д.д. Подгорица – „Службени лист
СРЈ", број 36/2002 – (у даљем тексту: Закон), начин њиховог
књиговодственог евидентирања, као и начин регистрације обвезница код Народне
банке Југославије – Завода за обрачун и плаћања – Централног регистра, депоа и
клиринга хартија од вредности (у даљем тексту: Централни регистар).

Конверзију депозита
и девизних средстава из става 1. ове тачке обавља банка коју овласти Влада
Републике Србије на предлог Народне банке Југославије (у даљем тексту:
овлашћена банка).

Министар
финансија и економије уређује начин поступања овлашћене банке из става 2. ове
тачке уз вршењу конверзије депозита и девизних средстава у складу са овом
одлуком, и прописује образац потврде о извршеној конверзији депозита и девизних
средстава у обвезнице и образац обрачуна износа обвезнице по депоненту, односно
грађанину.*

 

*Службени гласник РС, број 56/2002

 

2. Депозити из тачке
1. ове одлуке обухватају неисплаћене орочене депозите положене код Дафимент
банке а.д. Београд, у ликвидацији, умањене за износ обрачунатих уговорених
камата на те депозите и за износ исплата извршених по тим депозитима до дана
отварања поступка ликвидације над Дафимент банком а.д. Београд, прерачунате у
евре на дан конверзије, односно на дан емисије обвезница из тачке 1. ове
одлуке.

Девизна средства из
тачке 1. ове одлуке обухватају неисплаћена девизна средства положена на основу
Уговора о пословно-техничкој сарадњи са Југоскандиком д.д. Београд, код Банке
приватне привреде Црне Горе д.д. Подгорица, умањена за износ обрачунатих камата
на та средства и за износ исплата извршених до дана ступања на снагу Закона,
прерачуната у евре на дан конверзије, односно на дан емисије обвезница из тачке
1. ове одлуке.

 

3. Право на исплату
доспелих обавеза из тачке 1. ове одлуке депоненти, односно грађани стичу од
дана када се утврди висина обавезе према њима, односно од дана када добију
потврду о висини те обавезе коју издаје комисија коју образује Влада Републике
Србије.

 

4. Потврду о висини
обавезе према депоненту, односно грађанину комисија из тачке 3. ове одлуке
доставља овлашћеној банци.

Потврду из става 1.
ове тачке комисија из тачке 3. ове одлуке доставља овлашћеној банци у два
примерка од којих та банка један примерак уручује депоненту, односно грађанину
приликом конверзије, а други задржава.

 

5. Конверзија
депозита, односно девизних средстава у обвезнице Републике Србије врши се када
депонент, односно грађанин поднесе потврду из тачке 3. ове одлуке овлашћеној
банци.

Извршена конверзија
евидентира се у ванбилансној евиденцији овлашћене банке.

 

6. Податке о
извршеној конверзији депозита, односно девизних средстава овлашћена банка
доставља Народној банци Југославије и Централном регистру.

 

7. О извршеној
конверзији овлашћена банка издаје депонентима, односно грађанима потврду о
конверзији депозита, односно девизних средстава у обвезнице.

Укупна вредност
обвезница која се уписује у потврду из става 1. ове тачке, односно на власничке
рачуне обвезница у Централном регистру заокружује се на цео број.

Ако се приликом
евидентирања конверзије депоненту, односно грађанину истовремено врши и исплата
доспелих обвезница, овлашћена банка је дужна да податке о тим исплатама наведе
у потврди из става 1. ове тачке.

 

8. Приликом
конверзије овлашћена банка депоненту, односно грађанину отвара рачун хартија од
вредности – као подрачун свог рачуна обвезница који се води у Централном
регистру и то тако што му у оквиру шифре банке додељује број подрачуна и
уписује га у потврду из тачке 7. ове одлуке и, истовремено, овлашћена банка
податке из те потврде електронски преноси Централном регистру – према
спецификацији за размену података.

 

9. О спровођењу ове
одлуке стараће се Министарство финансија и економије.

 

10. Ова одлука ступа
на снагу наредног дана од дана објављивања у „Службеном гласнику Републике
Србије".

 


05
број 42-11969/2002-001/2
У Београду, 15. августа 2002. године
Влада Републике СрбијеПотпредседник,
проф. др Жарко Кораћ, с.р.