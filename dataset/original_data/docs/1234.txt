На
основу члана 11. став 3. Закона о странцима („Службени гласник РС”, број
97/08),
Влада
доноси
 
 
УРЕДБУ 
о ближим условима за
одбијање уласка странца у Републику Србију 
„Службени гласник
РС“, број 75 од 11. септембра 2009.
 
 
Члан 1.
Овом
уредбом прописују се ближи услови за одбијање уласка странца у Републику Србију
у следећим случајевима: 
1)
ако нема довољна средства за издржавање за време боравка у Републици Србији, за
повратак у земљу порекла или транзит у трећу земљу, или му на други начин није
обезбеђено издржавање за време боравка у Републици Србији; 
2)
ако нема потврду о вакцинисању или други доказ да није оболео, а долази са
подручја захваћеног епидемијом заразних болести; 
3)
ако то захтевају разлози заштите јавног поретка или безбедности Републике
Србије и њених грађана; 
4)
ако се у одговарајућим евиденцијама води као међународни преступник. 
Испуњеност
услова из става 1. овог члана утврђује гранична полиција (у даљем тексту:
надлежни орган). 
 
Члан 2.
Странцу
ће се одбити улазак у Републику Србију, ако надлежни орган на основу поднетих
исправа утврди да странац не поседује средства за издржавање у износу од 50
евра по дану боравка. 
Доказом
о поседовању довољно средстава из става 1. овог члана сматра се готовина у
одговарајућем износу, извод са банковног рачуна, путнички чекови, кредитне
картице као и гарантно писмо, осим ако странац долази по позиву страних
дипломатско-конзуларних представништава, међународних организација, ради
пружања економске, хуманитарне и друге помоћи Републици Србији. 
 
Члан 3.
Странцу
ће се одбити улазак у Републику Србију ако надлежни орган на основу поднетих
исправа утврди да странац нема потврду о вакцинисању или неки други доказ да
није оболео, у складу са прописима о заштити становништва од заразних болести,
а долази са подручја захваћеним епидемијом заразних болести, која се одређују
према подацима којима располаже министарство надлежно за здравље, на основу
извештаја Светске здравствене организације. 
Странац
који долази из земаља захваћених епидемијом заразних болести, односно странац
који долази из земаља у којима се организују скупови високог епидемиолошког
ризика, а поседују доказ о здравственом стању из става 1. овог члана, ставља се
под здравствени надзор, ако нека од тих заразних болести може угрозити здравље
становништва Републике Србије. 
Мера
стављања под здравствени надзор спроводи се у складу са прописима о заштити
становништва од заразних болести. 
 
Члан 4.
Странцу
ће се одбити улазак у Републику Србију, ако надлежни орган утврди да би боравак
странца нарушио јавни поредак или безбедност Републике Србије или њених
грађана. 
На
основу података служби безбедности који указују да у погледу лица које треба да
уђе у нашу земљу постоје безбедносне сметње, тако да његов боравак на
територији Републике Србије представља неприхватљив безбедносни ризик, надлежни
орган ће улазак у Републику Србију одбити странцу: 
1)
који учествује или је члан организације чији су циљеви забрањени Уставом и
законима Републике Србије, потврђеним међународним уговорима или
општеприхваћеним правилима међународног права; 
2)
припаднику организације, односно лицу које је у контакту са организацијама из
других држава, а у погледу чијих активности постоји основана сумња да је њихова
прикривена, противзаконита субверзивна делатност уперена против интереса
Републике Србије; 
3)
који учествује или је члан паравојних удружења, као и лице које је учествовало
или било члан тих удружења. 
 
Члан 5.
Странцу
ће се одбити улазак у Републику Србију ако надлежни орган увидом у одговарајуће
евиденције међународних преступника утврди да се странац у њима води као
међународни преступник. 
На
основу података из евиденција служби безбедности, надлежни орган ће одбити
улазак у Републику Србију у складу са потврђеним међународним уговорима
странцу: 
1)
који учествује у активностима финансирања, планирања, припремања, подржавања
или извршавања терористичких аката уперених против других држава и њихових
грађана или је члан терористичке организације; 
2)
који учествује у активностима финансирања, планирања, припремања, подржавања
или извршавања дела организованог прекограничног криминала или је припадник
групе, односно мреже која се бави овим видом криминала. 
 
Члан 6.
Органи
из чл. 3. до 5. ове уредбе достављају надлежном органу податке из своје
надлежности четири пута годишње, а по потреби и чешће. 
 
Члан 7.
Ова
уредба ступа на снагу наредног дана од дана објављивања у „Службеном гласнику
Републике Србије”. 
 
 
05 број 110-5590/2009
У Београду, 10. септембра 2009.
године
Влада
Председник,
др Мирко Цветковић, с.р