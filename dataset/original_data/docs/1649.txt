На основу члана 46. став 4. Закона о посредовању у решавању спорова („Службени гласник РС”, број 55/14), 
Министар правде доноси
 
ПРАВИЛНИК
о обрасцу уверења о завршеној основној и специјализованој обуци посредника
"Службени 
				гласник РС", број 11 од 30. јануара 2015.
 
Члан 1.
Овим правилником прописује се образац уверења о завршеној основној и специјализованој обуци посредника.
Члан 2.
Образац уверења о завршеној основној и специјализованој обуци посредника, у складу са Законом о посредовању у решавању спорова, садржи: назив и седиште органа, организације и правног лица које спроводи програм обуке посредника, број уверења, датум издавања уверења, врсту завршене обуке посредника, име и презиме, датум рођења и адресу лица које је завршило обуку за посредника.
Члан 3.
Образац уверења о завршеној основној и специјализованој обуци посредника штампа се на картону, на једнообразном формату димензија 23 x 33 cm.
Члан 4.
Образац уверења о завршеној основној и специјализованој обуци посредника је одштампан уз овај правилник и чини његов саставни део (Прилог 1).
Члан 5.
Оваj правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-192/2014-05
У Београду, 29. јануара 2015. године
Министар,
Никола Селаковић, с.р.
 
Прилози
 
Прилог 1 -
				
Уверење о завршеној основној и 
				специјализованој обуци посредника