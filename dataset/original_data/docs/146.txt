Редакцијски пречишћен текст
 
 
 
На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), а у вези са чланом 2. Закона о потврђивању Споразума о зајму за Пројекат за унапређење конкурентности и запошљавања између Републике Србије и Међународне банке за обнову и развој („Службени гласник РС – Међународни уговори”, број 24/15),
Влада доноси
 
ОДЛУКУ
о образовању Међуресорног радног тела за планирање, праћење и координацију политика у области конкурентности и запошљавања
"Службени гласник РС", бр. 3 од 15. 
				јануара 2016, 45 од 6. маја 2016.
 
1. Образује се Међуресорно радно тело за планирање, праћење и координацију политика у области конкурентности и запошљавања (у даљем тексту: Радно тело), као подршка реформама које се финансирају из зајма Међународне банке за обнову и развој кроз Пројекат за унапређење конкурентности и запошљавања (у даљем тексту: Пројекат).
2. Радно тело има председника и девет чланова.
За председника Радног тела именује се Јасна Атанасијевић, в.д. директора Републичког секретаријата за јавне политике.
За заменика председника Радног тела именује се Бојана Тошић, в.д. заменика директора Републичког секретаријата за јавне политике.
У Радно тело именују се за чланове:
1) др Ненад Иванишевић, државни секретар, Министарство за рад, запошљавање, борачка и социјална питања;
2) Верица Игњатовић, помоћник министра, Министарство финансија;
3) Ирена Посин, помоћник министра, Министарство државне управе и локалне самоуправе;
4) Душан Пурић, в.д. помоћника министра, Министарство привреде;
5) проф. др Виктор Недовић, помоћник министра, Министарство просвете, науке и технолошког развоја;
6) Драгана Дејановић, самостални саветник, Министарство финансија – Управа за јавни дуг;
7) Дејан Ракетић, в.д. помоћника директора, Републички секретаријат за јавне политике;
8) Милан Ђуретановић, директор Сектора, Национална служба за запошљавање;
9) Грегор Вирант, Кабинет председника Владе.
Председник и чланови Радног тела имају заменике који их замењују у случају спречености за учешће на састанцима Радног тела, изузев у случају годишњег састанка Радног тела на којем се разматра годишњи извештај о спровођењу Пројекта.
Заменици чланова Радног тела су:
1) Марија Полак, руководилац Групе, Министарство финансија;
2) Нина Зелић, саветник, Министарство државне управе и локалне самоуправе;
3) Бранислав Пејчић, начелник Одељења, Министарство привреде;
4) Бранислав Станојевић, посебни саветник министра, Министарство просвете, науке и технолошког развоја;
5) Тијана Кнежевић, самостални саветник, Министарство просвете, науке и технолошког развоја;
6) Драгана Тешић, саветник, Министарство финансија – Управа за јавни дуг;
7) Ивана Вукашиновић, руководилац Групе, Републички секретаријат за јавне политике;
8) Тања Будимир, начелник Одељења, Национална служба за 
				запошљавање;*


9) Љиљана Џувер, помоћник министра, Министарство за рад, 
				запошљавање, борачка и социјална питања.*
*Службени гласник РС, број 45/2016
 
3. Задаци Радног тела су наведени у Пројекту и у Оперативном приручнику Пројекта (ПОМ) и, између осталог, то су и сарадња са јединицама/службеницима министарстава који су, у складу са Пројектом, задужени за планирање и праћење, укључујући и предлагање измена и допуна циљева, активности и показатеља у вези са Пројектом, осигуравање усклађености циљева, активности и показатеља са приоритетима Владе и анализирање података у циљу развоја политика, као и праћење и евалуацију постигнутих резултата.
4. Радно тело надзире процес и примену протокола описаних у Оперативном приручнику пројекта (ПОМ).
5. Радно тело одржава најмање два пута годишње састанке ради усвајања извештаја о напретку, које доставља Влади.
Ближе уређење, начин рада и одлучивања Радног тела утврђују се Пословником о раду Радног тела, који Радно тело усваја на првој, конститутивној седници.
6. У раду Радног тела, ради пружања стручне помоћи, могу учествовати представници институција које су корисници пројектне подршке а који су задужени за планирање и праћење Пројекта, органа државне управе, факултета, научних института и других организација по позиву председника и чланова Радног тела.
7. Радно тело ће се периодично консултовати са представницима приватног сектора као и представницима цивилног друштва.
8. Стручне и административно-техничке послове за потребе Радног тела обавља Републички секретаријат за јавне политике.
9. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-93/2016-1
У Београду, 14. јануара 2016. године
Влада
Председник,
Александар Вучић, с.р.