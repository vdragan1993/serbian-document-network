На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о изради Просторног плана подручја посебне намене нове луке у Београду са слободном зоном
"Службени гласник РС", број 22 од 4. марта 
				2016.
 
1. Приступа се изради Просторног плана подручја посебне намене нове луке у Београду са слободном зоном (у даљем тексту: Просторни план).
2. Оквирна граница Просторног плана, обухвата делове територија града Београда у општини Палилула, КО Ковилово, и то следеће катастарске парцеле: 303, 304, 305, 306, 307, 308, 309, 392/1, 392/2, 393/1, 393/2, 394, 395, 396, 397, 398, 399, 523, 524, 723, 724, 1002, 1004, 352/1, 353, 360, 361/1, 361/2, 362, 365, 366, 384, 806, 807/1, 808, 809, 811, 814, 998, 999, 1344/2, 1467, 1468, 1469, 1470, 1472, 1476, 1592, 1638, 1643, 1478, 1578.
Оквирна граница обухвата Просторног плана, површине од око 600 ha, дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део.
Коначна граница обухвата Просторног плана биће дефинисана Нацртом Просторног плана.
3. Услови и смернице планских документа вишег реда и развојних стратегија за израду Просторног плана садржани су у:
1) Закону о Просторном плану Републике Србије од 2010. до 2020. године („Службени гласник РС”, број 88/10), којим је утврђено да се међу стратешким приоритетима посебна пажња даје развоју најзначајнијег речног коридора – Дунаву, односно развоју Коридора VII, као и припрема за изградњу нове луке Београд на Дунаву у гравитационом подручју Београда, унапређење и развој међународно значајних лука које треба да постану велики транспортни центри;
2) Регионалном просторном плану административног подручја града Београда („Службени лист града Београда”, бр. 10/04, 57/09 и 38/11). Стратешку позицију на Дунаву град Београд ће сачувати непрекинутим функционисањем луке Београд, модернизацијом у правцу контејнерске луке, уз истовремено испитивање могућности за њену дислокацију. Наводи се да с обзиром на положај Београда у односу на две међународне реке Дунав (Коридор VII) и Саву, Београд има све услове да буде једна од најзначајнијих европских речних лука. Потребно је, поред лука за прихват теретних бродова, обезбедити и локације за путничка пристаништа и марине опремљене за прихват иностраних бродова;
3) Уредби о утврђивању Просторног плана подручја посeбне наменe међународног водног пута Е80 – Дунав (Паневропски коридор VII) („Службени гласник РС”, број 14/15) којом су утврђене планске смернице развоја лука. Ближе локације, правила и критеријуми уређења лука утврђене су Стратегијом развоја водног саобраћаја Републике Србије од 2015. до 2025. године („Службени гласник РС”, број 3/15), а биће утврђене и уредбом о условима које морају да испуњавају луке, пристаништа и привремена претоварна места. Такође, за даљи развој лука битан је предуслов обезбеђења неопходних површина, како за саму луку, тако и за прилазне саобраћајнице и осталу пратећу инфраструктуру, повезаност пловног пута са железницом и путном мрежом, постојање контејнерског терминала уз неопходну анализу и израду одговарајуће техничке документације;
4) Стратегији развоја водног саобраћаја Републике Србије од 2015. до 2025. године којом је утврђено измештање постојеће луке у Београду на нову локацију. Израдом и усвајањем одговарајуће документације за утврђивање лучког подручја, изградњу и развој нове луке у Београду, а у складу са Генералним планом Београда 2021. („Службени лист града Београда”, бр. 27/03, 8/05, 25/05, 24/06, 34/07, 63/09 и 70/14), утврдити позицију за изградњу нове луке, при чему је од нарочитог значаја утврдити модел развоја будућег лучког подручја у Београду.
Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
Списак расположивих подлога за планско подручје, дат је у Прилогу 2 – Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део. 
4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, и другој законодавној регулативи.
5. Визија и дугорочни циљ развоја подручја Просторног плана односи се на изградњу и одржив развој нове луке у Београду, која ће на пресеку два паневропска транспортна коридора (речног VII и друмског X), постати један од најважнијих транспортних чворова у овом делу Европе, мултимодално чвориште које повезује водни пут са железницом и путном мрежом. Планира се и изградња слободне зоне у даљој фази проширења, уз евентуално обухватање и локације у Панчевачком риту за потребе терминала за расуте терете, као и још једне локације на Сави у Београду за исте намене.
6. Концептуални оквир планирања, коришћења, уређења и заштите планског подручја заснива се на обезбеђењу услова за изградњу и планско коришћење луке са пратећим лучким објектима и опремом.
Просторни план ће садржати регулациону разраду за планиране намене. Просторним планом створиће се плански основ у смислу директног спровођења локацијским условима у складу са законом. Локацијски услови ће се издавати фазно. У зависности од потребе реализације пројекта, приступиће се изменама и допунама овог просторног плана. Просторни план ће се спроводити локацијским условима, плановима детаљне регулације и урбанистичким пројектима. 
7. Рок за израду Нацрта Просторног плана је 12 месеци од дана ступања на снагу ове одлуке.
8. Средства за израду Просторног плана обезбеђује Министарство грађевинарства, саобраћаја и инфраструктуре. Оквирна процена финансијских средстава износи 31.770.000,00 динара са ПДВ-ом.
9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде.
Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
11. Нацрт Просторног плана биће изложен на јавни увид у трајању од 30 дана у згради Градске управе града Београда.
12. Одлука о изради стратешке процене утицаја Просторног плана подручја посебне намене нове луке у Београду са слободном зоном на животну средину („Службени гласник РС”, број 2/16), чини саставни део ове одлуке.
13. Број примерака Просторног плана биће утврђен посебним актом Владе којим се утврђује Просторни план.
14. Ова одлука ступа на снагу осмог дана од дана објављивања у „Службеном гласнику Републике Србије”.
05 број 350-2427/2016
У Београду, 3. марта 2016. године 
Влада
Председник,
Александар Вучић, с.р.
ПРИЛОГ 1 
ГРАФИЧКИ ПРИКАЗ ОКВИРНЕ ГРАНИЦЕ ОБУХВАТА ПРОСТОРНОГ ПЛАНА

ПРИЛОГ 2
СПИСАК ПОДЛОГА ЗА ПОДРУЧЈЕ ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГ ЗАВОДА
Општина Палилула
Планови катастра непокретности




Ред. број


Катастарска општина


Врста плана




1


Ковилово


ДКП – векторски формат




Планови катастра водова




Ред. број


Катастарска општина


Врста плана




1


Ковилово


Катастарски план водова у хибридном облику (скенирани и геореференцирани аналогни планови (екст. ECW)+вектор, одржавање (екст. DXF) )