На основу члана 43. став 2. Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС и 96/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
ОДЛУКУ
о промени границe катастарских општина Мудраковац и Крушевац
"Службени гласник РС", број 86 од 21. октобра 
				2016.
I
Мења се граница између катастарских општина Мудраковац и Крушевац, град Крушевац, тако да се катастарској општини Крушевац припаја катастарска парцела број 444 из катастарске општине Мудраковац у површини од 1 ha 43 a 88 m².
II
Скица промене границе катастарских општина Мудраковац и Крушевац одштампана је уз ову одлуку и чини њен саставни део.
III
На основу ове одлуке Републички геодетски завод – Служба за катастар непокретности Крушевац, извршиће обележавање и опис промењене границе катастарских општина и настале промене спровести на катастарским плановима и у операту катастра непокретности.
IV
Ова одлука ступа на снагу осмог дана од дана објављивања у „Службеном гласнику Републике Србије”.
05 број 950-9672/2016
У Београду, 20. октобра 2016. године
Влада
Председник,
Александар Вучић, с.р.