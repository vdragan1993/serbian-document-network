На основу члана 15.
Закона о регулисању јавног дуга Савезне Републике Југославије по основу девизне
штедње грађана (“Службени лист СРЈ”, бр. 36/2002) и члана 15. Закона о
регулисању јавног дуга Савезне Републике Југославије по уговорима о девизним
депозитима грађана ороченим код Дафимент банке АД, Београд, у ликвидацији, и по
девизним средствима грађана положеним код Банке приватне привреде Црне Горе ДД,
Подгорица (“Службени лист СРЈ”, бр. 36/2002),
гувернер
Народне банке Југославије доноси
 
ОДЛУКУ

о 
ближим условима куповине девизних средстава ради исплате обвезница Републике 
Србије
„Службени
лист СРЈ”, број 47 од 26. августа 2002.
 
 
1. Овом
одлуком утврђују се ближи услови куповине девизних средстава ради исплате
обвезница Републике Србије за измирење обавеза по основу девизне штедње грађана
емитованих у смислу Одлуке о емисији обвезница Републике Србије за измирење
обавеза по основу девизне штедње грађана (“Службени гласник РС”, бр. 48/2002)
(у даљем тексту: обвезнице).
 
2. Ради
обезбеђења девизних средстава за исплату обвезница, Народна банка Југославије
продаје евре по продајном курсу за девизе из курсне листе Народне банке
Југославије, која важи у моменту продаје.
Изузетно,
ради обезбеђења динарских средстава за исплату обвезница, Народна банка
Југославије купује евре по куповном курсу за девизе из курсне листе Народне
банке Југославије, која важи у моменту куповине.
 
3.
Народна банка Југославије девизна средства која су уплаћена у разним валутама
конвертује у евре – по званичном средњем курсу који важи на дан конверзије.
 
4. Ова
одлука ступа на снагу даном објављивања у “Службеном листу СРЈ”.
  
О. бр.
100 
23.
августа 2002. године 
Београд 
Гувернер
Народне банке Југославије
Млађан Динкић, с.
р.