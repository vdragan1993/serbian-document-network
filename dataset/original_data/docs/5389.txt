На основу члана
78. став 2. Закона о туризму („Службени гласник РС”, број 36/09), 

Министар економије
и регионалног развоја, по прибављеној сагласности министра унутрашњих послова, доноси

 

ПРАВИЛНИК

о облику, садржини и начину вођења
евиденције гостију у сеоском туристичком домаћинству

„Службени
гласник РС“ број 96 од 23. новембра 2009.

 

Члан 1.

Овим правилником
прописује се облик, садржина и начин вођења евиденције гостију у сеоском туристичком
домаћинству. 

 

Члан 2.

Физичко лице
које пружа угоститељске услуге у сеоском туристичком домаћинству води евиденцију
гостију којима се пружају услуге смештаја, периоду боравка и врсти пружених услуга.


 

Члан 3.

Евиденција из
члана 2. овог води се у књизи гостију.

Књига гостију
јединствена је за  домаће  и стране држављане. 

 

Члан 4.

Књига гостију
води се према прописаном обрасцу, који је одштампан уз овај правилник и чини његов
саставни део.

Књига гостију
може се водити и у електронској форми. 

 

Члан 5.

Књига гостију
води се ажурно, уредно и тачно на начин који омогућава увид у унете податке по хронолошком
реду.

У случају да
се књига гостију води у електронској форми одштампани листови морају бити нумерисани
и оверени. 

 

Члан 6.

Подаци који
се уносе у књигу гостију за домаће држављане су: презиме и име; пол; дан, месец
и година рођења; место, општина и држава рођења; место, општина и држава становања
и јединствени матични број грађана. 

Подаци који
се уносе у књигу гостију за стране држављане су: презиме и име; пол; дан, месец
и година рођења; држављанство; место и држава рођења; врста, број и датум издавања 
стране путне исправе и датум до када је одобрен боравак у Републици Србији. 

Подаци из ст.
1. и 2. овог члана уносе се у књигу гостију на основу личних исправа и других одговарајућих
података.

 

Члан 7.

Подаци о периоду
боравка и врсти пружених услуга, који се уносе у књигу гостију су: врста пружене 
услуге, подаци о смештајној јединици и датум и час доласка и одласка. 

 

Члан 8.

Корисник се
по пријему у објекту евидентира у књигу гостију, уредним уношењем свих података
из чл. 6. и 7. овог правилника у тачно назначеним колонама. 

 

Члан 9.

Овај правилник
ступа на снагу осмог дана од дана објављивања у „Службеном гласнику Републике Србије”.


 

 

Број 300-110-00-121/2009-16

У Београду, 13. новембра 2009. године

Министар,


Млађан Динкић, с.р.