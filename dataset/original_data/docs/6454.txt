На основу члана 4. став 4. Закона о железници („Службени гласник РС”, број 45/13), 
Министар саобраћаја доноси 
 
ПРАВИЛНИК
о елементима железничке инфраструктуре
"Службени гласник РС", број 10 од 31. јануара 
				2014.
 
Предмет правилника
Члан 1.
Овим правилником ближе се прописују елементи железничке инфраструктуре.
Eлементи железничке инфраструктуре
Члан 2.
Eлементe железничке инфраструктуре, у складу са законом којим се уређује железница, чине: доњи и горњи строј пруге; тунели; мостови и остали објекте на прузи; станични колосеци; телекомуникациона, сигнално-сигурносна, електровучна, електроенергетска и остала постројења и уређаји на прузи; опрема пруге; зграде железничких службених места и остали објекти у пружном појасу који су у функцији регулисања железничког саобраћаја и одржавања железничке инфраструктуре; терминали; пружни појаси и ваздушни простор изнад пруге у висини од 12 m, односно 14 m код далековода напона преко 220 kV, рачунајући изнад горње ивице шине. 
Eлементe железничке инфраструктуре, у складу са законом којим се уређује железница, чине и изграђени путни прелаз код укрштања железничке инфраструктуре и пута изведен у истом нивоу са обе стране колосека у ширини од три метра рачунајући од осе колосека, укључујући и простор између колосека када се на путном прелазу налази више колосека.
Доњи строј пруге
Члан 3.
Доњи строј пруге чине: земљани труп, мостови и пропусти, тунели, објекти и постројења у службеним местима и објекти за заштиту пруге од површинских вода и атмосферског утицаја.
Земљани труп чине:
1) насипи;
2) усеци;
3) засеци укључиво са планумом;
4) јаркови и канали за одводњавање;
5) облоге;
6) обложни и потпорни зидови;
7) дренаже;
8) вегетациони покривач на косинама и падинама и др.
Под мостовима и пропустима подразумевају се, осим мостова и пропуста, и пешачки прелази изнад пруге (пасареле).
Под тунелима се подразумевају подземне грађевине за вођење трасе пруге, као и галерије које су само делимично у брдској маси и служе за обезбеђење пруге од обрушавања стена, лавина и слично.
Објекти у службеним местима су: 
1) перони;
2) потходници;
3) рампе;
4) приступни путеви.
Постројења у службеним местима су:
1) колске ваге;
2) постројења за снабдевање водом; 
3) контролни товарни профил;
4) колосечни канали.
Објекти за заштиту пруге од површинских вода и атмосферског утицаја су:
1) објекти за заштиту од наноса бујичних токова (попречне грађевине, регулациони канали);
2) објекти за осигурање корита речних токова (обалоутврде, паралелне и попречне грађевине);
3) објекти за заштиту пруге од снега, лавина, леда и јаког ветра (шумски снегозаштитни појасеви, снегобрани, ветробрани, ледобрани и др.). 
Горњи строј пруге
Члан 4.
Горњи строј пруге чине:
1) Колосеци, који могу бити:
(1) са застором,
(2) без застора (на чврстој подлози);
2) Сложене колосечне конструкције:
(1) скретнице,
(2) укрштаји,
(3) дилатационе справе,
(4) преноснице,
(5) колосеци на колским вагама и др.
Елементи горњег строја су:
1) шине;
2) колосечни причврсни и спојни прибор;
3) прагови;
4) колосечни застор;
5) елементи за пригушивање буке и вибрација;
6) сигнали, сигналне и пружне ознаке;
7) путни прелази у истом нивоу;
8) пешачки прелази у истом нивоу и др.
Колосеци у станицама и другим службеним местима су станични колосеци до граничника са колосецима железничких депоа.
Телекомуникациона постројења и уређаји
Члан 5.
Телекомуникациона постројења и уређаје чине: 
1) телекомуникациони каблови;
2) ваздушне линије;
3) преносни системи;
4) железничка аутоматска телефонска (у даљем тексту: ЖАТ) мрежа;
5) железничка аутоматска телеграфска (у даљем тексту: ЖАТг) мрежа;
6) пружни телефонски уређаји;
7) интерфонски и разгласни уређаји;
8) ултракратки таласи (у даљем тексту: УКТ)
9) радио уређај;
10) радио диспечерски уређаји (у даљем тексту: РДУ);
11) уређаји за мерење и показивање тачног времена;
12) системи за обавештавање и информисање;
13) уређаји за напајање телекомуникационих постројења;
14) телекомуникациони уређаји за потребе информатике.
Телекомуникационе каблове чине:
1) пружни каблови;
2) локални каблови;
3) кабловска опрема.
Ваздушне линије састоје се од:
1) ваздушних водова;
2) опреме.
Преносне системе чине:
1) високофреквентни телефонски уређаји;
2) вишеканални телеграфски уређаји;
3) линијска опрема.
Елементи ЖАТ мреже су:
1) ЖАТ централе;
2) посреднички столови;
3) телефонски апарати;
4) секретарске гарнитуре;
5) факс апарати.
Елементи ЖАТг мреже су:
1) ЖАТг централе;
2) телепринтери.
Пружне телефонске уређаје чине:
1) пружни телефони;
2) релејни звоновни сигнални аутомати;
3) телефонске будилице;
4) телекомуникациони пултеви;
5) станични диспечерски уређаји;
6) диспечерске централе;
7) регистрофони;
8) уређаји даљинског напајања;
9) остали уређаји.
Интерфонске и разгласне уређаје чине:
1) интерфонска говорна места – унутрашња;
2) интерфонска говорна места – спољна;
3) интерфонске централе;
4) звучници;
5) командни столови за разглас;
6) остали уређаји.
УКТ радио уређаје чине:
1) фиксне радио станице;
2) репетитори;
3) мобилне радио станице;
4) преносне радио станице,
5) радио-релејни уређаји;
6) антене и антенски системи.
РДУ чине:
1) пружне радио станице;
2) пружни разделници;
3) локомотивске радио станице;
4) антене за РДУ;
5) радио диспечерске централе.
Уређаји за мерење и показивање тачног времена су:
1) матични часовници;
2) споредни часовници;
3) примопредајници сатних импулса;
4) сатне централе.
Системе за обавештавање и информисање чине:
1) информационе табле;
2) дисплеји;
3) централни уређаји.
Уређаје за напајање телекомуникационих постројења чине:
1) акумулаторске батерије;
2) исправљачи;
3) претварачи.
Телекомуникациони уређаји за потребе информатике су:
1) модеми;
2) рутери;
3) свичеви.
Сигнално-сигурносна постројења и уређаји
Члан 6.
Сигнално-сигурносна постројења и уређаје чине: 
1) станични сигнално-сигурносни уређаји;
2) пружни сигнално-сигурносни уређаји; 
3) уређаји за осигурање ранжирних станица;
4) уређаји за осигурање путних прелаза у нивоу;
5) уређаји за аутоматско вођење возова;
6) уређаји за даљинско управљање саобраћајем;
7) допунски сигнално-сигурносни уређаји посебних намена.
Станични сигнално-сигурносни уређаји су:
1) светлосни и механички сигнали и предсигнали;
2) светлосни показивачи и претпоказивачи;
3) скретничке поставне справе са електричним погоном;
4) скретничке поставнице;
5) скретничке браве;
6) исклизнице;
7) изоловани одсеци;
8) бројачи осовина;
9) командни столови релејних станичних сигнално-сигурносних уређаја;
10) релејни делови релејних станичних сигнално-сигурносних уређаја;
11) командно-контролни уређаји електронских станичних сигнално-сигурносних уређаја;
12) делови електронских станичних сигнално-сигурносних уређаја за реализацију станичних зависности;
13) напојни делови станичних сигнално-сигурносних уређаја;
14) канцеларијски командни блок-апарати;
15) сигнално-сигурносне поставнице (механичке и електромеханичке);
16) сигнално-сигурносни каблови и жицоводи.
Пружни сигнално-сигурносни уређаји су:
1) уређаји аутоматског пружног блока (у даљем тексту: АПБ);
2) изоловани одсеци и бројачи осовина;
3) просторни сигнали АПБ и заштитни сигнали;
4) сигнално-сигурносни каблови и жицоводи.
Уређаји за осигурање ранжирних станица су:
1) сигнали;
2) електропоставне скретничке справе;
3) колосечне кочнице;
4) изоловани одсеци;
5) командни столови;
6) напојни делови уређаја;
7) уређаји аутоматике скретница;
8) уређаји аутоматике колосечних кочница;
9) радари; 
10) фотодетектори; 
11) детектори тежине;
12) магнетни контакти; 
13) други уређаји.
Уређаји за осигурање путних прелаза у нивоу су:
1) браници и полубраници;
2) поставни механизми браника и полубраника;
3) друмски светлосни сигнали;
4) контролни светлосни сигнали на прузи;
5) напојни и релејни делови уређаја за осигурање путних прелаза;
6) укључни елементи за активирање уређаја путног прелаза.
Уређаји за аутоматско вођење возова су:
1) пружни делови аутостоп уређаја;
2) уређаји за континуалну контролу брзине.
Уређаји за даљинско управљање саобраћајем (телекоманда саобраћаја) су:
1) централни део уређаја телекоманде саобраћаја;
2) светлосни панои или монитори телекоманде саобраћаја; 
3) периферни делови уређаја телекоманде саобраћаја у станицама;
4) напојни делови уређаја телекоманде саобраћаја;
5) спојни путеви централног дела уређаја телекоманде саобраћаја са периферним деловима.
Допунски сигнално-сигурносни уређаји посебних намена су:
1) уређаји за јављање броја воза;
2) уређаји за регистровање хода воза по реду вожње;
3) уређаји за јављање одрона и лавина;
4) уређаји за детекцију загрејаних осовина;
5) уређаји за грејање скретница;
6) уређаји за детекцију равних места на точковима и др.
Eлектровучна и електроенергетска постројења
Члан 7.
Електровучна и електроенергетска постројења чине: 
1) стабилна постројења електричне вуче; 
2) погонска електроенергетска постројења.
Стабилна постројења електричне вуче представљају скуп електроенергетских постројења за напајање електричне вуче електричном енергијом 25 kV, 50 Hz из електропривредне мреже 110 kV, 50 Hz и обухватају: 
1) напојне далеководе 110 kV које чине:
(1) темељи стубова,
(2) стубови далековода,
(3) водичи далековода,
(4) изолаторски ланци,
(5) спојна опреме;
2) електровучне подстанице 110/25 kV, 50 Hz које чине:
(1) енергетски трансформатори,
(2) прекидачи,
(3) растављачи,
(4) струјни мерни трансформатори,
(5) напонски мерни трансформатори,
(6) одводници пренапона,
(7) релеји (заштитни, управљачки, итд.),
(8) уређаји за поуздано беспрекидно напајање,
(9) мерно релејни сталак,
(10) опрема за уземљења (погонска, заштитна и громобранска),
(11) електричне инсталације унутар постројења,
(12) сабирнице и осигурачи,
(13) изолатори (проводни, потпорни, затезни),
(14) спојна опрема,
(15) акумулатори,
(16) каблови (инсталацијски, енергетски, високонапонски),
(17) носиве конструкције високонапонских апарата,
(18) темељи носивих конструкција и енергетских трансформатора;
3) постројења за секционисање 25 kV, 50 Hz које чине:
(1) прекидачи,
(2) растављачи,
(3) струјни мерни трансформатори,
(4) напонски мерни трансформатори,
(5) одводници пренапона,
(6) релеји (заштитни, управљачки, итд.),
(7) уређаји за поуздано беспрекидно напајање,
(8) мерно релејни сталак,
(9) опрема за уземљења (погонска, заштитна и громобранска),
(10) електричне инсталације унутар постројења,
(11) сабирнице и осигурачи,
(12) изолатори (проводни, потпорни, затезни),
(13) спојна опрема,
(14) акумулатори,
(15) каблови (инсталацијски, енергетски, високонапонски);
4) контактну мрежу 25 kV, 50 Hz коју чине:
(1) контактни проводник возног вода,
(2) носеће уже возног вода,
(3) ситни делови возног вода (спојнице, струјне везе, вешаљке итд.),
(4) секциони изолатори у возном воду,
(5) неутрална секција у возном воду,
(6) растављачи за контактну мрежу,
(7) уређаји за управљање растављачима,
(8) опрема за вешање возног вода,
(9) опрема за затезање возног вода,
(10) носеће конструкције и причврсници,
(11) опрема за повратни вод и уземљење;
5) постројења за даљинско управљање која чине:
(1) примопредајни уређаји,
(2) синоптичка табла,
(3) напојни уређаји,
(4) телекомуникациони уређаји,
(5) разделни уређаји,
(6) уређаји и склопови за даљинска мерења, праћења и контролу;
Погонска електроенергетска постројења обухватају: 
1) трафостанице (опште намене, за предгревање и климатизацију вагона и за грејање скретница) које чине:
(1) енергетски трансформатори,
(2) прекидачи,
(3) растављачи,
(4) струјни мерни трансформатори,
(5) напонски мерни трансформатори,
(6) одводници пренапона,
(7) уређаји за конпензацију јалове енергије,
(8) исправљачи,
(9) мерни уређаји,
(10) управљачки уређаји,
(11) релејне заштите,
(12) управљачке плоче и ормани,
(13) агрегати,
(14) сабирнице и осигурачи,
(15) изолатори,
(16) акумулатори,
(17) спојна опрема,
(18) стубови трафостаница,
(19) опрема за уземљење;
2) електроенергетске мреже (средње и ниско напонске ваздушне и кабловске мреже) које чине:
(1) каблови, 
(2) водичи,
(3) стубови,
(4) изолатори;
3) постројења спољашње расвете (перона, пролаза, колосечних и скретничких подручја) која чине:
(1) стубови за расвету,
(2) светиљке;
4) остала електроенергетска постројења за напајање електричном енергијом свих железничких потрошача изузев електричне вуче која чине:
(1) стационарни агрегати за резервно напајање,
(2) акумулатори,
(3) инсталациони каблови,
(4) опрема за електричне инсталације.
Зграде железничких службених места и остали објекти 
Члан 8.
Зграде железничких службених места и остали објекти обухватају:
1) станичне зграде;
2) остале зграде намењене службама за одржавање железничке инфраструктуре и за организовање и регулисање железничког саобраћаја;
3) објекте намењене за смештај постројења, уређаја и опреме железничке инфраструктуре;
4) земљишта на којима се налазе зграде и објекти.
Пружни појас
Члан 9.
Пружни појас је земљишни појас са обе стране пруге, у ширини од 8 m, у насељеном месту 6 m, мерећи од осе крајњих колосека, земљиште испод пруге и ваздушни простор у висини од 14 m изнад горње ивице шине. 
Пружни појас обухвата и земљишни простор службених места, који обухвата све техничко-технолошке објекте, инсталације и приступно-пожарни пут до најближег јавног пута.
Ваздушни простор
Члан 10.
Ваздушни простор изнад пруге је ваздушни простор у висини од 12 m, односно 14 m код далековода напона преко 220 kV, мерећи изнад горње ивице шине.
Престанак важења
Члан 11.
Даном ступања на снагу овог правилника престаје да важи Правилник о елементима железничке инфраструктуре („Службени гласник РС”, брoj 114/06).
Ступање на снагу
Члан 12.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-00135/2013-02
У Београду, 17. јануара 2014. године
Министар,
Александар Антић, с.р.