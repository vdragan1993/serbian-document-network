Редакцијски пречишћен текст

 

 

На основу 

члана 22. став 2. и 

члана 23. став 4. Закона о имовини СРЈ (“Службени лист СРЈ”, бр. 41/93 и 30/96), Савезна влада доноси

 

 


УРЕДБУ

о 
начину, критеријумима и мерилима за давање станова у закуп и додељивање 
стамбених зајмова за решавање стамбених питања запослених у савезним органима

„Службени лист СРЈ”, бр. 63 од 25. 

децембра 1998, 2 од 8. 

јануара 1999 
- 
исправка, 75 од 31.

децембра 1999, 12 од 16. 

марта 2001, 14 oд 27. 

марта 2001 
- 
СУС

 

 

I. ОСНОВНА ОДРЕДБА

 

Члан 1.

Стамбена питања запослених у савезним органима могу се решавати давањем станова у закуп и доделом стамбеног зајма на начин, по критеријумима и мерилима који су утврђени овом уредбом.

Одлуку о давању станова у закуп и додељивању стамбеног зајма доноси надлежно радно тело Савезне владе, одређено Пословником о раду Савезне владе (у даљем тексту: надлежно тело).

 

II. ДАВАЊЕ СТАНОВА У ЗАКУП

 

1. Давање станова у закуп на одређено и неодређено време

 

Члан 2.

Запосленом у савезном органу који нема решено стамбено питање у смислу члана 7. ове уредбе може се, на основу писменог захтева, дати стан на коришћење по основу закупа на неодређено и одређено време (у даљем тексту: давање станова у закуп).

Ако у уговору о закупу није утврђено време трајања закупа, сматраће се да је уговор закључен на неодређено време.

Захтев из става 1. овог члана садржи податке о радном месту, стану којим располаже, односно користи, број чланова породичног домаћинства и структури стана који тражи.

Подносилац захтева дужан је да, поред података из става 
3.* овог члана, достави и друге податке који су значајни за одлучивање о додели стана, а према упитнику који утврди надлежно радно тело.

 

*Службени лист СРЈ, број 2/1999

 

Члан 3.

Приликом давања стана на коришћење, надлежно радно тело доноси одлуку на основу критеријума утврђених по следећем редоследу: значај радног места стамбена угроженост и дужина радног стажа.

Значај радног места утврђује се на основу решења о избору, постављењу, односно по распоређивању запосленог.

Стамбена угроженост одређује се на основу доказа о:

1) непоседовању стана (подстанар, нужни смештај, становање код родитеља);

2) коришћењу стана по основу станарског права, закупа на неодређено време, или власништва који по структури не задовољава услове становања;

3) коришћењу стана по основу закупа на одређено време.

Дужина радног стажа утврђује се на основу података из радне књижице запосленог.

 

Члан 4.

Поред критеријума из члана 
3.* ове уредбе, приоритет у решавању стамбених питања утврђује се и према посебним критеријумима, по следећем редоследу:

1) здравствено стање подносиоца захтева и чланова његовог породичног домаћинства и

2) време чекања на решавање стамбеног питања.

Здравствено стање запосленог и чланова његовог породичног домаћинства утврђује се на основу уверења специјализоване здравствене установе о постојању тешке и трајне болести, због које је неопходно решавање стамбеног питања.

Време чекања на решавање стамбеног питања утврђује се од дана уредно поднесеног захтева.

 

*Службени лист СРЈ, број 2/1999

 

Члан 5.

За решавање стамбеног питања запослених у савезним органима редослед се утврђује према збиру бодова, а у случају истог броја бодова – према редоследу утврђеном на основу критеријума и из чл. 3. и 4. ове уредбе.

 

Члан 6.

Надлежно радно тело утврђује листу редоследа за решавање стамбених питања запослених у савезним органима према следећим мерилима исказаним у бодовима, и то:

1) значај радног места – од 200 до 400 бодова:

а) председник Републике и савезни функционери које бира Савезна скупштина – 400 бодова;*

б) савезни функционери које поставља председник Републике, председник Савезне владе и Савезна влада – 370 бодова;*

в) руководећи радници које поставља надлежно радно тело Савезне скупштине – 340 бодова;*

г) запослени у савезним органима који обављају нормативно-правне и студијско-аналитичке послове – 320 бодова;

д) запослени у савезним органима који обављају управно-надзорне послове, односно послове извршавања савезних прописа – 300 бодова;

ђ) запослени у савезним органима који обављају управне, стручне, информатичке и документационе послове – 280 бодова;

е) запослени у савезним органима који обављају стручно-оперативне задатке и послове - 260 бодова;

ж) запослени у савезним органима који обављају оперативно-техничке, финансијско-материјалне и канцеларијске послове – 240 бодова;

з) запослени у савезним органима који обављају манипулативне послове – 220 бодова;

и) запослени у савезним органима који обављају послове у току приправничког стажа – 200 бодова;

2) стамбена угроженост – од 100 до 200 бодова:

а) непоседовање стана:

– подстанар – 200 бодова;

– нужни смештај – 180 бодова;

– становање код родитеља у неодговарајућем стану – 160 бодова;

– становање код родитеља у одговарајућем стану – 100 бодова;

б) коришћење стана по основу станарског права, закупа или власништва, који по структури не задовољава услове становања – 150 бодова;

в) коришћење стана по основу закупа на одређено време – 100 бодова;

г) дужина радног стажа, и то за сваку започету годину радног стажа по 5 бодова, до 200 бодова;

д) здравствено стање подносиоца захтева и чланова његовог породичног домаћинства – 100 бодова;

ђ) време чекања на решавање стамбеног питања и то за сваку годину чекања по 2,5 бода, до 100 бодова.

 

*Службени лист СРЈ, број 12/2001

 

Члан 7.

Величина стана који се даје запосленом у савезном органу одређује се према броју чланова породичног домаћинства, и то:

1) за самце – гарсоњера или једнособан стан;

2) за два члана породице – једнособан или двособан стан;

3) за три члана породице – двоипособан стан;

4) за четири члана породице –трособан или троипособан стан, ако су деца истог пола;

5) за четири члана породице – троипособан или четворособан стан, ако су деца различитог пола;

6) за пет или више чланова породице – четворособан или већи стан.

Запосленом и савезном органу може се дати на коришћење и стан мањи од стана који му припада по одредби става 1. овог члана, ако се о томе писмено изјасни.

Члановима породичног домаћинства, у смислу ове уредбе, сматрају се брачни друг, деца (рођена у браку или ван брака, усвојена или пасторчад), као и лица која је подносилац захтева по Закону дужан да издржава, а живе са њим дуже од 6 месеци пре дана подношења захтева.

Члан породичног домаћинства, у случају смрти запосленог у савезном органу који је поднео захтев, има право на решавање стамбеног питања.

 

Члан 8.

Запосленом у савезном органу издаје се решење о давању стана на коришћење, које садржи нарочито: име лица коме се даје стан, имена и сродство чланова породичног домаћинства за које се даје стан на коришћење и податке о стану.

На основу решења из става 1. овог члана закључује се уговор о коришћењу стана, у који се уносе подаци садржани у решењу и други подаци прописани законом.

Запослени у савезном органу закључују уговор о коришћењу стана са 
Савезном дирекцијом за имовину СРЈ*.

 

*Службени лист СРЈ, број 2/1999

 

Члан 9.

 

Корисник стана дужан је да приликом исељења из стана који му је додељен, тај стан доведе у исправно стање, односно у стање у коме га је примио на коришћење.
 

Члан 10.*

Запосленом у савезном органу може се дати стан у закуп на основу поднесеног писменог захтева који садржи податке из члана 2. ове уредбе, а по прибављеном мишљењу функционера који руководи савезним органом у коме је радник запослен.*

 


*Службени лист СРЈ, број 12/2001

 



НАПОМЕНА ИЗДАВАЧА: Одлуком Савезног уставног суда IV У број 70/2000 („Службени 
лист СРЈ“, број 14/2001) утврђено је да одредба члана 1. Уредбе о изменама 
Уредбе о начину, критеријумима и мерилима за давање станова у закуп и додељивање 
стамбених зајмова за решавање стамбених питања запослених у савезним органима 
(„Службени лист СРЈ“, број 75/1999), којом је измењен члан 10. Уредбе о начину, 
критеријумима и мерилима за давање станова у закуп и додељивање стамбених 
зајмова за решавање стамбених питања запослених у савезним органима („Службени 
лист СРЈ“, број 63/1998) није сагласна са Уставом СРЈ и Законом о имовини СРЈ 
(види Одлуку СУС - 14/2001-1). У време објављивања наведене Одлуке СУС, Уредбом 
о изменама и допунама Уредбе о начину, критеријумима и мерилима за давање 
станова у закуп и додељивање стамбених зајмова за решавање стамбених питања 
запослених у савезним органима („Службени лист СРЈ“, број 12/2001), већ је била 
извршена измена члана 10. Уредбе о начину, критеријумима и мерилима за давање 
станова у закуп и додељивање стамбених зајмова за решавање стамбених питања 
запослених у савезним органима.

 

 

Члан 11.

Запосленом у савезном органу може се дати стан на коришћење по основу закупа само ако није решио стамбено питање на други начин, или ако се иселио из стана у ранијем месту боравка и преселио у место боравка у коме добија стан по основу ове уредбе.

Ако је запослени који добије стан или стамбени зајам власник стана из кога се исељава, дужан је да уговором о размени власништва тај стан пренесе у фонд имовине Савезне Републике Југославије.
 

2. Давање станова у закуп за службене потребе

 

Члан 12.

Запосленом у савезном органу из члана 6. тачка 1. одредбе под а)* до в), може се дати у закуп на одређено време стан за службене потребе (у даљем тексту: службени стан) док обавља послове тог радног места, односно функције или док на други начин не реши своје стамбено питање у месту обављања посла.

Службени стан који се даје запосленом у савезном органу из члана 6. тачка 1. одредбе под а) до в) и члана 13. став 1. не може бити већи од двособног стана.**

Изузетно од одредбе става 2. овог члана службени стан који се даје запосленом у савезном органу из члана 6. тачка 1. одредба под а), може бити већи ако се користи са члановима породичног домаћинства, у складу са критеријумима из члана 7. ове уредбе.**

 

*Службени лист СРЈ, број 2/1999


**Службени 
лист СРЈ, број 12/2001

 

Члан 13.

Изузетно од одредбе члана 12. ове уредбе, службени стан може се дати и запосленима у савезним органима који раде у подручним организационим јединицама.

Запосленима у Савезном министарству за одбрану и Војсци Југославије службени стан може се дати у месту службовања.

 

Члан 14.

Запосленом у савезном органу из чл. 12. и 13. ове уредбе службени стан може се дати само ако његов брачни друг или члан његовог породичног домаћинства нема у месту рада други стан у својини или по било ком другом основу.

 

Члан 15.

Службени стан даје се запосленом у савезном органу на основу писменог захтева.

 

Члан 16.

Запосленом у Савезном министарству за одбрану и Војсци Југославије службени стан даје савезни министар за одбрану, односно лице које он овласти, на основу критеријума из ове уредбе и посебних критеријума.

Посебне критеријуме из става 1. овог члана прописује савезни министар за одбрану.

 

Члан 17.

О давању службеног стана издаје се решење, на основу кога корисник стана закључује уговор о закупу на одређено време.

 

Члан 18.

Службени стан који се даје запосленом у савезном органу може бити опремљен, сагласно стандардима које утврђује надлежно радно тело.

Износ накнаде за коришћење намештаја и друге опреме утврђује се на основу прописа којима се уређује амортизација основних средстава.

 

Члан 19.

Корисник службеног стана приликом усељења у стан потписује реверс за примљени намештај и другу опрему у стану.

Корисник службеног стана не може мењати делове намештаја и опреме из става 1. овог члана без сагласности даваоца стана на коришћење.

Приликом исељења из службеног стана саставља се записник, у који се уносе подаци о стању намештаја и опреме коју је корисник примио, који потписују корисник службеног стана и овлашћено лице.

Корисник службеног стана дужан је да штету коју причини на стану, намештају или опреми накнади даваоцу стана на коришћење.

 

Члан 20.*

Намена службеног стана не може се променити.*

 


*Службени лист СРЈ, број 12/2001

 

III. ДОДЕЛА СТАМБЕНИХ ЗАЈМОВА

 

Члан 21.

Запосленом у савезном органу може се доделити зајам за стамбену изградњу, односно куповину стамбене зграде или стана, као и за побољшање услова становања, на основу критеријума и мерила утврђених у чл. 3. до 6. ове уредбе.

Одлуку о додељивању зајма, која садржи нарочито износ зајма и износ дуга по зајму, доноси надлежно радно тело на основу захтева које садржи податке из члана 8. ове уредбе.

 

Члан 22.

Износ зајма утврђује се према просечној цени изградње одговарајуће стамбене зграде, односно стана на територији општине, односно града или републике на чијој се територији налази стамбена зграда, односно стан који се прибавља, а који кориснику зајма припада по величини утврђеној у члану 7. ове уредбе, односно према разлици у величини стана који користи и који му припада.

Месечна рата, рок отплате зајма и умањење износа дуга по зајму утврђују се сагласно прописима републике на чијој се територији налази стамбена зграда, односно стан, којима се уређују стамбени односи.

 

Члан 23.

Отплата зајма почиње у року од 30 дана од дана закључења уговора о зајму.

 

Члан 24.

На прибављеној стамбеној згради, стану или стамбеном објекту на коме је извршена адаптација, доградња, односно надзиђивање, уписује се хипотека у корист зајмодавца у року од 30 дана од дана издавања употребне дозволе.

После закључења уговора о зајму, преко савезне организације надлежне за вршење стручних послова са имовином СРЈ врши се забележба хипотекарског права на стамбену зграду, односно стан који се прибавља или којима се побољшавају услови становања средствима зајма.

 

Члан 25.

Средства зајма преносе се зајмопримцу на основу обезбеђене документације, с тим да се 40% одобреног зајма може зајмопримцу исплатити у готовом новцу, односно пренети на његов текући рачун, уз обавезу правдања тих средстава (фактура, признаница и др.).

 

Члан 26.

Уговор о зајму у име Савезне владе потписује председник надлежног радног тела.

Уговор о зајму садржи нарочито: податке о уговорним странама; одлуку о додели зајма; висину, сврху и рокове коришћења и отплате зајма;
* клаузулу о заложном праву, односно хипотеци на објекту изграђеном средствима зајма и упис тог зајма у јавне књиге, изјаву зајмопримца о дозволи административне забране на део личног дохотка у висини месечних ануитета до коначне отплате зајма,
начин ревалоризације неотплаћеног дуга по зајму**


као и начин и рок извршења међусобних обавеза у случају раскида уговора о зајму.

 

*Службени лист СРЈ, број 
75/1999


**Службени 
лист СРЈ, број 12/2001

 

Члан 27.

Уговор о зајму може се раскинути:

1) ако наступи виша сила услед које се зајам не може реализовати;

2) ако корисник зајма не отпочне коришћење зајма у року који је утврђен одлуком о додели зајма;

3) ако се средства зајма употребе на ненаменске сврхе;

4) ако корисник зајма не плати три узастопна месечна ануитета или четири у току једне године.

Ако се уговор раскида кривицом једне од уговорних страна, иста је дужна да накнади причињену штету.

 

IV. ОСТАЛЕ ОДРЕДБЕ

 

Члан 28.

Одредбе ове уредбе, осим чл. 12. до 20, не односе се на Савезно министарство за одбрану и Војску Југославије.

 

Члан 29.

Критеријуми и мерила утврђена овом уредбом односе се и на Народну банкуЈугославије.

Народна банка Југославије, у оквиру бодова из члана 6. ове уредбе утврдиће називе и редослед група послова, у складу са својим актима о унутрашњој организацији и систематизацији радних места и задатака.

Начин давања станова у закуп на одређено и неодређено време, давање станова у закуп на одређено време за службене потребе и доделу стамбених зајмова уређује Народна банка Југославије.

Станови и зајмови из 
става 2. овог члана* обезбеђују се средства Народне банке Југославије.

 

*Службени лист СРЈ, број 2/1999

 

V. ПРЕЛАЗНЕ И ЗАВРШНЕ ОДРЕДБЕ

 

Члан 30.

Ако је запослени у савезном органу поднео захтев за решавање стамбеног питања до дана ступања на снагу ове уредбе, односно пре пензионисања, а поступак по том захтеву није окончан до дана ступања на снагу ове уредбе, окончаће се по одредбама ове уредбе, под условом да у року од 30 дана од дана ступања на снагу ове уредбе поднесени захтев усклади са одредбама ове уредбе.

 

Члан 31.

Одлуке органа надлежних за решавање стамбених питања запослених у савезним органима које су донете до дана ступања на снагу ове уредбе, а нису извршене, извршиће их надлежно радно тело.

 

Члан 32.

Ова уредба ступа на снагу осмог дана од дана објављивања у “Службеном листу СРЈ”.

 

 

Е. п. бр. 332

24. децембра 1998. године

Београд


Савезна влада

Председник


Момир Булатовић, с. р.