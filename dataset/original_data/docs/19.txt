На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), 



Влада доноси


 


 


ОДЛУКУ


о проглашењу Дана науке у Републици Србији


„Службени гласник РС“, број 62 од 3. септембра 2010.


 


 


1. Даном науке у Републици Србији проглашава се 10. јул, дан рођења Николе Тесле.


2. Дан науке у Републици Србији обележава се сваке године.


3. О обележавању Дана науке у Републици Србији стара се Министарство за науку и технолошки развој, које сваке године утврђује програм обележавања Дана науке. 



4. Даном ступања на снагу ове одлуке престаје да важи Одлука о установљењу Дана Николе Тесле („Службени лист СРЈ”, број 40/02).


5. Ова одлука ступа на снагу осмог дана од дана објављивања у „Службеном гласнику Републике Србије”.


 


05 број 660-5935/2010


У Београду, 26. августа 2010. године


Влада 



Први потпредседник Владе – 
заменик председника Владе,


Ивица Дачић,с.р.