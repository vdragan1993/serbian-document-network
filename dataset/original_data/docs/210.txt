На основу члана 33. ст. 2. и 3. Закона о Влади („Службени гласник РС”, бр. 55/05 и 71/05 – исправка, 101/07, 65/08 и 16/11),
Влада доноси
 
 
ОДЛУКУ
о образовању Савета за популациону политику

"Службени гласник РС", број 22 од 31. марта 
	2011.
 
 
1. Образује се Савет за популациону политику, као стручно саветодавно тело Владе (у даљем тексту: Савет), на време од четири године од дана ступања на снагу ове одлуке.
 
2. Задаци Савета су да:
1) разматра и предлаже мере за унапређење популационе политике као и мере за унапређење међуресорне сарадње у овој области;
2) разматра усклађеност важећих закона са основним међународним документима из ове области и даје иницијативе за измене закона којима се отклањају неусклађености;
3) даје иницијативу за предузимање краткорочних мера које доприносе доследном спровођењу популационе политике;
4) прати стање у области популационе политике, оцењује ефекте мера за њено спровођење и о томе обавештава Владу;
5) иницира и подржава програме едукације запослених у државним и другим органима и организацијама у циљу промовисања популационе политике;
6) разматра и друга питања од интереса за спровођење популационе политике.
 
3. У Савет се именују:
1) за председника:
Божидар Ђелић, потпредседник Владе;
2) за чланове:
(1) Предраг Петровић, Министарство рада и социјалне политике,
(2) Татјана Рајовић, Министарство здравља,
(3) Весна Фила, Министарство просвете и науке,
(4) Љубица Матић, Министарство финансија,
(5) Вера Пешут, Министарство економије и регионалног развоја,
(6) Вања Вулевић, Министарство културе, информисања и информационог друштва,
(7) Снежана Клашња, Министарство омладине и спорта,
(8) Мирјана Поповић, Републички завод за статистику,
(9) проф. Биљана Радивојевић, Друштво демографа Србије,
(10) Катарина Седлецки, Институт за здравствену заштиту мајке и детета „Др Војкан Чупић”,
(11) Снежана Ракић, Гинеколошко акушерска клиника „Народни фронт”,
(12) др Горан Башић, Српска академија наука и уметности,
(13) проф. др Нила Капор Стануловић, Филозофски факултет – Одсек за психологију, Нови Сад,
(14) проф. др Мирјана Рашевић, Институт друштвених наука.
 
4. Савет доставља извештај о раду надлежном одбору најмање сваких 60 дана, а Влади најмање сваких 90 дана.
 
5. Стручну и административно-техничку потпору Савету пружа Министарство рада и социјалне политике.
 
6. Ова одлука ступа на снагу осмог дана од дана објављивања у „Службеном гласнику Републике Србије”. 
 
 
05 број 02-1826/2011
У Београду, 24. марта 2011. године
Влада
Први потпредседник Владе –
заменик председника Владе,
Ивица Дачић, с.р.