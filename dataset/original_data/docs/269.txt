На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ
о образовању Радне групе за дефинисање националне широкопојасне мреже
"Службени гласник РС", број 52 од 17. јуна 
				2015.
 
1. Образује се Радна група за дефинисање националне широкопојасне мреже у Републици Србији (у даљем тексту: Радна група).
2. Задатак Радне групе је да припреми план искоришћења ресурса државне телекомуникационе инфраструктуре у циљу успостављања јединствене националне широкопојасне мреже, са предлогом основа правног оквира који обезбеђује одрживост и даљи развој националне широкопојасне мреже. 
3. У Радну групу именују се: 
– за руководиоца: 
Татјана Матић, државни секретар у Министарству трговине, туризма и телекомуникација; 
– за чланове: 
1) др Ирини Рељин, вршилац дужности помоћника министра трговине, туризма и телекомуникација;
2) Срђан Кокотовић, државни секретар у Министарству финансија; 
3) Милош Петровић, државни секретар у Министарству привреде;
4) Зоран Ђорђевић, државни секретар у Министарству одбране;
5) Милосав Миличковић, државни секретар у Министарству унутрашњих послова;
6) Душан Стојановић, директор Дирекције за електронску управу;
7) проф. др Јован Радуновић, председник Управног одбора Регулаторне агенције за електронске комуникације и поштанске услуге. 
4. Радна група, ради обављања послова из тачке 2. ове одлуке, може да ангажује стручне институције и истакнуте стручњаке. 
5. Стручне и административно-техничке послове за потребе Радне групе обављаће Министарство трговине, туризма и телекомуникација. 
6. Даном ступања на снагу ове одлуке престаје да важи Одлука о образовању Радне групе за дефинисање националне широкопојасне мреже („Службени гласник РС”, број 25/13). 
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-6374/2015
У Београду, 11. јуна 2015. године
Влада
Председник, 
Александар Вучић, с.р.