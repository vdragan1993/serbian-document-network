Редакцијски пречишћен текст
 

 

 

    На основу члана 6. став 4. Закона о дијаспори и Србима у региону (,,Службени гласник РС”, број 88/09), 

    Министар за дијаспору доноси 

 

 

ПРАВИЛНИК
о ближим условима и поступку додељивања средстава за суфинансирање пројеката
„Службени гласник РС“, бр. 6 од 12. фебруара 2010, 69 од 24. септембра 2010.

 
 
Члан 1.
      Овим правилником уређују се услови и поступак додељивања средстава за суфинансирање пројеката који својим квалитетом доприносе очувању и јачању веза матичне државе и дијаспоре, као и матичне државе и Срба у региону (у даљем тексту: пројекти). 
 
Члан 2.
      Средства за суфинансирање пројеката могу се одобрити организацијама у дијаспори, односно организацијама Срба у региону, као и организацијама чије је седиште у Републици Србији, на основу њиховог предложеног пројекта, који има за циљ:
    1) брисана је (види члан 1. Правилника - 69/2010-59)

    2) брисана је (види члан 1. Правилника - 69/2010-59)
    1)* употребу, учење, чување и неговање српског језика и ћириличког писма, чување и неговање српског културног, етничког, језичког и верског идентитета;
    2)* унапређење економске сарадње Републике Србије и дијаспоре, као и Републике Србије и Срба у региону;
    5) брисана је (види члан 1. Правилника - 69/2010-59)
    6) брисана је (види члан 1. Правилника - 69/2010-59)
    7) брисана је (види члан 1. Правилника - 69/2010-59)
    Право учешћа на конкурсу немају директни или индиректни корисници буџетских средстава, појединци и привредни субјекти.
 
*Службени гласник РС, број 69/2010

 
Члан 3.
      Министар за дијаспору доноси одлуку о расписивању конкурса за суфинансирање пројеката који својим квалитетом доприносе очувању и јачању везе матичне државе и дијаспоре, као и матичне државе и Срба у региону (у даљем тексту: конкурс за суфинансирање).
    Конкурс за суфинансирање, са пријавом на конкурс, објављује се на интернет страници, званичног сајта Министарства за дијаспору. 
    Конкурс за суфинансирање се објављује на српском језику у дневном јавном гласилу, које излази у иностранству.
 
Члан 4.
      Пријава на конкурс, која се подноси Министарству за дијаспору, садржи: 
    1) основне податке о подносиоцу пројекта;
    2) садржај пројекта; 
    3) податке о учесницима у пројекту;
    4) циљеве пројекта;
    5) које су циљне групе и корисници резултата пројекта;
    6) оправданост пројекта у односу на послове Министарства за дијаспору; 
    7) време реализације пројекта;
    8) земљу реализације пројекта;
    9) представљање суфинансијера (како ће се обавестити учесници у пројекту, корисници резултата пројекта, медији и шира јавност да се пројекат реализује уз помоћ Министарства за дијаспору);
    10) предрачун трошкова потребних за реализацију;
    11) план евалуације пројеката на основу којег ће се проценити изводљивост пројекта.
    Уз пријаву на конкурс подноси се решење о упису у регистар организација, као доказ да је организација у дијаспори, односно организација Срба у региону регистрована у складу с прописима стране државе у којој живи дијаспора, односно у складу с прописима државе на основу којих делују организације Срба у региону. 
    Решење из става 2. овог члана мора бити преведено на српски језик и на ћириличком писму код надлежног органа стране државе.
    Приложена документација остаје трајно у архиви Министарства за дијаспору и не враћа се подносиоцима.
    Образац пријаве, приложен уз овај правилник, чини његов саставни део и може се преузети на интернет страници званичног сајта Министарства за дијаспору.
    Организације које су уписане у евиденције организација дијаспоре и организација Срба у региону достављају само фотокопију решења о упису у евиденције.
 
Члан 5.
      На основу одлуке о додели средстава закључује се уговор о суфинансирању, којим се утврђују обавезе корисника средстава.
    После потписивања уговора о суфинансирању, министар за дијаспору, у року од осам дана, доноси решење о преносу средстава.
 
Члан 6.
      Реализација пројеката прати се на основу извештаја о реализацији пројеката, који су, у складу са Законом о дијаспори и Србима у региону, сви корисници дужни да поднесу у року од 30 дана од дана реализације пројеката. 
    Ако се пројекти не реализује у предвиђеном року, или не буду утрошена сва додељена средства, корисници средстава је у обавези да изврши повраћај средстава Министарству за дијаспору.
 
Члан 7.
      Извештај о реализацији пројеката садржи следеће податке: 
    1) доказ да су пројекти реализовани у складу са предрачуном трошкова који су наведени у конкурсној документацији;
    2) доказ да су подносиоци пројеката послали извештај, у складу с преузетом обавезом, извештај о писаном облику, који садржи податке о начину трошења одобрених средстава; 
    3) потпис овлашћеног лица; 
    4) доказ да је јавност на одговарајући начин обавештена о томе да је Министарство за дијаспору учествовало у суфинансирању пројеката. 
 
Члан 8.
      Ако корисници додељених средстава у року из члана 6. став 1. овог правилника не доставе извештај о реализацији пројеката, односно доставе непотпун извештај, Министарство за дијаспору писмено их опомиње да га доставе или допуне.
    Ако и после опомене корисници додељених средстава не доставе потпуни извештај о реализацији пројекта, дужни су да изврше повраћај додељених средстава Министарству за дијаспору.
 
Члан 9.
      Овај правилник ступа на снагу осмог дана од дана објављивања у ,,Службеном гласнику Републике Србије”.
    
 
          Број 110-00-15/09-01
          У Београду, 22. јануара 2010. године
          Министар,
          мр 
Срђан Срећковић, с.р.
         
         
 
ПРИЈАВА НА КОНКУРС 
ЗА СУФИНАНСИРАЊЕ ПРОЈЕКТА КОЈИ СВОЈИМ КВАЛИТЕТОМ ДОПРИНОСЕ ОЧУВАЊУ И ЈАЧАЊУ ВЕЗА МАТИЧНЕ ДРЖАВЕ И ДИЈАСПОРЕ, КАО И МАТИЧНЕ ДРЖАВЕ И СРБА У РЕГИОНУ
    
        
          Назив пројекта: 
          ________________________________________________________
          
          Подносилац пројекта (корисник средстава и име и презиме лица овлашћеног за потписивање уговора):
          ________________________________________________________
          
          Адреса:
          ________________________________________________________
          
          Телефон/факс и интернет адреса/е-маил:
          ________________________________________________________
          
          Број рачуна: 
          ________________________________________________________
          
          ПИБ: 
          (за организације из иностранства упутство банке за пребацивање средстава из иностранства – SWIFT/IBAN) 
          ________________________________________________________
          
          Особа за контакт (телефон/факс и интернет адреса/е-маил):
          ________________________________________________________
          
 
 
          Подаци о пројекту:
 




Означити   садржај/област   пројекта:


*означити
Информативни
Културно-уметнички
Образовни
Дечији или   омладински
Документарни
Верски
Друго   (навести)




 
Кратак   опис   пројекта   (цео   пројекат   доставити у   прилогу)
 


 




 
Циљна   група којој   је пројекат   намењен
 


 




 
Динамика   реализације   пројекта и   број емитовања   или   објављивања   садржаја
 


 




 




Навести   аутора и све   учеснике 
у   реализацији   пројекта   (аутори, 
коаутори,   продуцент и   др.)


 




 
 
Предлог затварања финансијске конструкције: 
 




 
Износ   зарада и/или   хонорара 
учесника у   пројекту 
(навести   имена и   износе)
 


 
Бруто   износ   хонорара: 
 
___________________дин.
 




 
 




 
Спецификација   других   трошкова
 


 
Бруто износ других трошкова:




 
Укупни   трошкови   реализације   
Пројекта
 


 
 
___________________дин.
 




 
Обезбеђена   средства   (сопствена, 
други   извори и   који)
 


 
 
___________________дин.
 




 
Средства   Министарства   за   дијаспору
 


 
 
___________________дин.
 




 
 




______________________


М.П.


________________________




Место   и датум


 

Потпис   подносиоца   пријаве




 
 
          1 Образац попуњавати на писаћој машини или рачунару. 
 
 
 
 




 
И З Ј   А В А
 
 
Као   одговорно   лице   подносиоца   пријаве, под   кривичном и   материјалном   одговорношћу,   изјављујем:
 
1. да су сви   подаци, који   су наведени   у пријави за   овај   конкурс,  истинити   и тачни;
 
2. да немам   неиспуњених   обавеза   према Министарству   за   дијаспору.
          
          
Датум
Место  
          
          
          Печат и   потпис   одговорног   лица