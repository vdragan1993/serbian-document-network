На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС),
Влада доноси
  
ОДЛУКУ
о образовању Савета за права детета
"Службени гласник РС", број 10 од 31. децембра 
				2014.
  
1. Овом одлуком образује се Савет за права детета (у даљем тексту: Савет) на време од четири године од дана ступања на снагу ове одлуке.
2. У Савет се именују:
– за председника:
Бранкица Јанковић, државни секретар у Министарству рада, запошљавања и социјалне политике;
– за секретара:
Јасмина Ивановић, виши саветник у Министарству рада, запошљавања и социјалне политике;
– за чланове:
1) Мухедин Фијуљанин, државни секретар у Министарству просвете, науке и технолошког развоја;
2) Љубиша Милосављевић, државни секретар у Министарству финансија;
3) др Сузана Пауновић, директор Канцеларије за људска и мањинска права;
4) Снежана Клашња, помоћник министра омладине и спорта;
5) Јасмина Бенмансур, помоћник министра правде и државне управе;
6) Дарко Лакетић, помоћник министра здравља;
7) Оливера Зечевић, полицијски саветник у Министарству унутрашњих послова;
8) Весна Ремовић, саветник у Министарству културе и информисања;
9) Владица Јанковић, администратор Devlnfo базе, Републички завод за статистику;
10) проф. др Невенка Жегарац, Факултет политичких наука, Универзитет у Београду;
11) проф. др Милан Шкулић, Правни факултет, Универзитет у Београду;
12) доц. др Александра Грбовић, Факултет за специјалну едукацију и рехабилитацију, Универзитет у Београду;
13) Божидар Дакић, директор Републичког завода за социјалну заштиту;
14) др Ивана Стевановић, председник Центра за права детета;
15) проф. др Вероника Ишпановић, дечији неуропсихијатар, Београд;
16) Светлана Влаховић, Савез друштава за помоћ ментално недовољно развијеним особама, Београд.
3. Задаци Савета су да:
– подноси Влади иницијативе, предлоге, мишљења и анализе које се односе на остваривање права детета у Републици Србији;
– прати примену прописа у области остваривања права детета и даје иницијативе за њихове измене;
– прати примену Националног плана акције за децу (у даљем тексту: НПА), прикупља податке од надлежних министарстава, организација и установа о његовој реализацији и прати усклађеност других стратешких докумената са НПА;
– пружа подршку развоју и ширењу мреже Локалних планова акције за децу и сарађује са органима јединица локалне самоуправе у тој области;
– унапређује међуресорни и мултидисциплинарни приступ у промоцији, превенцији и заштити права детета и вођење базе података у тој области;
– сарађује са научним установама, стручним и другим удружењима и прибавља мишљења о проблемима у остваривању права детета;
– прати примену преузетих међународних обавеза у области права детета и сарађује са Одбором за права детета Народне скупштине као и одговарајућим Владиним телом за праћење препорука УН тела;
– објављује на сајту Савета и презентује на стручним и јавним скуповима, као и у штампаним и електронским медијима, препоруке надзорних тела Уједињених нација и Савета Европе;
– разматра и друга питања од значаја за остваривање права детета.
4. Савет доставља извештај о раду надлежном одбору најмање сваких 60 дана, а Влади најмање сваких 90 дана.
5. Стручну и административно-техничку потпору Савету пружа Министарство рада, запошљавања и социјалне политике.
6. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-836/2014
У Београду, 29. јануара 2014. године
Влада
Председник,
Ивица Дачић, с.р.