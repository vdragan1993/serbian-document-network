На основу члана 18. став 6. Закона о ефикасном коришћењу енергије („Службени гласник РС”, број 25/13), члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Министар рударства и енергетике доноси
 
ПРАВИЛНИК 
о условима за именовање енергетских менаџера у органима јединица локалне самоуправе
"Службени гласник РС", број 31 од 25. марта 
				2016.
 
Члан 1.
Овим правилником уређују се ближи услови за именовање енергетских менаџера у органима јединица локалне самоуправе са више од 20000 становника као обвезницима система енергетског менаџмента.
Члан 2.
Јединица локалне самоуправе из члана 1. овог правилника именује најмање једног енергетског менаџера.
Енергетски менаџер из става 1. овог члана испуњава услове за именовање ако има положен испит за енергетског менаџера за област општинске енергетике у смислу прописа којим се уређују програм обуке и испит за енергетског менаџера и лиценцу за обављање послова енергетског менаџера.
Обвезник система из става 1. овог члана именује енергетског менаџера из реда стално запослених или по основу уговора са ангажованим лицем у складу са законом којим се уређује ефикасно коришћење енергије.
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”. 
Број 119-01-00130/2015-06
У Београду, 18. марта 2016. године
Министар, 
Александар Антић, с.р.