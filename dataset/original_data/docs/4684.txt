Редакцијски пречишћен текст

 
 
 
На основу члана 6. став 4. Закона о заштити ваздуха („Службени гласник РС”, број 36/09) и члана 42. став 1. Закона о Влади („Службени гласник РС”, бр. 55/05 и 71/05 – исправка и 101/07, 65/08 и 16/11),
Влада доноси 
	
 
 

УРЕДБУ

о одређивању зона и агломерација

"Службени гласник РС", бр. 
	58 од 5. августа 2011, 98 од 12. октобра 2012.
 
 

Члан 1.
Овом уредбом одређују се зоне и агломерације на територији Републике Србије, у циљу контроле, одржавања стања и/или унапређења квалитета ваздуха.
 

Члан 2.
На територији Републике Србије одређују се три зоне:
1) Зона „Србија”, која обухвата територију Републике Србије осим територија аутономних покрајина, града Београда, 
	града Ниша, општине Бор, града Ужица, града Смедерева и општине Косјерић*;
2) Зона „Војводина”, која обухвата територију Аутономне покрајине Војводине осим територије града Новог Сада
и града Панчева*;
3) Зона „Косово и Метохија”, која обухвата територију Аутономне покрајине Косово и Метохија.

 

*Службени гласник РС, број 98/2012
 

Члан 3. 
На територији Републике Србије одређују се 
	осам агломерација*:
1) Агломерација „Београд”, која обухвата територију града Београда;
2) Агломерација „Нови Сад”, која обухвата територију града Новог Сада;
3) Агломерација „Ниш”, која обухвата територију града Ниша; 
	
4) Агломерација „Бор”, која обухвата територију општине Бор;*

5) Агломерација „Ужице”, која 
	обухвата територију града Ужица;*

6) Агломерација „Косјерић”, 
	која обухвата територију општине Косјерић;*

7) Агломерација „Смедерево”, 
	која обухвата територију града Смедерева;*

8) Агломерација „Панчево”, 
	која обухвата територију града Панчева.*
 

 

*Службени гласник РС, број 98/2012
 

Члан 4. 
Ова уредба ступа на снагу осмог дана од дана објављивања у „Службеном гласнику Републике Србије”. 
	
 
 

05 број 110-5966/2011 

У Београду, 29. јула 2011. године 

Влада

Председник, 

др Мирко Цветковић, с.р.