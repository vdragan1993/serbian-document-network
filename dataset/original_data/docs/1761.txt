На основу члана 6. став 4. Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07 и 93/12),
Министар финансија и привреде доноси
 
ПРАВИЛНИК
о поступку замене добара у гарантном року код које се сматра да промет добара није извршен 
	

"Службени гласник РС", број 118 од 14. 
	децембра 2012.
 
Члан 1.
Овим правилником ближе се уређује поступак замене добара у гарантном року код које се, у смислу члана 6. став 1. тачка 2) Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07 и 93/12), сматра да промет добара није извршен.
Члан 2.
Сматра се да промет добара и услуга није извршен код замене добара у гарантном року, под условом да је замена добара извршена без накнаде и у складу са условима из гаранције.
Члан 3.
Ако се у складу са условима из гаранције кориснику добара врши замена добара у гарантном року уз обавезу плаћања дела накнаде, обвезник ПДВ дужан је да на тај део накнаде обрачуна ПДВ у складу са Законом.
Члан 4.
Даном ступања на снагу овог правилника престаје да важи Правилник о поступку замене добара у гарантном року која се не сматра прометом добара у смислу Закона о порезу на додату вредност („Службени гласник РС”, број 67/05).
Члан 5.
Овај правилник ступа на снагу 1. јануара 2013. године.
 
Број 110-00-281/2012-04 
	
У Београду, 10. децембра 2012. године
Министар,

Млађан Динкић, с.р.