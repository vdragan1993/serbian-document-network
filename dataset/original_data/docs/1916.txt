Редакцијски пречишћен текст
 

 

На основу 
члана 5. Закона о
регулисаwу јавног дуга Савезне 
Републике
Југославије по основу девизне 
штедње грађана („Службени лист СРЈ",
број 36/2002) и 
члана
5. Закона о регулисању
јавног дуга Савезне
Републике Југославије по уговорима о девизним 
депозитима грађана ороченим код Дафимент
банке а.д. Београд, у ликвидацији
и по девизним средствима грађана положеним код Банке приватне
привреде Црне Горе д.д. Подгорица („Службени лист СРЈ", број
36/2002),

Влада
Републике Србије доноси

 

 

ОДЛУКА



о емисији обвезница Републике Србије за измирење обавеза по основу девизне 
штедње грађана

„Службени гласник
РС”, бр. 48 од 19. 
августа 2002, 56 од 13. 
септембра 2002.

 

1.
Ради регулисања јавног дуга Савезне Републике Југославије који је постао дуг
Републике Србије, у смислу Закона о регулисању јавног дуга Савезне Републике
Југославије по основу девизне штедње грађана („Службени лист СРЈ", број
36/2002) и Закона о регулисању јавног дуга Савезне Републике Југославије по
уговорима о девизним депозитима грађана ороченим код Дафимент банке а.д.
Београд, у ликвидацији и по девизним средствима грађана положеним код Банке
приватне привреде Црне Горе д.д. Подгорица („Службени лист СРЈ", број
36/2002), а за измирење обавеза по основу девизне штедње грађана, Република
Србија емитоваће обвезнице у складу са овом одлуком.

 

2. Основни елементи
обвезница из тачке 1. ове одлуке су:




Емитент



Република Србија





Износ емисије



ЕУРО 4.200.000.000
  (Даном конверзије, односно даном емисије обвезница, утврђује се коначна обавеза
  према девизним штедишама, депонентима и грађанима),




Номинална вредност



ЕУРО 1





Купон



0% (без купона)





Датум емитовања



19. август 2002.
  године



Датум доспећа:

1) обвезнице серије
А 2002 – са датумом доспећа 26. августа 2002. године;

2) обвезнице серије
А 2003 – са датумом доспећа 31. маја 2003. године;

3) обвезнице серије
А 2004 – са датумом доспећа 31. маја 2004. године;

4) обвезнице серије
А 2005 – са датумом доспећа 31. маја 2005. године;

5) обвезнице серије
А 2006 – са датумом доспећа 31. маја 2006. године;

6) обвезнице серије
А 2007 – са датумом доспећа 31. маја 2007. године;

7) обвезнице серије
А 2008 – са датумом доспећа 31. маја 2008. године;

8) обвезнице серије
А 2009 – са датумом доспећа 31. маја 2009. године;

9) обвезнице серије
А 2010 – са датумом доспећа 31. маја 2010. године;

10) обвезнице серије
А 2011 – са датумом доспећа 31. маја 2011. године;

11) обвезнице серије
А 2012 – са датумом доспећа 31. маја 2012. године;

12) обвезнице серије
А 2013 – са датумом доспећа 31. маја 2013. године;

13) обвезнице серије
А 2014 – са датумом доспећа 31. маја 2014. године;

14) обвезнице серије
А 2015 – са датумом доспећа 31. маја 2015. године;

15) обвезнице серије
А 2016 – са датумом доспећа 31. маја 2016. године.




Извори средстава



Средства за
  измирење обавеза које доспевају до 2002. године по овој емисији обвезница
  обезбеђују Савезна Република Југославија – 20,38%, Република Србија – 49,06%,
  Народна банка Југославије – 15,28% и овлашћене банке из члана 2. Закона о
  измирењу обавеза по основу девизне штедње грађана („Службени лист СРЈ",
  број 59/98, 44/99 и 53/2001) – 15,28%



Средства за измирење
обавеза које доспевају после 2002. године по овој емисији обвезница обезбеђују
се из буџета Републике Србије.

 

3. Технички елементи
обвезнице из тачке 1. ове одлуке су:




Облик емисије



Обвезнице се
  издају у нематеријалном облику (електронски записи)




Тржиште



Финансијска берза





Регистар



НБЈ – ЗОП –
  Централни Регистар, депо и клиринг хартија од вредности




Начин преноса



Обвезнице гласе на
  име



Посебна права:

1) Промет обвезница
је ослобођен пореза на промет, провизија на платни промет, пореза на капиталну
добит, пореза на финансијске трансакције, као и других пореза;

2) Обвезнице се могу
пре рока доспећа користити за:

(1) куповину акција
предузећа у процесу својинске трансформације;

(2) куповину акција
овлашћених банака;

(3) куповину
станова, стамбених објеката, пословног простора, земљишта и друге имовине у
државној својини.

3) Иницијални
власник може обвезнице користити и пре рока доспећа до износа и под условима
које пропише Влада Републике Србије:

(1) за плаћање
трошкова лечења;

(2) за набавку
лекова;

(3) за плаћање
трошкова сахране;

(4) у другим
случајевима, до износа стварних трошкова.

4) По истеку рока
доспећа обвезницама се може плаћати и:

(1) порез на промет;

(2) акцизе;

(3) порез на
имовину;

(4) порез на доходак
грађана;

(5) порез на добит
корпорација.

 

4. Власници
обвезница серије А и Б емитованих у складу са Одлуком о емисији обвезница
Савезне Републике Југославије за измирење обавеза по основу девизне штедње
грађана („Службени лист СРЈ", бр. 4/2001, 6/2001 и 27/2001) остварују
права која су утврђена тим обвезницама.

Власници обвезница
серије А и Б, могу у Централном регистру те обвезнице заменити за обвезнице
Републике Србије емитоване у смислу ове одлуке.

Министар финанисија
и економије уређује начин замене обвезница из става 2. ове тачке и прописује
образац потврде о замени обвезница и образац извештаја о извршеној замени
обвезница из става 2. ове тачке.*

*Службени гласник РС, број 56/2002

 

5. Државни органи и
организације, као и други директни и индиректни корисници буџетских средстава,
у складу са законом, могу закључити уговор ради куповине обвезница емитованих у
складу са овом одлуком уз претходну сагласност Владе Републике Србије.

 

6.
Ова одлука ступа на снагу наредног дана од дана објављивања у „Службеном
гласнику Републике Србије".

 

05 број
42-11969/2002-001/1

У Београду, 15.
августа 2002. године

Влада Републике
Србије

Потпредседник,

проф. др 
Жарко
Кораћ, 

с.р.