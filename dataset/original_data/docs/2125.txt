На
основу члана 89. Тачка 4. Закона о јавним приходима и јавним расходима
(„Службени гласник РС“, број 76/91),
Министар
финансија доноси
  
ПРАВИЛНИК


о начину исказивања прихода и њиховом распореду на посебном рачуну, о начину 
исказивања средстава која се користе са посебног рачуна и о стању средстава на 
посебном рачуну
 „Службени
гласник РС”, број 79 од 31. децембра 1991.
 
 
Члан
1.
Овим правилником
прописује се начин на који надлежно Министарство, односно надлежан орган
општине, односно града (у даљем тексту: надлежни орган) исказује податке о
приходима и њиховом распореду на посебном рачуну, односно подрачуну, које
одређује Служба за платни промет и финансијски надзор, начин исказивања
средстава која се користе са посебног рачуна и стања средстава на посебном
рачуну.
 
Члан
2.
Надлежни орган
исказује на посебном рачуну податке о оствареним приходима посебног рачуна из
буџета на основу налога органа за послове буџета о преносу средстава на посебан
рачун.
У налог из става 1.
овог члана уноси се назив посебног рачуна, број посебног рачуна, број буџетске
позиције посебног рачуна, износ који се преноси, датум преноса.
Надлежни орган
исказује евиденционо на посебном рачуну и податке о оствареним приходима од
партиципација по појединим установама чије услуге користе крајњи корисници
(ученици, студенти, осигураници и сл.) на основу месечних извештаја тих
установа о оствареним приходима од партиципација у сваком поједином месецу
оверене од стране службе која обавља послове финансијске ревизије јавних
расхода.
 
Члан
3.
Надлежни орган
податак о распореду прихода са посебног рачуна исказује на основу својих налога
о преносу средства са посебног рачуна за непосредно финансирање установа, права
крајњих корисника и о непосредном финансирању других расхода, као и на основу својих
налога о преносу средства са посебног рачуна на подрачуне (отворене по
општинама, за град или за више општина).
 
Члан
4.
Надлежни орган
податке о приходима на посебном рачуну, о распореду прихода, начину коришћења
средстава и стању средстава на посебном рачуну исказује према методологији
прописаној у Обрасцу П. Р. који је саставни део овог правилника.
Подаци о приходима
на посебном рачуну из буџета исказују се за периоде који су назначени у налогу
за пренос средстава из буџета.
Подаци о приходима
на подрачуну, о распореду прихода, начину коришћења средстава на подрачуну
исказују се према методологији из става 1. овог члана.
 
Члан
5.
Надлежни орган на
Обрасцу П. Р. саставља месечне извештаје и доставља их најкасније до 15-ог у
наредном месецу органу надлежном за послове буџета.
 
Члан
6.
Овај правилник ступа
на снагу наредног дана од дана објављивања у „Службеном гласнику Републике
Србије".
 
 
Број 
400-01-574/91-30/1
У
Београду, 31. децембра 1991. године 
Министар
финансија,

Јован
Зебић, с.р.