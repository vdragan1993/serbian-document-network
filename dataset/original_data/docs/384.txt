Редакцијски пречишћен текст
 
 
На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13),
Влада доноси
 
ОДЛУКУ
о оснивању Координационог тела за родну равноправност
"Службени 
				гласник РС", бр. 121 од 5. новембра 2014, 147 од 31. 
	децембра 2014, 32 од 3. априла 2015, 37 од 24. априла 2015, 5 од 25. јануара 
	2016, 91 од 10. новембра 2016.
 
1. За координацију послова државне управе у области родне равноправности оснива се Координационо за родну равноправност (у даљем тексту: Координационо тело).
2. Координационо тело разматра сва питања и координира рад органа државне управе у вези са родном равноправношћу, у циљу унапређења родне равноправности у Републици Србији.
3. У Координационо тело именују се:
1) Зорана Михајловић, потпредседник Владе и 
	министар грађевинарства, саобраћаја и инфраструктуре, за председника;
2) Александар Вулин, министар за рад, запошљавање, 
	борачка и социјална питања, за члана;
3) Нела Кубуровић, министар правде, за члана;
4) Зоран Ђорђевић, председник политичког савета 
	Владе за спровођење Резолуције Савета безбедности 1325, за члана;
5) Славица Ђукић Дејановић, министар без портфеља 
	задужен за демографију и популациону политику, за члана;
6) Тамара Стојчевић, заменик Генералног секретара 
	Владе, за члана;
7) Владимир Божовић, саветник у Министарству 
	унутрашњих послова, за члана;
8) Марко Чадеж, председник Привредне коморе 
	Србије, за члана.
Председник Координационог тела усмерава послове из делокруга државних органа у области родне равноправности и врши координацију надлежних државних органа за потребе Координационог тела.
Остали чланови Владе могу присуствовати седницама и учествовати у раду Координационог тела, уколико се расправља о темама из њихове надлежности.
За секретара Координационог тела именује се Владимир Грковић, 
	саветник Генералног секретара Владе.
*Службени гласник РС, број 147/2014
**Службени гласник 
	РС, број 91/2016
 
4. Координационо тело подноси извештај о свом раду Влади сваких 90 дана.
5. Образује се Стручна група Координационог тела (у даљем тексту: Стручна група) која ће вршити стручне послове у вези са текућим питањима у вези родне равноправности.
Стручну групу чине:
1) Бранка Драшковић, саветник за родну 
	равноправност потпредседника Владе и министра грађевинарства, саобраћаја и 
	инфраструктуре, председавајући;
2) Катарина Терзић, шеф Кабинета министра без портфеља задужен за европске интеграције, заменик председавајућег;
3) Александра Милетић, самостални саветник, руководилац Групе за припрему пројеката финансираних из ЕУ, Сектор за међународну сарадњу, европске итеграције и пројекте у Министарству за рад, запошљавање, борачка и социјална питања, члан;
4) Данијел Николић, шеф Кабинета Генералног секретара Владе, члан;
5) Даница Миловановић, саветник председника Привредне коморе 
	Србије, члан;

6) Соња Лихт, председник Београдског фонда за политичку изузетност, 
	члан;

7) Сања Поповић Пантић, председник Удружења пословних жена, члан.
Смернице за рад Стручној групи даје Координационо тело.
Стручна група се, по правилу, састаје једном месечно, укључујући и посебне седнице намењене размени информација у циљу сагледавања стања у области родне равноправности у Републици Србији, као и на проналажењу решења за унапређење стања у овој области.
У случају да се појави потреба за укључивањем других органа и организација у рад Стручне групе, председавајући може позвати представнике тих органа и организација да учествује у раду седнице Стручне групе.
*Службени гласник РС, број 32/2015
**Службени гласник РС, број 5/2016
***Службени гласник РС, број 
	91/2016
 
6. Стручну и административно-техничку подршку раду Координационог тела пружа Кабинет потпредседника Владе задуженог за грађевинарство, саобраћај и инфраструктуру и Кабинет министра без портфеља задужен за европске интеграције.
7. Координационо тело доноси пословник о раду.
8. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-13613/2014-1
У Београду, 30. октобра 2014. године
Влада
Председник,
Александар Вучић, 
	с.р.