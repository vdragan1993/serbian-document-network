На
основу члана 28. став 2. Закона о странцима („Службени гласник РС”, број
97/08),
Министар
унутрашњих послова, уз сагласност министра здравља, доноси
 
 
ПРАВИЛНИК
о испуњености услова
за одобрење привременог боравка странца у погледу здравственог осигурања
„Службeни гласник РС“,
број 59 од 28. јула 2009.
 
 
Члан 1.
Овим
правилником се прописују услови за одобравање привременог боравка странцу у погледу
здравственог осигурања када је поднео захтев за издавање одобрења за привремени
боравак. 
 
Члан 2.
Захтев
за издавање одобрења за привремени боравак странац подноси организационој јединици
Министарства унутрашњих послова надлежној за послове странаца по месту боравишта
странца.
Уз
захтев за издавање одобрења за привремени боравак странац подноси и одговарајући
доказ о испуњености услова у погледу здравственог осигурања.
Доказом
из става 2. овог члана сматрају се: а) међународна полиса о здравственом осигурању;
б) образац, односно други документ који се издаје у складу са закљученим билатералним
споразумима о социјалном осигурању, меродаван за утврђивање својства осигураника;
в) полиса добровољног здравственог осигурања која је издата у Републици Србији;
г) исправа о здравственом осигурању издата у Републици Србији у складу са прописима
који се примењују у области здравственог осигурања.
Уколико
странац не приложи доказ из става 2. овог члана, потребно је да докаже да има довољно
средстава да покрије трошкове лечења који могу настати на територији Републике Србије
за време док се не одлучи о његовом захтеву, као и за време трајања привременог
боравка. 
 
Члан 3.
Овај
правилник ступа на снагу наредног дана од дана објављивања у „Службеном гласнику
Републике Србије”.
  
Министар,
Ивица Дачић, с.р.