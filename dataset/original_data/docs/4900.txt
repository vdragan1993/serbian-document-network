На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),
Републичка агенција за просторно планирање доноси
 
ОДЛУКУ
о изради Стратешке процене утицаја Просторног плана подручја посебне намене водног пута хидроенергетског система канала Дунав–Морава на животну средину

	"Службени гласник РС", број 45 од 22. маја 2013.
 
1. Приступа се изради Стратешке процене утицаја Просторног плана подручја посебне намене водног пута хидроенергетског система канала Дунав – Морава на животну средину (у даљем тексту: Стратешка процена).
2. Разлози за израду Стратешке процене дефинисани су на основу територијалног обухвата и могућих утицаја Просторног плана подручја посебне намене водног пута хидроенергетског система канала Дунав–Морава (у даљем тексту: Просторни план) на животну средину, на следећи начин: 
	
– значај Просторног плана на заштиту животне средине и одрживи развој произилази из потребе да се заштити животна средина, природне вредности и обезбеди одрживи развој на подручју Просторног плана; 
	
– потребе да се у планирању просторног развоја подручја Просторног плана сагледају стратешка питања заштите животне средине и обезбеди њихово решавање на одговарајући начин;
– чињеница да Просторни план представља оквир за реализацију изградње планираног мултифункционалног хидроенергетског система канала Дунав – Морава, који ће имати транспортну, енергетску, водопривредну, туристичку, економску и друге функције.
3. Стратешка процена се ради за прелиминарно подручје Просторног плана које обухвата делове територија градова: Врање, Јагодина, Краљево, Крушевац, Лесковац, Пожаревац и Смедерево, као и делове територија општина: Алексинац, Баточина, Бујановац, Варварин, Велика Плана, Владичин Хан, Власотинце, Врњачка Бања, Гаџин Хан, Дољевац, Жабари, Ковин, Лапово, Мерошина, Параћин, Прешево, Ражањ, Свилајнац, Трстеник, Ћићевац и Ћуприја.
На територији града Врања обухвата целе катастарске општине: Александровац, Бресница, Бујковац, Врањска Бања, Доњи Нерадовац, Доње Требешиње, Златокоп, Корбевац, Кумарево, Купининце, Моштаница, Паневље, Превалац, Ратаје 1, Ристовац, Суви Дол, Топлац, Ћуковац и Црни Луг.
На територији града Јагодине обухвата целе катастарске општине: Багрдан – Село, Глоговац, Дубока, Кончарево, Кочино Село, Ланиште, Мали Поповић, Милошево, Рајкинац, Ракитово и Рибаре.
На територији града Краљева обухвата целе катастарске општине: Витановац, Врба, Заклопача, Краљево, Ратина, Стубал и Чукојевац.
На територији града Крушевца обухвата целе катастарске општине: Бела Вода, Бивуље, Глободер, Ђунис, Јасика, Коњух, Кукљин, Лазарица, Макрешане, Читлук и Шанац.
На територији града Лесковца обухвата целе катастарске општине: Богојевце, Бојишина, Боћевица, Брестовац, Бричевље, Велика Биљаница, Велика Грабовница, Велика Копашница, Горње Крајинце, Горњи Буниброд, Грајевце, Граово, Грданица, Грделица (Варош), Грделица (Село), Губеревац, Дедина Бара, Добротин, Доња Локошница, Доња Слатина, Доњи Буниброд, Доње Крајинце, Дрћевац, Жижавица, Злокућане, Злоћудово, Јелашница, Кораћевац, Крпејце, Липовица, Личин Дол, Мала Биљаница, Мала Копашница, Манојловце, Мрштане, Навалин, Номаница, Ораовица, Палојце, Предејане(Варош), Предејане (Село), Разгојна, Смрдан, Сушевље и Чифлук Разгојнски.
На територији града Пожаревца обухвата целе катастарске општине: Батовац, Брежане, Драговац, Дубравица, Живица, Лучица, Пожаревац, Пољана и Пругово.
На територији града Смедерева обухвата целе катастарске општине: Враново, Кулич, Липе 1, Лугавчина, Мала Крсна, Осипаоница, Сараорци, Скобаљ и Шалинац.
На територији општине Алексинац обухвата целе катастарске општине: Алексинац Ван Варош, Алексинац Варош, Алексиначки Бујмир, Бобовиште, Велики Дреновац, Витковац, Глоговица, Горњи Љубеш, Грејач, Доњи Адровац, Доњи Љубеш, Дражевац, Житковац, Катун, Корман, Лужане, Моравац, Моравски Бујмир, Нозрина, Прћиловица, Рутевац, Срезовац, Тешица, Трњане и Ћићина.
На територији општине Баточина обухвата целу катастарску општину Брзан.
На територији општине Бујановац обухвата целе катастарске општине: Биљача, Божињевац 1, Божињевац 2, Боровац, Братоселце, Бујановац, Жбевац, Жужељица, Левосоје, Летовица, Љиљанце, Неговац, Несалце, Осларе, Раковац и Самољица.
На територији општине Варварин обухвата целе катастарске општине: Варварин (Варош), Варварин (Село), Горњи Катун, Доњи Катун, Маскаре и Обреж.
На територији општине Велика Плана обухвата целе катастарске општине: Велика Плана 2, Велико Орашје, Доња Ливадица, Жабарско Блато, Крњево, Лозовик, Марковац, Милошевац, Ново Село 1, Ново Село 2, Старо Село и Трновче.
На територији општине Владичин Хан обухвата целе катастарске општине: Балиновце, Владичин Хан, Врбово, Гариње, Грамађе, Декутинце, Дупљане, Кржинце, Лепеница, Летовиште, Мазараћ, Манајле, Мртвица, Полом, Прибој, Репинце, Репиште, Стубал, Сува Морава, Теговиште, Урвич и Џеп.
На територији општине Власотинце обухвата целе катастарске општине: Гложане, Прилепац и Стајковце.
На територији општине Врњачка Бања обухвата целе катастарске општине: Вранеши, Врњачка Бања, Грачац, Ново Село, Подунавци, Руђинци и Штулац.
На територији општине Гаџин Хан обухвата целе катастарске општине: Дукат и Топоница.
На територији општине Дољевац обухвата целе катастарске општине: Белотинац, Дољевац, Клисура, Кочане, Малошиште, Орљане, Пуковац, Русна, Чапљинац и Чечина.
На територији општине Жабари обухвата целе катастарске општине: Александровац, Влашки До, Ореовица, Породин и Симићево.
На територији општине Ковин обухвата целе катастарске општине: Гај 1 и Ковин.
На територији општине Лапово обухвата целу катастарску општину Лапово.
На територији општине Мерошина обухвата целе катастарске општине: Александрово, Балајнац и Батушинац.
На територији општине Параћин обухвата целе катастарске општине: Горње Видово 1, Доње Видово, Параћин – Ван Варош, Поточац, Рашевица, Својново, Сикирица, Сињи Вир, Трешњевица, Чепуре и Шавац.
На територији општине Прешево обухвата целе катастарске општине: Букаревац 1, Буштрање, Големи Дол, Жујинце 1, Миратовац, Норча, Прешево, Рајинце, Рељан, Трнава и Чукарка.
На територији општине Ражањ обухвата целе катастарске општине: Браљина, Малетина, Манастирско, Прасковче и Церово.
На територији општине Свилајнац обухвата целе катастарске општине: Бресје, Војска, Гложане, Дубље, Кушиљево, Радошин, Свилајнац и Црквенац.
На територији општине Трстеник обухвата целе катастарске општине: Богдање, Велика Дренова, Горњи Рибник, Грабовац, Доњи Рибник, Лозна, Медвеђа, Осаоница, Оџаци, Почековина, Стари Трстеник, Селиште, Стопања, Трстеник, Угљарево и Чаири.
На територији општине Ћићевац обухвата целе катастарске општине: Браљина, Град Сталаћ, Мојсиње, Мрзеница, Сталаћ, Трубарево и Ћићевац.
На територији општине Ћуприја обухвата целе катастарске општине: Влашка, Јовац, Крушар, Мијатовац, Остриковац, Супска, Ћуприја (Ван Град) и Ћуприја (Град).
У фази израде Нацрта Просторног плана, коначна граница Просторног плана се може кориговати тако да обухвати катастарске парцеле у обухвату заштитне зоне водног пута хидроенергетског система.
4. Израда Стратешке процене је заснована на студијско-аналитичкој документацији из области просторног планирања, заштите животне средине, заштите природе и другој релевантној документацији.
5. Стратешком проценом биће разматрана питања заштите ваздуха, вода, земљишта, живог света, природе и природних добара, као и друга питања за која се у току израде утврди да захтевају одговарајућу обраду.
Стратешком проценом неће бити разматрана питања везана за јонизујуће зрачење, јер на подручју Просторног плана нема загађивача који емитују такав негативан утицај.
6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Просторног плана, садржи:
– Полазне основе Стратешке процене: обухват, предмет и циљеви Просторног плана, захтеви заштите животне средине из релевантних планских и других докумената;
– Опште и посебне циљеве Стратешке процене и индикаторе;
– Процену могућих утицаја на животну средину: приказ стања животне средине на подручју Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину, опис мера за спречавање и ограничавање негативних и увећање позитивних утицаја на животну средину, поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја;
– Смернице за израду стратешких процена на нижим хијерархијским нивоима;
– Програм праћења стања животне средине у току спровођења Просторног плана;
– Приказ коришћене методологије;
– Приказ начина одлучивања, опис разлога одлучујућих за избор Просторног плана са аспекта разматраних варијантних решења и приказ начина на који су питања животне средине укључена у Просторни план;
– Учешће заинтересованих страна у поступку израде и разматрања Извештаја о стратешкој процени;
– Извод из Стратешке процене (закључак – нетехнички резиме).
7. Носилац израде Стратешке процене је Републичка агенција за просторно планирање. 
	
8. Министарства, посебне организације, јавна предузећа и установе надлежне за послове пољопривреде, шумарства и водопривреде, саобраћаја, телекомуникација, енергетике, економије и регионалног развоја, туризма, заштите животне средине и просторног планирања, заштите споменика културе, заштите природе, као и други заинтересовани органи и организације, доставиће у року од 30 дана од дана ступања на снагу ове одлуке све расположиве податке, услове и документацију од значаја за израду Стратешке процене из делокруга свог рада носиоцу израде Стратешке процене. 
	
9. Рок за израду Стратешке процене је 31. јул 2013. године.
Стручни тим за израду Стратешке процене биће састављен од стручњака одговарајућег профила.
Стратешка процена ће се вршити у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.
10. Средства за израду Стратешке процене обезбеђује Министарство финансија и привреде.
11. Учешће јавности у разматрању Извештаја о стратешкој процени обезбеђује се у оквиру јавног увида о Нацрту Просторног плана, у трајању од 30 дана, у зградама скупштина градова: Врања, Јагодине, Краљева, Крушевца, Пожаревца, Смедерева, и скупштинама општина: Алексинац, Баточина, Бујановац, Варварин, Велика Плана, Владичин Хан, Власотинце, Врњачка Бања, Гаџин Хан, Дољевац, Жабари, Ковин, Лапово, Мерошина, Параћин, Прешево, Ражањ, Свилајнац, Трстеник, Ћићевац и Ћуприја.
12. Одлука о изради Стратешке процене је саставни део Одлуке о изради Просторног плана.
13. Ова одлука ступа на снагу осмог дана од дана објављивања у „Службеном гласнику Републике Србије”.
 
Број 350-9-41/2013-01
У Београду, 14. маја 2013. године
Републичка агенција за просторно планирање
В.д. директор,
мр Драган Дунчић, с.р.