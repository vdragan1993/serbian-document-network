Редакцијски пречишћен текст
 
 
 

На основу чл. 9. 
и 11. Закона о стандардизацији ("Службени лист СРЈ", бр. 30/96, 59/98, 70/2001 и 
8/2003) и члана 2. став 3. Уредбе о начину израде и доношења техничких прописа и 
вођења регистра тих прописа ("Службени лист СРЈ", бр. 4/97), министар за 
унутрашње економске односе доноси

 

 

ПРАВИЛНИК


о
квалитету 
и другим захтевима за какао-производе, чоколадне производе, производе сличне 
чоколадним и крем-производе


„Службени лист СЦГ“, број 1 од 7. јануара 2005, „Службени гласник РС“, број 43 од 17. маја 2013 – 
др. правилник

 

 

I. ОПШТЕ ОДРЕДБЕ

 

Члан 1.

Овим правилником 
прописују се квалитет и други захтеви за какао-производе, чоколадне производе, 
производе сличне чоколадним и крем-производе (у даљем тексту: производи), који 
морају бити испуњени у производњи и промету.

 

Члан 2.

За производе за 
које овим правилником нису прописани квалитет и други захтеви, произвођач је 
дужан да пре почетка производње донесе произвођачку спецификацију.

Произвођачка 
спецификација мора да садржи кратак опис технолошког поступка производње 
производа, основне захтеве квалитета, извештај о извршеном испитивању захтева 
квалитета (здравствена исправност, сензорне, физичке и хемијске карактеристике), 
као и податке из декларације у складу са Правилником о декларисању и означавању 
упакованих намирница.

О донетим 
произвођачким спецификацијама произвођач води евиденцију, која мора да садржи 
следеће податке:

1) евиденцијски 
број произвођачке спецификације;

2) датум 
доношења произвођачке спецификације;

3) датум почетка 
производње према произвођачкој спецификацији;

4) датум 
извршеног испитивања захтева квалитета утврђених у произвођачкој спецификацији.

 

Члан 3.

Производи који 
се стављају у промет у оригиналном паковању морају на омоту, паковању, суду или 
налепници имати декларацију која је у складу са Правилником о декларисању и 
означавању упакованих намирница.

 

Члан 4.

Дозвољена 
одступања нето количине појединачно упакованих производа дата су у табелама 1 и 
2:

 

Табела 1

 

ЛАКОДОЗИРАЈУЋИ 
ПРОИЗВОДИ: КАКАО-ПРАХ, ЧОКОЛАДА БЕЗ ДОДАТАКА, ЧОКОЛАДА "A LA TAZA", ПРОИЗВОДИ 
СЛИЧНИ ЧОКОЛАДИ

 






			Редни број



			Декларисана нето количина



			Дозвољено одступање од декларисане нето количине




1


до 
			12,5 g


± 8%




2



			преко 12,5 g до 50 g


± 
			1000 mg




3



			преко 50 g до 2000 g


± 2%




4



			преко 2000 g до 5000 g


± 40 
			g




 

Табела 2

 

ТЕШКОДОЗИРАЈУЋИ 
ПРОИЗВОДИ: ЧОКОЛАДА СА ДОДАЦИМА, ПУЊЕНА ЧОКОЛАДА, ЧОКОЛАДНИ ДЕСЕРТИ, 
КРЕМ-ПРОИЗВОДИ И ПРОИЗВОДИ СЛИЧНИ ЧОКОЛАДНИМ ПРОИЗВОДИМА СА ДОДАЦИМА, ПРОИЗВОДИ 
СЛИЧНИ ПУЊЕНОЈ ЧОКОЛАДИ, ПРОИЗВОДИ СЛИЧНИ ЧОКОЛАДНИМ ДЕСЕРТИМА

 






			Редни број



			Декларисана нето количина



			Дозвољено одступање од декларисане нето количине




1


до 
			50 g


± 9%




2



			преко 50 g до 100 g


± 
			4,5 g




3



			преко 100 g до 200 g


± 
			4,5%




4



			преко 200 g до 300 g 


± 9 
			g




5



			преко 300 g до 500 g


± 3%




6



			преко 500 g до 1000 g


± 15 
			g




7



			преко 1000 g до 5000 g


± 
			1,5%




 

Средња вредност 
стварног одступања од декларисане нето количине за узорак од 10 насумице 
изузетих појединачних паковања мора бити мања или једнака 40% од дозвољеног 
одступања од декларисане нето количине наведене у табелама 1 и 2 става 1. овог 
члана.

 

Члан 5.

Производима се 
могу додавати адитиви у складу са Правилником о квалитету и условима употребе 
адитива у намирницама и о другим захтевима за адитиве и њихове мешавине, као и 
ароме у складу са Правилником о квалитету и другим захтевима за ароме.

 

Члан 6.

Шећери који се 
према одредбама овог правилника употребљавају у производњи производа су: 
сахароза, декстроза (безводна и монохидратна), инвертни шећер, глукозни сирупи, 
фруктоза и лактоза (у даљем тексту: шећери).

Код свих 
производа из овог правилника шећери се могу у потпуности или делимично заменити 
заслађивачима у складу са Правилником о квалитету и условима употребе адитива у 
намирницама и о другим захтевима за адитиве и њихове мешавине.

 

Члан 7.

Производи који 
се стављају у промет морају имати изглед, укус и мирис својствен за одређену 
групу производа.

Производи који 
се стављају у промет морају бити упаковани у одговарајући материјал предвиђен за 
паковање прехрамбених производа.

 

Члан 8.

Производи се 
морају чувати на сувом и хладном месту, не смеју бити изложени сунчевој 
светлости, влази и великој промени температуре и не смеју стајати близу робе 
чији мирис могу да апсорбују.

 

Члан 9.

Производи са 
белим слојем искристалисаног шећера или какао-маслаца или са издвојеним слојем 
масноће, не сматрају се неисправним, ако одговарају захтевима прописаним овим 
правилником за одговарајућу врсту производа.

 

Члан 10.

Производи чији 
су квалитет и други захтеви прописани овим правилником, осим свих врста 
какао-праха и чоколаде у праху, могу се стављати у промет на мало у ринфузи у 
специјализованим продавницама, под условом да се на продајном месту на посуди 
или амбалажи из које се производ нуди потрошачу истакне одговарајућа декларација 
производа.

 

II. ПОСЕБНЕ 
ОДРЕДБЕ

 

1. 
Какао-производи и чоколадни производи


 

Члан 11.

Под какао-зрном 
подразумевају се ферментисане и осушене семенке плода какао-стабла (Theobroma 
cacao L.). Квалитет какао-зрна и методе за утврђивање квалитета морају 
испуњавати услове утврђене стандардима: JUS ISO 3451:1997, Какао зрно - 
Спецификација; JUS ISO 1114: 1997, Какао зрна - Испитивање пресецањем; JUS ISO 
2291: 1997, Какао зрно - Одређивање садржаја влаге (Рутинска метода); JUS ISO 
2292: 1998, Какао зрно - Узимање узорака.

 

Члан 12.


Какао-производима и чоколадним производима, у смислу овог правилника, сматрају 
се:

1) какао-маслац;

2) какао-прах 
(какао);

3) чоколада;

4) ђандуја;

5) млечна 
чоколада;

6) бела 
чоколада;

7) пуњена 
чоколада;

8) чоколада "a 
la taza"

9) чоколадни 
десерти и пралине.

 

Члан 13.

Какао-маслац је 
маст добијена из какао-зрна, или делова какао-зрна са следећим карактеристикама:

1) садржај 
слободних масних киселина изражен као олеинска киселина је највише до 1,75%;

2) садржај 
неосапуњивих материја одређених коришћењем петролетра је највише до 0,5%, осим у 
случајевима пресованог какао-маслаца где је дозвољено до 0,35%.

 

Члан 14.

Какао-прах је 
производ добијен претварањем у прах какао-зрна која су била очишћена, ољуштена и 
термички третирана и који садржи најмање 20% какао-маслаца рачунато на суву 
материју и највише 7% воде.

Какао-прах са 
редукованим садржајем какао-маслаца садржи мање од 20% какао-маслаца рачунато на 
суву материју и највише 7% воде.

Какао-прах са 
високо редукованим садржајем какао-маслаца садржи мање од 10% какао-маслаца 
рачунато на суву материју и највише 7% воде.

 

Члан 15.

Садржај 
какао-маслаца и садржај какао-праха дати су у табели 3:

 

Табела 3

 

КАКАО-ПРАХ И 
СУВЕ МЕШАВИНЕ КАКАА И ШЕЋЕРА

 





 



			Садржај какао-маслаца (изражен као минимум какао-праха садржан у 
			односу на суву материју базе)





			најмање 20% m/m


од 
			10% m/m - 20 m/m



			највише 10% m/m





			Какао-прах



			Какао-прах



			Какао-прах са редукованим садржајем масти



			Какао-прах са високо редукованим садржајем масти





			Садржај какао-праха садржан у сувим мешавинама



			Најмање 25% m/m



			заслађени какао



			заслађени какао са редукованим садржајем масти



			заслађени какао са високо редукованим садржајем масти




 



			заслађени какао-прах



			заслађени какао-прах, са редукованим садржајем масти



			заслађени какао-прах, са високо редукованим садржајем масти




 



			чоколада за пиће



			заслађена чоколада за пиће, са редукованим садржајем масти



			заслађена чоколада за пиће, са високо редукованим садржајем масти





			Најмање 20% m/m



			заслађена какао-мешавина



			заслађена какао-мешавина, са редукованим садржајем масти



			заслађена какао-мешавина, са високо редукованим садржајем масти




 



			заслађена мешавина са какаом



			заслађена мешавина са какаом, са редукованим садржајем масти



			заслађена мешавина са какаом, са високо редукованим садржајем масти





			Највише 20% m/m



			заслађени какао са мешавином укуса



			заслађени какао са мешавином укуса, са редукованим садржајем масти



			заслађени какао са мешавином укуса, са високо редукованим садржајем 
			масти




 

Члан 16.

Чоколада је 
производ добијен од прерађеног какао-зрна и шећера, који садржи најмање 35% 
укупне суве материје какао-делова укључујући најмање 18% какао-маслаца и најмање 
14% сувих немасних какао-делова.

 

Члан 17.

Чоколада у 
гранулама, плочицама, љуспицама, мрвицама, праху и сл. је производ који садржи 
најмање 32% укупне суве материје какао-делова укључујући најмање 12% 
какао-маслаца и најмање 14% сувих немасних какао-делова.

 

Члан 18.

Чоколада за јело 
и кување је производ добијен од прерађеног какао-зрна и шећера и садржи најмање 
40% укупне суве материје какао-делова, од чега најмање 18% сувих немасних 
какао-делова и најмање 7% додатог какао-маслаца рачунато на суву материју 
производа.

 

Члан 19.

Чоколадни прелив 
(кувертура, тунк-маса) је производ који садржи најмање 35% укупне суве материје 
какао-делова укључујући најмање 31% какао маслаца и најмање 2,5% сувих немасних 
какао-делова.

 

Члан 20.

Производима из 
чл. 16. до 19. овог правилника могу се додавати и друге намирнице осим:

1) животињских 
масти и њихових прерађевина које не потичу од млека;

2) брашна од 
житарица;

3) скроба.

 

Члан 21.

Ђандуја је 
производ добијен од чоколаде са додатком фино млевеног лешника, који садржи 
најмање 32% укупне суве материје какао-делова и најмање 8% сувих немасних 
какао-делова, при чему у количини од 100 g производа мора бити од 20 до 40 g 
фино млевеног лешника. Ђандуји се може додати и друго цело или у комадићима 
језграсто воће, тако да у 100 g заједно са фино млевеним лешником не прелази 60 
g.

Ђандуји може 
бити додато највише 5% суве материје млека рачунато на готов производ.

 

Члан 22.

Млечна ђандуја 
је производ добијен од млечне чоколаде која садржи најмање 10% суве материје 
млека и 15 до 40 g фино млевеног лешника на 100 g производа.

Млечној ђандуји 
може се додати и друго цело или у комадићима језграсто воће, тако да у 100 g 
заједно са фино млевеним лешником не прелази 60 g.

 

Члан 23.

Млечна чоколада 
је производ добијен од прерађеног какао-зрна, шећера и млека или млечних 
производа, који садржи:

1) најмање 25% 
укупне суве материје какао-делова;

2) најмање 14% 
суве материје млека;

3) најмање 2,5% 
сувих немасних какао-делова;

4) најмање 3,5% 
млечне масти рачунато на суву материју готовог производа;

5) најмање 25% 
укупне масти (какао-маслац и млечне масти) рачунато на суву материју готовог 
производа.

 

Члан 24.

Млечна чоколада 
у гранулама, плочицама, љуспицама, мрвицама, праху и сл. је производ који садржи 
најмање 20% укупне суве материје какао-делова, најмање 12% суве материје млека и 
најмање 12% укупне масти рачунато на суву материју.

 

Члан 25.

Млечни чоколадни 
прелив је производ који садржи најмање 31% укупне масти и испуњава захтеве 
прописане у члану 23. овог правилника.

 

Члан 26.

Ако су производи 
из чл. 22. до 25, 28. и 29. овог правилника крем чоколадни производи, садржај 
млечне масти не може бити мањи од 5,5% рачунато на суву материју готовог 
производа.

Ако су производи 
из чл. 22. до 25, 28. и 29. овог правилника чоколадни производи са обраним 
млеком, садржај млечне масти не може бити већи од 1% рачунато на суву материју 
готовог производа.

 

Члан 27.

Млечна чоколада 
са високим садржајем млека је производ који садржи:

1) најмање 20% 
укупне суве материје какао-делова рачунато на суву материју готовог производа;

2) најмање 20% 
суве материје млека рачунато на суву материју готовог производа;

3) најмање 2,5% 
сувих немасних какао-делова рачунато на суву материју готовог производа;

4) најмање 5% 
млечне масти рачунато на суву материју готовог производа;

5) најмање 25% 
укупне масти (какао-маслаца и млечне масти) рачунато на суву материју готовог 
производа.

 

Члан 28.

Бела чоколада је 
производ добијен од какао-маслаца, млека или млечних производа и шећера, који 
садржи:

1) најмање 20% 
какао-маслаца рачунато на суву материју готовог производа;

2) најмање 14% 
суве материје млека рачунато на суву материју готовог производа;

3) најмање 3,5 % 
млечне масти рачунато на суву материју готовог производа.

 

Члан 29.

Бели чоколадни 
прелив је производ који садржи најмање 31% укупне масти и испуњава захтеве 
прописане у члану 28. овог правилника.

 

Члан 30.

Бела чоколада у 
гранулама, мрвицама, плочицама, љуспицама, праху и сл. је производ који садржи:

1) најмање 18% 
какао-маслаца рачунато на суву материју готовог производа;

2) најмање 14% 
суве материје млека рачунато на суву материју готовог производа;

3) најмање 3,5% 
млечне масти рачунато на суву материју готовог производа.

 

Члан 31.

Производима из 
чл. 23. до 29. овог правилника могу се додавати и друге намирнице осим:

1) животињских 
масти и њихових прерађевина које не потичу од млека;

2) брашна од 
житарица;

3) скроба.

 

Члан 32.

Пуњена чоколада 
је производ чији се спољашњи део састоји од једног од производа дефинисаних у 
чл. 16, 18, 19, 21. до 23. и чл. 25. до 29. овог правилника. Унутрашњи део 
пуњене чоколаде не може да садржи пекарске производе, кекс, бисквите или 
сладолед. Спољашњи чоколадни део не може да буде мањи од 25% укупне масе 
производа.

 

Члан 33.

Чоколада "a la 
taza" је производ добијен од прерађеног какао-зрна, шећера и пшеничног, 
пиринчаног, кукурузног брашна или скроба, који садржи:

1) најмање 35% 
укупне суве материје какао-делова;

2) најмање 18% 
какао-маслаца;

3) најмање 14% 
сувих, немасних какао-делова.

Овај производ не 
може да садржи више од 8% брашна или скроба рачунато на суву материју готовог 
производа.

 

Члан 34.

Редукована 
чоколада "a la taza" је производ добијен од прерађеног какао-зрна, шећера и 
пшеничног, пиринчаног или кукурузног брашна или скроба, који садржи:

1) најмање 30% 
укупне суве материје какао-делова;

2) најмање 18% 
какао-маслаца;

3) најмање 12% 
сувих немасних какао-делова.

Овај производ не 
може да садржи више од 18% брашна или скроба рачунато на суву материју готовог 
производа.

 

Члан 35.

Чоколадни 
десерти и пралине су производи који се састоје од: пуњене чоколаде или чоколаде 
или комбинације или смеше чоколада дефинисаних у чл. 16, 18, 19, 23. до 29. овог 
правилника и других намирница, под условом да чоколада чини најмање 25% укупне 
масе производа.

 

Члан 36.

Производима, 
односно чоколадним деловима производа из чл. 22. до 35. овог правилника може да 
се дода највише 5% биљне масти рачунато на готов производ, с тим што садржај 
биљне масти мора да буде означен на декларацији болдованом ознаком "садржи биљну 
маст као додатак какао-маслацу". Дозвољене биљне масти су саме или у мешавини, 
еквиваленти какао-маслаца и морају да испуњавају следеће захтеве:

1) да не 
припадају групи лауринских биљних масти и да су богате у симетричним 
моносатурисаним триглицеридима типа POP, POSt и StOSt;

2) да могу да се 
мешају у било којој пропорцији са какао-маслацем и компатибилне су са физичким 
својствима (тачка топљења и температура кристализације, темпо топљења потребан 
за фазу темперирања);

3) да су 
добијене само процесом прераде, односно фракционисања који искључује ензимску 
модификацију триглицеридне структуре.

Биљна маст која 
се користи као додатак какао-маслацу може бити произведена из биљака наведених у 
табели 4:

 

Табела 4

 





Ред. 
			бр.



			Уобичајени назив биљне масти



			Стручни назив биљака од којих се могу добити наведене масти




1



			Illipe, Borneo "mast" ili Tengkwang



			Shorea spp.




2



			Palmino ulje



			Elaeis guineensis, Elaeis olifera




3


So



			Shorera robusta




4


Shea



			Butyrospermum parkii




5



			Kokum gurgi



			Garcinia indica




6



			Koštice manga



			Mangifera indica




 

Изузетно се може 
додавати кокосово уље чоколади која се користи у производњи сладоледа и сличних 
смрзнутих производа.

 

Члан 37.

Производима, 
односно чоколадним деловима производа из чл. 16. до 35. овог правилника могу се 
додавати само ароме које не опонашају укус чоколаде или млечне масти.

 

Члан 38.

Декларације 
производа дефинисаних у чл. 16. до 35. овог правилника морају да садрже податак 
о садржају укупне суве материје какао-делова рачунато на чоколадну масу.

Декларације 
производа дефинисаних у чл. 14. и 15. овог правилника морају да садрже податак о 
садржају какао-маслаца.

Учешће укупне 
суве материје какао-делова и какао-маслаца израчунава се тако што се одузме маса 
додатих намирница, као што су адитиви, масти и друге намирнице које се користе у 
производњи какао-производа и чоколадних производа.

 

Члан 39.

Када се 
производи дефинисани у чл. 16. до 32. и у члану 35. овог правилника продају у 
мешавинама, трговачки називи могу да се замене изразом "мешавина чоколадних 
десерта" или сличним називима. У том случају може да постоји једна листа 
састојака за све производе из мешавине.


 

2. Производи 
слични чоколадним

 

Члан 40.

Производи слични 
чоколадним су производи добијени од шећера, биљних масти и какао-праха, по 
технолошком поступку сличном поступку за добијање чоколаде.

 

Члан 41.

Производима 
сличним чоколадним, у смислу овог правилника, сматрају се:

1) производи 
слични чоколадним;

2) какао-прелив;

3) производи 
слични пуњеној чоколади;

4) производи 
слични чоколадним десертима и пралинама.

 

Члан 42.

Производи слични 
чоколадним су производи који садрже:

1) најмање 21% 
укупне масти, рачунато на готов производ;

2) најмање 5% 
безмасне суве материје какао-делова, рачунато на готов производ.

 

Члан 43.

Какао-прелив је 
производ који садржи:

1) најмање 25% 
укупне масти, рачунато на готов производ;

2) најмање 5% 
безмасне суве материје какао-делова, рачунато на готов производ.

 

Члан 44.

Производи слични 
пуњеној чоколади су производи чији се спољашњи део састоји од најмање 25% 
састојака наведених у члану 42. овог правилника.

 

Члан 45.

Производима из 
чл. 42. 43. и 44. овог правилника могу се додавати и друге намирнице осим:

1) животињских 
масти и њихових прерађевина које не потичу од млека;

2) брашна од 
житарица;

3) скроба.

 

Члан 46.

Производи слични 
чоколадним десертима и пралинама израђују се у комбинацији од најмање 25% 
производа наведених у члану 42. или у члану 43. овог правилника и пуњења.

 

Члан 47.

Када се 
производи дефинисани у чл. 42, 44. и 46. овог правилника продају у мешавинама, 
трговачки називи могу да се замене изразом "мешавина производа сличних 
чоколадним десертима" или сличним називима. У том случају може да постоји једна 
листа састојака за све производе из мешавине.

 

3. 
Крем-производи


 

Члан 48.

Крем-производи 
су производи добијени обрадом шећера, млека и млечних производа, биљних масти и 
других намирница.

Према 
конзистенцији крем-производи могу бити: крем-производи у таблама, мазиви 
крем-производи, крем-производи у плочицама, гранулама или "crispy" 
крем-производи и сл.

 

Члан 49.

Крем-производи 
се стављају у промет као:

1) какао-крем 
производ;

2) млечни 
крем-производ;

3) лешник, 
бадем, кикирики, рогач или сличан крем-производ;

4) крем-производ 
са додацима;

5) пуњени 
крем-производ;

6) крем-десерти 
и крем-пралине;

7) мешавина 
крем-производа.

 

Члан 50.

Какао-крем 
производ је производ који садржи:

1) најмање 5% 
сувих немасних какао-делова, рачунато на готов производ;

2) најмање 5% 
безмасне суве материје млека, рачунато на готов производ;

3) најмање 25% 
укупне масти, рачунато на готов производ.

 

Члан 51.

Млечни 
крем-производ је производ који садржи:

1) најмање 12% 
безмасне суве материје млека, рачунато на готов производ;

2) најмање 25% 
укупне масти, рачунато на готов производ.

 

Члан 52.

Лешник, бадем, 
кикирики, рогач или сличан крем-производ је производ који садржи:

1) најмање 12% 
лешника или бадема или кикирикија или рогача и сл. рачунато на готов производ;

2) најмање 25% 
укупне масти, рачунато на готов производ;

3) најмање 4% 
безмасне суве материје млека, рачунато на готов производ.

 

Члан 53.

Крем-производ са 
додацима је производ који садржи:

1) најмање 5% 
додатих намирница, рачунато на готов производ;

2) најмање 25% 
укупне масти, рачунато на готов производ;

3) најмање 4% 
безмасне суве материје млека рачунато на готов производ.

 

Члан 54.

Пуњени 
крем-производ је производ чији се спољашњи део састоји од најмање 25% производа 
наведених у чл. 49. до 52. овог правилника и пуњења.

 

Члан 55.

Крем-десерти и 
крем-пралине израђују се у комбинацији најмање 25% производа наведених у чл. 49. 
до 52. овог правилника и пуњења.

 

Члан 56.

Када се 
производи наведени у члану 49. овог правилника продају у мешавинама, трговачки 
називи могу да се замене изразом "мешавина крем производа" или сличним називима. 
У том случају може да постоји једна листа састојака за све производе из 
мешавине.

 

III. ЗАВРШНЕ 
ОДРЕДБЕ

 

Члан 57.

Даном ступања на 
снагу овог правилника престају да важе Правилник о квалитету какао-производа, 
производа сличних чоколади, крем-производа и бомбонских производа ("Службени 
лист СФРЈ", бр. 23/88, 63/88, 36/89 и 21/90) и Правилник о квалитету 
какао-производа и чоколаде ("Службени лист СРЈ", бр. 41/93).

 

Члан 58.

Овај правилник 
ступа на снагу по истеку шест месеци од дана објављивања у "Службеном листу 
СЦГ".

 

 

Бр. 
4/002-010/2004-006

6. јануара 2005. 
године

Београд

Министар за 
унутрашње

економске односе

Амир Нурковић, 
с.р.