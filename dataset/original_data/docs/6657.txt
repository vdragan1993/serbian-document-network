Редакцијски пречишћен текст
 
 
 
 

На
основу члана 45. став 1. Закона о Влади („Службени гласник РС”, бр. 55/05,
71/05 – исправка, 101/07 и 65/08), 

Влада
доноси

 

 


СТРАТЕГИЈУ


за прелазак
са аналогног на дигитално емитовање радио и телевизијског програма у Републици Србији


 “Службени
гласник РС”, бр. 52 од 15. јула 2009,


18 од 9. марта 2012, 26 од 20. марта 2013.

 

 

I. УВОД

 

Стратегија
за прелазак са аналогног на дигитално емитовање радио и телевизијског програма у
Републици Србији (у даљем тексту: Стратегија) дефинише оквир за прелазак са аналогног
на дигитално емитовање радио и телевизијског програма, који се заснива на савременим
достигнућима у дигиталној радиодифузији, као и у областима које на њу утичу или
из ње проистичу, ради што ефикасније и квалитетније испоруке телевизијских, радио,
мултимедијалних и других значајних садржаја до крајњег корисника. 

Стратегијом
се утврђују основне стратешке смернице за увођење дигиталног и гашење аналогног
телевизијског и радио програма у Републици Србији, којим ће се на адекватан начин
остварити основни национални интерес у области увођења и развоја дигиталних електронских
комуникација. При томе је у поступку утврђивања смерница поступано у складу са закључцима
Регионалне конференције о радио-комуникацијама Међународне уније за телекомуникације
одржане у мају и јуну 2006. године у Женеви, по којима је предвиђено да увођење
дигиталне и потпуно гашење аналогне телевизије у Европи буде окончано најкасније
до 17. јуна 2015. године. Препоруком Европске Комисије, COM (2005) 204, чланицама
Европске Уније је сугерисано да прекину са аналогним емитовањем и да потпуно пређу
на дигиталну телевизију до почетка 2012. године.

Искључивање аналогног сигнала и прелазак 
на дигитално емитовање TV програма спроводиће се по фазама, у складу са 
распоредом усклађеним са међународним обавезама Републике Србије.*

Саставни
део Стратегије је Акциони план за њену примену, којим су предвиђене обавезе надлежних
органа у процесу дигитализације и утврђени рокови за њихову реализацију.  


Скраћенице
и појмови који се користе у овој стратегији имају следеће значење:

 






			ASO


искључивање
  предајника за емитовање аналогних сигнала





ASO-Е


искључивање
  предајника за емитовање аналогних сигнала у Европи




аналогни
  			


системи
  за пренос и емитовање аналогног радио 




радио-дифузни
  			


и/или телевизијског
  програма и других телекому-




системи



никационих
  сигнала у кодованој или некодованој форми путем земаљске мреже предајника, кабла
  или сателита, намењених непосредном пријему од стране јавности





			COFDM


техника
  модулације дигиталних сигнала у којој се примењује велики број ортогоналних носилаца
  при чему је сваки од њих модулисан конвенционалном техником (као што је квадратурна
  амплитудска модулација)





			DAB


дигитални
  радиодифузни системи за пренос звучних сигнала у различитим фреквенцијским опсезима
  до 3GHz путем земаљских, сателитских, хибридних (сателитских и земаљских), као
  и кабловских мрежа





			DAB+



унапређена
  верзија DAB стандарда




дигитална
  дивиденда


део фреквенцијског
  спектра који ће бити ослобођен по потпуном гашењу свих аналогних станица и може
  бити коришћен за имплементацију сервиса, као на пример електронска трговина, електронско
  банкарство, интерактивне игре и квизови, информације на захтев итд.






			DVB


дигитално
  видео емитовање





			DVB-C




			DVBстандард
  за пренос и емитовање дигиталног телевизијског сигнала путем кабловске мреже






			DVB-H




			DVBстандард
  за пренос и емитовање дигиталног телевизијског сигнала путем земаљске мреже предајника
  при чему се пријем остварује путем носивих уређаја (који се држе у руци, као на
  пример мобилни телефони, палмтопови, лаптопови)





			DVB-S




			DVBстандард
  код кога се пренос и емитовање дигиталног телевизијског сигнала остварује посредством
  сателита





			DVB-S2



следећа
  генерација 

			DVB-S стандарда






			DVB-CH




			DVB 
стандард
  за сателитски пријем на преносивим уређајима





			DVB-Т




			DVB 
стандард
  за пренос и емитовање дигиталног телевизијског сигнала путем земаљске мреже предајника






			DMB-Т2



следећа
  генерација 

			DVB-Т стандарда






			DMB


стандард
  за дигитални пренос мултимедијалних података до покретних уређаја





ЕN



Европска
  норма




ЕPG



електронски
  водич кроз програме (апликација, укључујући садржај сервиса, која омогућава директан
  приступ радиодифузним и додатним садржајима, на пример телетексту са додатним
  садржајима)




ЕTSI



Европски
  телекомуникациони институт за стандарде




фреквенцијски
  спектар 


опсег радио
  фреквенција одређен својим граничним фреквенцијама




(радио-фреквенцијски
  спектар)










			GЕ06



међународни
  план расподеле радио фреквенција за потребе дигиталног земаљског преноса радио
  и телевизијског програма, Женева 2006, усвојен на RRC-06. У складу са тим планом,
  предвиђен је прелазак на дигиталну земаљску радиодифузију у VHF опсегу III и у
  UHF опсезима IV и V





			GPS


систем
  за глобално позиционирање које се обавља контролисано са сателита






			H.262



препорука
  ИТУ-Т која дефинише стандард видео кодовања, идентичан са MPEG-2 стандардом






			H.264 
			

			AVC


препорука
  ИТУ-Т која дефинише усавршени стандард видео кодовања, који је идентичан са 
			MPEG-4
  v10 стандардом





			HDTV


телевизијски
  стандард са високом резолуцијом видео и аудио сигнала




хијерархијска
  			


модулација
  у којој се у сигнал вишег приоритета 




модулација



утискује
  сигнал нижег приоритета, са већим бројем стања и блиским констелационим тачкама






			IPTV


телевизија
  путем Интернета




ИТУ



Међународна
  унија за телекомуникације




ИТУ-Т



ИТУ сектор
  за стандардизацију у области телекомуникација




Мbps



мега бита
  у секунди




МfFN



мрежа која
  ради на више фреквенција




МHP



мултимедијална
  кућна платформа, стандард за дигиталну телевизију који обезбеђује обраду дигиталних
  апликација различитих извора




МPEG



група експерата
  за покретну слику




МТТ** 





			Министарство спољне и унутрашње трговине и телекомуникација**





			МКИ**



			Министарство културе и информисања**




мултиплекс



стандардизовани
  ток сигнала који се примењује за дигиталне радиодифузне сервисе, а који укључује
  радио и телевизијске програме, сервисе додатних дигиталних садржаја, електронске
  комуникационе сервисе и остале придружене идентификационе сигнале и податке





мултиплексер
  (МUX)


уређај,
  део опреме у дигиталним радиодифузним системима који комбинује различите улазне
  сигнале у један заједнички, а за потребе преноса и емитовања




провајдер
  програмских 


правно
  или физичко лице које има дозволу за емитовање




садржаја



радио и/или
  телевизијског сигнала и има уређивачку одговорност над емитованим садржајем






RRC06


Регионална
  конференција о радио-комуникацијама 2006




РАТЕЛ



Републичка
  агенција за телекомуникације 




РРА



Републичка
  радиодифузна агенција





			SDTV


дигитални
  телевизијски пренос са стандардном резолуцијом видео и аудио сигнала, са односом
  ивица слике од 4:3 и у случају Европе бројем линија од 625





			SFN


једнофреквенцијска
  мрежа





			simulcast


истовремени
  пренос и емитовање аналогних и дигиталних радиодифузних сигнала у транзиционом
  периоду





			STB


уређај
  који заједно са антеном омогућава да аналогни телевизијски пријемник оствари пријем
  и приказ дигитално емитованих телевизијских сигнала




Т-DAB



земаљско
  дигитално аудио емитовање




ТВ



телевизија





UHF



спектар
  ултра високих фреквенција у опсегу 300 MHz до 3 

			GHz




VHF



спектар
  веома високих фреквенција у опсегу 30 MHz до 300 

			MHz



 

*Службени гласник РС, број 18/2012

**Службени гласник РС, број 26/2013
 


1. Погодности
дигиталне радиодифузије

 

Грађанима ће дигитализација омогућити бољи квалитет звука
и слике, разноврснији садржај, више радио и телевизијских програма, нове услуге
за особе са инвалидитетом и за старије особе, унапређене додатне услуге, портабл
и мобилни пријем програма, као и конвергенцију услуга. 

Пружаоцима услуга дигитализација ће дати могућност прилагођавања
садржаја према потребама различитих циљних група, интерактивност, као и могућност
пружања услуга на захтев, ниже трошкове емитовања и конвергенцију услуга.

Држави ће дигитализација омогућити ефикасније коришћење
радио-фреквенцијског спектра, употребу ослобођеног дела спектра за нове услуге,
промоцију развоја технологије и нова радна места, унапређену конкуренцију и више
могућности за унапређење стваралаштва и очување културног идентитета. Истовремено,
прелазак на дигитално емитовање увешће ред у етру будући да ће место у мултиплексима
бити омогућено само емитерима са важећим дозволама за емитовање програма. 


 


2. Архитектура
дигиталног радиодифузног ланца

 

Кључне
компоненте дигиталне радиодифузије могу се сврстати у три основне равни: произвођаче
садржаја; операторе мрежа; кориснике. Дигитални радиодифузни системи, поред садржаја
везаних за сам програм, омогућавају и низ нових услуга, било да су оне већ укључене
у основни програм или се нуде посебно. 

У
равни крајњег корисника су дигитални пријемници, односно пријемници са
STB за различите
типове емитовања програма. 

Провајдере
садржаја чине емитери, као и власници телевизијских, радио и мултимедијалних садржаја
који се могу преносити, заједно са основним програмским садржајима или у оквиру
нових услуга у оквиру дигиталне дивиденде. 

Услуге
мултиплекса ће се обезбедити у оквиру дистрибуционих система. Уколико провајдери
садржаја формирају дигитални сигнал, а тиме и дигитални стрим, дистрибуциони системи
ће га прихватити у том облику и мултиплексирати са осталим притокама мултиплекса.


Дистрибуциони
системи се састоје од примарних (који врше испоруку сигнала до одговарајућих предајника)
и секундарних (чија је улога емитовање сигнала крајњем кориснику-гледаоцу). Примарна
дистрибуција се може вршити радио системима (радио линковима), преко мреже телеком
оператора, кабловским системима или сателитским путем. Секундарна дистрибуција се,
поред кабловског, сателитског или емитовања путем Интернета, може вршити земаљски,
коришћењем емисионе технике понуђача услуга емитовања. Предмет Стратегије је земаљски
начин емитовања сигнала у процесу преласка са аналогног на дигитално емитовање програма,
па се сматра да је власник секундарних дистрибуционих система уједно и власник мултиплекса.


 


 

Ланац
учесника у дигиталном емитовању радиодифузног програма приказан је на Слици 1.

 




 


Слика 1. Ланац учесника
у дигиталној радиодифузији

 

У почетку транзиције биће основано привредно друштво које
би управљало емисионом инфраструктуром која чини емисиони систем Републике Србије
и које би  настало издвајањем емисионог система из Радиодифузне установе Радио
телевизија Србије. То привредно друштво ће бити у обавези да примењује исте, недискриминаторне
услове, у погледу квалитета, доступности и накнада које наплаћује у односу на све
емитере. Накнаде за услуге  емитовања биће засноване на трошковном принципу.
Улога привредног друштва ће бити искључиво техничка, без могућности утицаја на избор
програма и програмских садржаја које ће емитовати.

 


3. Стандардизација
у области дигиталне радиодифузије

 

Стандардизацијом
у области дигиталне радиодифузије у Европи, од 1993. године бави се 
DVB Пројекат,
међународни секторски конзорцијум са више од 270 чланова који чине носиоци регулативе,
емитери и представници произвођача корисничке опреме. 


DVB 
Пројекат врши истраживања техника обраде, компресије, заштите и преноса информација.
На основу тих истраживања специфицирају се захтеви за усвајање нових технологија
које се примењују у преносу радио, телевизијских и мултимедијалних садржаја. Тако
се дефинише низ 
DVB

спецификација које се касније стандардизују у оквиру ЕТСИ. У
оквиру ЕТСИ се доносе ЕН које се уносе у европска и национална правна акта. РАТЕЛ
је 2007. године примљена у чланство ЕТСИ чиме је омогућена директна примена ЕТСИ
стандарда у домену рада РАТЕЛ.

Први
дигитални стандард усвојен од стране 
DVB

Пројекта (децембар 1993. године) односи
се на сателитски пренос телевизијских сигнала 
DVB-S и дефинисан је ЕТСИ стандардом
ЕН 300 421. У свим европским земљама, па и у Републици Србији, сервис ове врсте
је на располагању већ дужи низ година. С друге стране, постојећи дистрибутери кабловске
телевизије преузимају велики број програма са сателита. Ова чињеница је била подстицала
развој првог дигиталног кабловског стандарда, 
DVB-C, усвојеног 1994. године.


У
даљем развоју 
DVB

Пројекта, разматран је проблем емитовања телевизијског сигнала
земаљским везама у слободном простору, који је праћен низом потенцијалних сметњи,
а нарочито вишеструком пропагацијом. Стога је развијен сложен начин емитовања дигиталне
земаљске телевизије путем 
DVB-Т стандарда (ЕН 300 744), а техника која ово обезбеђује
је COFDM. Стандард се заснива на мултиплексирању са великим бројем ортогоналних
носилаца чиме се ублажава проблем вишеструке пропагације и ширења кашњења. Тиме
се сигнал штити од деструктивних интерференција ехо сигнала, па је могуће мрежу
предајника пројектовати као SFN или MFN. 
SFN тип мреже омогућава ефикасније искоришћење
спектра, али захтева прецизну синхронизацију предајника, која се врши употребом
GPS. Тип мреже MFN уобичајен је за аналогне системе земаљског преноса. При пројектовању
дигиталне мреже најчешће се прави комбинација SFN и 
MFN мрежа. 

За
пријем сигнала дигиталне телевизије на покретним пријемницима усвојен је 
DVB-H стандард,
који је заснован на истим принципима на којима и 
DVB-Т. Ова два система могу функционисати
паралелно у оквиру истог мултиплекса, уколико се примени хијерархијска модулација.


DVB 
Пројекат је усвојио неколико кључних опредељења за развој дигиталних система преноса
телевизијског сигнала, од којих се једно од најважнијих односи на начин компресије
видео и аудио сигнала. Тако је одлучено да у случају видеа то буде MPEG-2, који
је идентичан са препоруком Х.262 ИТУ-Т. Развојем нових техника, појавио се тип компресије
MPEG-4, који је био намењен мултимедијалним услугама, али је даљим усавршавањем
развијена компресија која при нешто већим протоцима обезбеђује бољи квалитет видеа.
Тако је настао први стандард који је могао да парира, тада већ сувереном, MPEG-2.
То је MPEG-4, верзија 10 (у ИТУ усвојен као препорука H.264/AVC). Низом побољшања
компресије, H.264 успео је да оствари приближно исти субјективни квалитет декодираног
видеа као MPEG-2, при двоструко нижем протоку. Стандард је усвојен 2003. године.
У прилог овом стандарду иде и развој телевизије високе резолуције, 
HDTV, који у
варијанти са MPEG-4 захтева, са становишта преноса, разумно мале протоке. Такође,
у оквиру MPEG-4 разрађена је могућност скалабилног кодовања чиме се постиже ефикасно
и истовремено ресконструисање сигнала различитих квалитета, односно сигнала намењених
различитим величинама екрана или различитом броју слика у секунди. 

Данас
постоје кодери на чијим се излазима може бирати један од два стандарда компресије, 
MPEG-2 или MPEG-4 верзија 10 (H.264/AVC).

Развој
технологија које чине основу уређаја и софтверских решења у телевизијском преносу,
као и релативно дуго време од формирања првих стандарда у којем су решења испитана,
довели су до дефинисања савременијих, ефикаснијих и за данашње време прикладнијих
решења у оквиру DVB Пројекта. Тако је настала друга генерација DVB стандарда.

На
десетогодишњицу DVB-S усвојен је DVB-S2 стандард (ЕН 302 307). Уместо 
DVB-H стандарда,
предложен је DVB-SH стандард, формиран у две варијанте: по принципу класичног сателитског
емитовања програма, или као DVB-H заснован на 
COFDM модулацији. Хронологија развоја DVB стандарда илустрована је на Слици 2.

 

  

  




 


Слика 2. Хронологија
развоја најважнијих  DVB стандарда

 

У јуну 2008. године објављена је спецификација за DVB-Т2.
Сви DVB стандарди друге генерације су веома сложени, али омогућују повећање протока
од 30-50% у односу на прву генерацију стандарда. Треба истаћи да се додатно побољшање
у другој генерацији DVB стандарда добија уколико се за компресију усвоји MPEG-4
верзија 10.

Тако је у дигиталном земаљском телевизијском преносу до
фиксних пријемника могуће применити DVB-Т или DVB-Т2 стандард. 

DAB представља систем за дигитални радио пренос који је
конципиран у оквиру европског Еурека пројекта. Смањујући редундансу сигнала, засновану
на особинама људског аудиторног система, постиже се висок степен компресије аудио
сигнала. Треба истаћи да је развој ДАБ, а посебно начин на који се он изборио са
проблемом вишеструке пропагације, послужио као идеја за развој DVB-Т стандарда.
Први DAB системи су експериментално коришћени дужи низ година. ЕТСИ је, уочивши
недостатке у заштити аудио сигнала у преносу, као и развојем ефикаснијег и савременијег
начина кодовања истог, 2007. године предложио усавршену верзију под именом 
DAB+.

 


4. Избор
стандарда у области дигиталне радиодифузије

 

Одлука
о стандардима у области дигиталне радиодифузије у Републици Србији доноси се имајући
у виду развој и стално унапређивање DVB/DAB система, а користећи позитивна искуства
европских држава које већ десет година имају дигитално емитовање. 


 


4.1. Компресиони
стандард

 

Искуства
европских земаља у односу на стандарде су за сваку државу која у поступак дигитализације
улази веома значајна, али не и опредељујућа и у том смислу, мора се имати у виду
тренутак уласка у дигитализацију сваке од њих. Државе које су прве кренуле са дигиталним
емитовањем имале су на располагању само MPEG-2, па су, предвиђајући увођење телевизије
високе резолуције, свом првом стандарду додале и MPEG-4 верзија 10 (у даљем тексту
MPEG-4) за HDTV.

Избор 
MPEG-4 верзија 10 (Х.264/AVC) за компресију видео заснован је на чињеницама:

–
кодери засновани на MPEG-4 захтевају двоструко нижи проток, за субјективно исти
квалитет реконструисаног видео сигнала, у односу на MPEG-2;

–
у Европи постоји велика потражња за увођењем телевизије високе резолуције (HDTV)
за коју је MPEG-4 суверен. Снимци свих важних спортских и културних догађаја се
размењују у том стандарду; 


– MPEG-4 је, по мишљењу важних међународних телевизијских удружења, једнако добра
при малим и при великим протоцима (а то значи и за SDTV и за 
HDTV);

–
усвајањем MPEG-4 уводи се стандард који је компатибилан са IPTV;


– MPEG-4 је стандард који се користи и у DVB-H, односно свим стандардима 
DVB система,
предвиђеним за покретне мониторе;

–
компатибилност стандарда за компресију је важна са становишта смањења потребних
прекодовања (сваки пар кодер/декодер смањује однос сигнал/шум у реконструисаном
сигналу 3–5 dB);

–
у време АSО тј. престанка аналогног емитовања, цена кодера и декодера за 
MPEG-4
ће бити веома умањена (посебно имајући у виду њихову потражњу око 2012. године);


– MPEG-4 обезбеђује подршке свим новим мултимедијалним сервисима;

–
провајдерима садржаја је важно да изнајмљују капацитете за што нижи проток, а то
обезбеђује MPEG-4.


 

Компресиони
стандарди у Европи приказани су на Слици 3.


 

  




 

 

Слика 3.
Компресиони стандарди у Европи

  


  


4.2.
Стандард за дигитално емитовање телевизијских сигнала

 

Избор DVB-Т2 стандарда за дигитално земаљско емитовање
телевизијских сигнала је заснован на следећим чињеницама:

– DVB-Т2 нуди изузетно добру заштиту сигнала, погодну за
преносе у окружењима са великим шумом и сметњама, какав је земаљски систем;

– робусност DVB-Т2 омогућава боље услове преноса (у поређењу
са DVB-Т) које за последицу даје знатно већи проток у оквиру истог опсега телевизијских
канала од 8MHz/7MHz;

– мања осетљивост на сметње DVB-Т2 (у односу на DVB-Т)
олакшава пројектовање СФН мрежа;

– DVB-Т2 флексибилно прихвата транспортни стрим, али и
протокол за генеричку енкапсулацију стрима, што је важно за компатибилност са 
IPTV;

– експерименти са MPEG-4/DVB-Т2 комбинацијом су показали
добре резултате (проток 45Мbit/s у телевизијском каналу ширине 8MHz) на великом
броју модулатора и демодулатора познатих светских произвођача;

– државе које већ дужи низ година примењују DVB-Т, мењају
организације мултиплекса и прелазе на DVB-Т2 стандард;

– улагање у дигитализацију у Републици Србији захтева велика
средства. Промена стандарда, која би свакако морала да се изврши (у смислу преласка
на DVB-Т2) би захтевала нова, изузетна улагања у предајничку и пријемничку опрему;

– уређаји друге генерације ће у будућности имати пад цене,
а уређаји прве генерације MPEG-2/DVB-Т ће после извесног броја година почети да
поскупљују што, са становишта кварова и замена није погодно;

– потребно је одабрати оно решење које ће са становишта
емитера обезбедити најбржи и најекономичнији прелазак на дигитално емитовање. Број
неопходних мултиплекса се, у случају најсавременијих стандарда смањује, што умањује
укупну цену опреме;

– власницима емисионе технике DVB-Т2 стандард омогућава
подршку за већи број програмских саржаја у оквиру једног мултиплекса, што такође
утиче на исплативост система;

– DVB-Т2 обезбеђује довољан проток за потребе великог броја
HDTV програма;

– дигитална дивиденда се значајно повећава увођењем DVB-Т2
стандарда;

– у DVB-Т2 стандарду је дефинисан шири избор параметара
кодовања и модулације, тако да се флексибилно подешава условима у окружењу. Такође,
овај стандард подразумева пренос у истим зонама расподеле за које је до тада био
планиран DVB-Т.

 


4.3. Стандард
за компресију и дигитално емитовање аудио сигнала

 

Избор
DAB+ стандарда за дигитално земаљско емитовање аудио сигнала је заснован на следећим
чињеницама:


– DAB+ подразумева исте услове преноса као и 
DAB, али има знатно ефикаснији аудио
кодер. Ефикасност аудио кодера у DAB+ подразумева исти субјективни квалитет репродукованог
аудио сигнала, при знатно нижем протоку;


– DAB+ обезбеђује разне аудио ефекте, просторни звук, итд;

–
у окружењу DAB+ се може преносити DMB
(стандард који се користи за дигитални пренос
мултимедијалних података до покретних уређаја, на пример до мобилних телефона).

Имајући
у виду цену дигиталних аудио декодера, као и то да се и у развијеним европским земљама
планира њихово увођење тек после 2017. године, може се закључити да је предлог за
DAB+ стандард заснован на тренутној процени квалитета. Међутим, мало је вероватно
да ће у блиској будућности доћи до усвајања новог аудио стандарда за емитовање у
VHF опсегу. 


 


 

II. РЕГУЛАТОРНИ
ОКВИР

 


1. Регулаторни
оквир у Републици Србији

 

Први
циљ Стратегије је дефинисање законодавних активности ради стварања правног оквира
за развој дигиталне радиодифузије у складу са међународним и европским стандардима,
подстицањем развоја тржишта, разноврсности и плурализма на медијској сцени. Приликом
израде новог регулаторног оквира, неопходно је имати у виду и специфичности правног
система Републике Србије, као и постојећа права и тржишни положај емитера, имаоца
дозвола за емитовање програма које важе и након предвиђеног датума за искључивање
аналогног емитовања.


Регулаторни оквир у Републици 
Србији чине:*


1) Стратегија развоја система 
јавног информисања у Републици Србији до 2016. године („Службени гласник РС”, 
број 75/11) предвиђа да ће Република Србија обавити прелазак с аналогног на 
дигитално земаљско емитовање телевизијског програма у складу са распоредом који 
је усклађен с међународним обавезама Републике Србије. Стратегија даље предвиђа: 
да ће сви постојећи носиоци дозвола за емитовање наставити с пружањем дозвољених 
услуга и после преласка на дигитално емитовање; да ће дозволе за радио станице 
које су саставни део дозвола за емитовање бити замењене овлашћењима које дају 
приступ мултиплексу и да ће Јавно предузеће „Емисиона техника и везе” обезбедити 
мултиплексирање, дистрибуцију и услуге дигиталног емитовања свим емитерима с 
важећом дозволом под јавним, недискриминаторним и објективним условима, док ће 
тарифни систем заснован на трошковном принципу утврдити Регулаторна агенција за 
електронске комуникације;*


2) Стратегија развоја 
радиодифузије у Републици Србији до 2013. године („Службени гласник РС”, број 
115/05), којом је предвиђено да ће се даљи развој радиодифузије, било да се ради 
о сателитском, земаљском или кабловском преносу или емитовању, заснивати 
искључиво на дигиталним технологијама, будући да дигиталне технологије за 
земаљску радиодифузију омогућавају боље искоришћавање постојећих фреквенцијских 
ресурса и већу отпорност на деградацију квалитета пријема. У погледу дигиталне 
земаљске радиодифузије, Стратегија развоја радиодифузије у Републици Србији до 
2013. године констатује да се Република Србија већ определила за T-DAB и DVB-T 
стандарде. Стратегијом развоја радиодифузије у Републици Србији до 2013. године 
утврђена је потреба за целовитим регулисањем дигиталне радиодифузије новим 
законом или његовом допуном, полазећи од чињенице да дигитална радиодифузија, за 
разлику од аналогне, „представља систем у чијем ланцу од производње до емитовања 
програма има више учесника (content provider, multiplex provider, transmission 
provider, broadcast provider)”. Стратегијом развоја радиодифузије у Републици 
Србији до 2013. године је констатовано да се Планом расподеле предвиде посебни 
ТВ канали намењени експерименталној дигиталној радиодифузији, на начин који неће 
смањити максималан број расположивих фреквенција, односно локација које ће се 
расподељивати на јавним конкурсима за аналогно земаљско емитовање. Стратегијом 
развоја радиодифузије у Републици Србији до 2013. године је предвиђено да РРА 
својим актима треба да обезбеди могућност свим заинтересованим емитерима да 
приступе експерименталним дигиталним каналима;* 


3) Стратегија развоја 
електронских комуникација у Републици Србији од 2010. до 2020. године („Службени 
гласник РС”, број 68/10) успоставља оквир за развој електронских комуникација у 
Републици Србији и идентификује главне активности које треба предузети како би 
се постигли политички циљеви развоја електронских комуникација до 2020. године. 
Стратегија даје смернице за прелазак с аналогног на дигитално земаљско емитовање 
и за најбољу употребу дигиталне дивиденде;* 


4) Стратегија развоја 
информационог друштва у Републици Србији до 2020. године („Службени гласник РС”, 
број 51/10), заједно са Стратегијом развоја електронских комуникација у 
Републици Србији од 2010. до 2020. године дефинише дигиталну агенду Републике 
Србије. У складу са Стратегијом, прелазак на искључиво дигитално емитовање 
телевизијских и радио програма и дигитална дивиденда представљају приоритете у 
развоју информационог друштва у Републици Србији. Стратегија препознаје значај 
управљања спектром који ће постати доступан за развој услуга широкопојасног 
Интернета по завршетку преласка на дигитално емитовање;*


5) Закон о електронским 
комуникацијама („Службени гласник РС”, број 44/10) уређује услове и начин за 
обављање делатности у области електронских комуникација; надлежности државних 
органа у области електронских комуникација; положај и рад Републичке агенције за 
електронске комуникације; накнаде; спровођење јавних консултација у области 
електронских комуникација; обављање делатности електронских комуникација по 
режиму општег овлашћења; пројектовање, изградњу или постављање, коришћење и 
одржавање електронских комуникационих мрежа, припадајућих средстава, електронске 
комуникационе опреме и терминалне опреме; право службености и заједничког 
коришћења; међуповезивање и приступ; пружање услуга универзалног сервиса; 
одређивање тржишта подложних претходној регулацији, анализу тржишта, одређивање 
оператора са значајном тржишном снагом и овлашћења Републичке агенције за 
електронске комуникације у односу на оператора са значајном тржишном снагом; 
управљање и коришћење адреса и бројева; управљање, коришћење и контролу 
радио-фреквенцијског спектра; дистрибуцију и емитовање медијских садржаја; 
заштиту права корисника и претплатника; безбедност и интегритет електронских 
комуникационих мрежа и услуга; тајност електронских комуникација, законито 
пресретање и задржавање података; надзор над применом закона; мере за поступање 
супротно одредбама закона, као и друга питања од значаја за функционисање и 
развој електронских комуникација у Републици Србији. Закон предвиђа да се 
регулисање односа у области електронских комуникација заснива на: обезбеђивању 
услова за равномеран развој електронских комуникација на целој територији 
Републике Србије; обезбеђивању предвидивости пословања и равноправних услова за 
пословање оператора; усклађивању обављања делатности у области електронских 
комуникација са домаћим и међународним стандардима; обезбеђивању доступности 
услуга универзалног сервиса свим грађанима у Републици Србији, уз задовољење 
потреба специфичних друштвених група, укључујући особе са инвалидитетом, старије 
и социјално угрожене кориснике; обезбеђивању међуповезивања електронских 
комуникационих мрежа и услуга, односно оператора, под равноправним и узајамно 
прихватљивим условима; подстицању конкуренције, економичности и делотворности у 
обављању делатности електронских комуникација; подстицању рационалног и 
економичног коришћења нумерације и радио-фреквенцијског спектра; обезбеђивању 
максималне користи за кориснике електронских комуникација, укључујући особе са 
инвалидитетом, старије и социјално угрожене кориснике, нарочито у смислу избора, 
цене и квалитета; обезбеђивању високог нивоа заштите интереса потрошача у односу 
са операторима, нарочито обезбеђивањем доступности јасних и потпуних информација 
о ценама, условима приступа и коришћења (укључујући ограничења) и квалитету 
јавних комуникационих мрежа и услуга, као и ефикасним поступањем по притужбама 
на рад оператора; обезбеђивању сталног унапређења квалитета услуга електронских 
комуникација; обезбеђивању могућности крајњих корисника да, приликом коришћења 
јавних комуникационих мрежа и услуга, слободно приступају и дистрибуирају 
информације, као и да користе апликације и услуге по свом избору; обезбеђивању 
високог нивоа заштите података о личности и приватности корисника, а у складу са 
Законом о заштити података о личности и другим законима, и осигуравању 
безбедности и интегритета јавних комуникационих мрежа и услуга;*


6) Закон о радиодифузији 
(„Службени гласник РС”, бр. 42/02, 97/04, 76/05, 79/05 – др. закон, 62/06, 85/06 
и 41/09) уређује услове и начин обављања радиодифузне делатности, у складу са 
међународним конвенцијама и стандардима, оснивање РРА, као и установе јавног 
радиодифузног сервиса, утврђивање услова и поступак за издавање дозвола за 
емитовање радио и телевизијског програма, уређивање и других питања од значаја 
за област радиодифузије. Регулисање односа у области радиодифузије заснива се на 
начелима, и то: слободе, професионализма и независности јавних радиодифузних 
гласила, као гаранције укупног развоја демократије и друштвене хармоније; 
рационалног и ефикасног коришћења радио-фреквенцијског спектра као ограниченог 
природног богатства; забране сваког облика цензуре и/или утицаја на рад јавних 
радиодифузних гласила, чиме се гарантује њихова независност, независност њихових 
редакција и новинара; пуне афирмације грађанских права и слобода, а посебно 
слободе изражавања и плурализма мишљења; примене међународно признатих норми и 
принципа који се односе на област радиодифузије, а нарочито на поштовање људских 
права у овој области; објективности, забране дискриминације и јавности поступка 
издавања дозвола за емитовање; подстицања развоја радиодифузије и стваралаштва у 
области радија и телевизије у Републици Србији. Поред тога, прописано је да су 
носиоци јавног радиодифузног сервиса дужни да обезбеде коришћење и развој 
савремених техничко-технолошких стандарда у производњи и емитовању програма и 
припреме и да у предвиђеном времену реализују планове преласка на нове дигиталне 
технологије;*


7) Закон о јавном информисању 
(„Службени гласник РС”, бр. 43/03 и 61/05) уређује право на јавно информисање 
као право на слободу изражавања мишљења, као и права и обавезе учесника у 
процесу јавног информисања. Право на јавно информисање нарочито обухвата слободу 
изражавања мисли, слободу прикупљања, истраживања, објављивања и ширења идеја, 
информација и мишљења, слободу штампања и дистрибуције (растурања) новина и 
других јавних гласила, слободу производње и емитовања радио и телевизијског 
програма, слободу примања идеја, информација и мишљења, као и слободу оснивања 
правних лица која се баве јавним информисањем. Овај закон је утврдио потребу за 
заштитом интереса особа са инвалидитетом те је предвидео да Република, аутономна 
покрајина, односно локална самоуправа обезбеђују део средстава или других услова 
за несметано коришћење права ових лица у јавном информисању, а посебно слободе 
примања идеја, информација и мишљења.*


 

*Службени гласник РС, број 18/2012

 


2. Релевантни
међународни документи

 


Релевантни међународни документи који се односе на област радиодифузије су:*

1) 
Закон о потврђивању Завршних аката Регионалне конференције о 
радио-комуникацијама за планирање дигиталне терестријалне радиодифузне службе у 
деловима Региона 1 и 3, у фреквенцијским опсезима 174 – 230 MHz и 470 – 862 MHz 
(RRC 06) („Службени гласник РС – Међународни уговори”, број 4/10);*

2) 
Закон о потврђивању Протокола о изменама и допунама одређених делова Регионалног 
споразума за Европску радиодифузну зону (Штокхолм, 1961.) са Резолуцијама 
(RRC-06-Rev. ST61) („Службени гласник РС – Међународни уговори”, број 1/10);*

3) 
Закон о потврђивању Европске конвенције о прекограничној телевизији – („Службени 
гласник РС – Међународни уговори”, број 42/09);* 

4) 
Европска конвенција за заштиту аудио-визуелне баштине (ETS no. 183);* 


5) 
Закон о потврђивању Завршних аката Светске конференције о радио-комуникацијама 
(WRC-07) („Службени гласник РС – Међународни уговори”, број 2/11).* 



   





*Службени гласник РС, број 26/2013

 

 


3. Регулаторни
приоритети

 

Регулаторним
оквиром потребно је уредити:

–
начин и поступак избора мрежних оператора (ко и како може добити дозволу за дигиталну
радиодифузну мрежу);

–
начин и поступак управљања мултиплексом и прецизирање услова за расписивање тендера
за оператора мултиплекса (ко је носилац мултиплекса и како се до њега долази);

–
начин и поступак издавања дозвола за програмске садржаје; 

–
утврђивање висине накнада за емитовање програма;

–
носиоце промотивне кампање у циљу што бољег информисања грађана и подизања свести
о неопходности и предностима дигитализације као вида напретка технологије, хармонизације
стандарда и усклађивања са регионом и Европском унијом;

–
промоцију нових функција и услуга дигиталне телевизије прилагођене потребама одређених
циљних група (нпр. лица са посебним потребама), као и нижих трошкова емитовања,
што значајно доприноси убрзању потпуног преласка на дигитално емитовање;

–
заштиту грађана као крајњих потрошача;

–
услове куповине уређаја неопходних грађанима за праћење дигиталног телевизијског
програма, што се мора омогућити под рационалним условима у циљу заштите економских
интереса потрошача; 

–
прилагођавање прописа у циљу заштите конкуренције на новонасталом тржишту дигиталне
телевизије. Потребно је препоручити модел који би обезбедио да се не изазове негативан
утицај на тржишни положај било ког емитера са уредно издатом дозволом за аналогно
земаљско емитовање, током њеног важења и који би требало да укључује и процену трошкова
преласка са аналогног на дигитално емитовање за комерцијалне емитере и услове за
нови улазак субјеката у циљу поспешивања конкурентости тржишта;

–
модел који ће омогућити успешну координацију свих учесника процеса дигитализације
у екперименталној фази дигиталне радиодифузије, фази симултаног аналогног и дигиталног
емитовања и коначног преласка на дигитално емитовање радиодифузног програма у циљу
постизања веће транспарентности и ефикаснијег спровођења дигитализације у Републици
Србији;

–
права и обавезе јавног радиодифузног сервиса у процесу преласка са аналогног на
дигитално емитовање телевизијског програма;

–
рад надлежних институција на хармонизацији и ратификацији међународних прописа релевантних
за процес дигитализације у Републици Србији;

–
начин и услове расподеле и коришћења дигиталне дивиденде. 

 

 

III. ТЕХНИЧКО-ТЕХНОЛОШКИ
ОКВИР ДИГИТАЛНЕ
ТРАНЗИЦИЈЕ

 


1. Садашње
стање у радиодифузији

 

Други циљ Стратегије је избор структуре радиодифузне мреже
за дигитално емитовање радио и телевизијског програма, као и динамике за њену реализацију
која се заснива на принципима рационалног и ефикасног коришћења радио-фреквенцијског
спектра.

Стратегијом развоја радиодифузије у Републици Србији до
2013. године („Службени гласник РС”, број 115/05), предвиђено је да у Републици
Србији у аналогној радиодифузији може постојати највише пет комерцијалних телевизијских
емитера за национално подручје емитовања, до 40 регионалних телевизија и до 160
локалних телевизијских емитера. Што се тиче радија, предвиђено је постојање четири
до пет емитера на националном подручју, до 50 регионалних радио станица и до
390 локалних радија.

Број радио и ТВ програма у Републици Србији према извору
РАТЕЛ од 12. јуна 2009. године дат је у Табели 1.

 

 







Број радио
  програма


Број ТВ
  програма




Национално
  покривање


5+3



5+2





Београд



14



6





АП Војводина



1



1





Регионално
  покривање


21



24





Локално
  покривање


234



91





Укупно



277



129




 

 

Табела 1. Број радио и ТВ програма у Републици Србији
(Извор РАТЕЛ, 12. јун 2009. године)

 

Стратегија доноси се у ситуацији у којој је издат велики
број дозвола за аналогно емитовање програма, а при том постоји мали број слободних
канала и то на појединачним локацијама. Мрежа чијим би се коришћењем омогућило једновремено
емитовање дигиталних и аналогних телевизијских сигнала са националним покривањем
није на располагању, али је ту мрежу у појединим подручјима могуће обезбедити.

 


2. Основе
за увођење дигиталне радиодифузије

 

Планирање
фреквенција за дигиталну радиодифузну службу врши се према међународном споразуму
усвојеном на RRC06 одржаној у Женеви у мају и јуну 2006. године.


На
RRC06 усвојен је GЕ06, којим је предвиђен је прелазак на дигиталну земаљску радиодифузију
у VHF опсегу III и UHF опсезима IV и V. Распоред канала у VHF/ UHF опсезима у којима
се према GЕ06  предвиђа дигитално емитовање дат је у Табели 2. На тај начин
ће престати да важи међународни план коришћења фреквенцијских опсега донет у Стокхолму
1961. године, који је дефинисао расподелу опсега за аналогно земаљско емитовање
телевизијског програма.

Предвиђено
је да GЕ06-D буде у потпуности расположив после 17. јуна 2015. године (после АSО-Е,
односно АSО у Европи), а до тада је неопходно да се планирање фреквенцијских подручја
континуирано усклађује са суседним државама, што додатно може отежати симулцаст,
односно истовремено емитовање аналогног и дигиталног телевизијског сигнала. У периоду
у којем постоји симулцаст, није могуће радити пуним снагама предајника, како би
се спречило ометање појединих канала. Дигитални пријемници су мање осетљиви на аналогне
сметње, па тако остаје могућност коришћења дигиталних канала у окружењу аналогног
емитовања. 

После
17. јуна 2015. године престаје обавеза усаглашавања планова аналогног емитовања
програма са земљама које врше аналогно емитовање у региону. Стога Стратегија и Акциони
план морају обезбедити планирање нових, дигиталних, мрежа за емитовање радио и телевизијског
програма.

 

 

 





Опсег




			Граница  MHz


Број канала
  у опсегу


Редни број



Редни број



Ширина
  канала


Намена
  канала










првог канала



последњег
  канала



			у MHz






III (VHF)



174 –
  230


8



5.



12.



7




			DVB-Т&Т-DAB




IV и 
			V
  (UHF)


470 –
  862


49



21.



69.



8







IV



470-582



14



21.



34



8




			DVB-Т




V



582-862



35



35.



69.



8






 

Табела 2. Распоред канала у VHF/ UHF опсезима у којима
се према ГЕ06  предвиђа дигитално емитовање

 

Према GЕ06 конфигурација мрежа може бити:

1) вишефреквенцијска – MFN;

2) једнофреквенцијска – SFN; 

3) комбинација претходних.

Врсте пријема сигнала могу бити:

1) фиксни;

2) портабл (спољашњи и унутрашњи);

3) мобилни.

На основу споразума GЕ06, Република Србија је за дигитално
емитовање телевизијског програма остварила седам покривања (мрежа) у UHF и једно
покривање у VHF опсегу. Поред тога у ширем подручју Београда и у југоисточном делу
Републике Србије остварени су додатни канали.

Преглед зона расподеле са додељеним каналима за DVB-Т према
извору РАТЕЛ дат је у Табели 3. 

 

 





Опсег



Број зона
  расподеле


Број канала
  по зонама


Могући
  број мрежа




VHF опсег



9



са једним
  каналом


1







Београдска
  зона


један канал



1





UHF опсег



15



са седам
  канала


7







(Дели Јован,
  Тупижница, Копаоник, Јастребац и Бесна Кобила)


(плус два
  канала)








Београдска
  зона


шест 
  канала


6




 

 Табела
3. Преглед зона расподеле са додељеним каналима за DVB-Т (Извор РАТЕЛ)

 

 

На
Слици 4. приказане су зоне расподеле за DVB-Т са оствареним каналима у VHF опсегу.

 

 




  


Слика 4. Зоне расподеле
са оствареним каналима за DVB-Т у VHF опсегу (Извор РАТЕЛ)

 

 

Република Србија је подељена у 15 зона расподеле у UHF
опсегу. Шире подручје главног града представља посебну зону расподеле. Зоне расподеле
са додељеним каналима за DVB-Т у UHF опсегу дате су у Табели 4. и приказане на Слици
5. 

Прорачун мрежа за дигитално радиодифузно емитовање вршиће
се на основу финалног акта GЕ06, Стратегије и Акционог плана.

 

 





Редни број



Зона расподеле



Канали





1.



Авала



22,28,33,45,57,62,64





2.



Београд



43,50,51,53,59,68





3.



Бесна Кобила



35,39,43,49,54,59,62,63,69





4.



Вршац



25,31,37,49*,42,56,60





5.



Дели Јован



23,24,41,43,52,59,63,66,68





6.



Јастребац



27,33,38,42,45,55,57,60,64





7.



Кикинда



29,32,51,55,59,63,69





8.



Копаоник



22,24,28,32,34,41,51,61,66





9.



Косово
  и Метохија


21,31,44,46,48,58,67





10.



Торник-Овчар



23,36,39,50,56,59,63





11.



Рудник-Црни
  Врх Јагодина


26,29,35,40,46,67,69





12.



Сомбор



34,39,40,43,58,62,64





13.



Суботица



29,40,43,55,58,59,69





14.



Тупижница



22,25,28,31,37,44,50,58,65





15.



Цер-Маљен



32,34,37,42,47,49,52





16.



Чот-Венац



24,30,41,48,54,61,66




 

 Табела
4. Зоне расподеле са додељеним каналима за DVB-Т у UHF опсегу (Извор РАТЕЛ)

 

*Службени гласник РС, број 18/2012

 


*


Слика 5. Зоне расподеле
са додељеним каналима за DVB-Т у UHF опсегу (Извор РАТЕЛ)

 

*НАПОМЕНА 
ИЗДАВАЧА: У зони расподеле Вршац број 39 замењен је бројем 49 (види тачку 3. 
Одлуке - 18/2012-5).

 

Републици Србији додељена су два покривања у VHF подручју
(на 11. и 12. ТВ каналу) за Т-DAB, односно за емитовање радио сигнала.

У Табели 5. и Сликама 6. и 7. дати су Фреквенцијски блокови
за Т-DAB на основу GЕ06 и приказане Зоне расподеле са додељеним фреквенцијским блоковима
за  Т-DAB

за 11. канал и  Зоне расподеле са додељеним фреквенцијским блоковима
за Т-DAB

за 12. канал.

 

 





Опсег




			Граница  MHz


Број канала
  у опсегу


Редни број
  првог канала


Редни број
  последњег канала



			Ширина канала у MHz


Намена
  канала




VHF



216-230



2



11.



12.



7



Т-DAB




 

 

Табела
5. Фреквенцијски блокови за Т-DAB на основу 
GЕ06 

 

 





Слика 6. Зоне расподеле са додељеним фреквенцијскимблоковима за Т-DAB

за
11. канал (Извор РАТЕЛ)

 





Слика 7. Зоне расподеле са  додељеним фреквенцијским блоковима за Т-DAB

за 12. канал (Извор РАТЕЛ)

 

Споразум
ГЕ06 регулише расподелу фреквенција у VHF/UHF опсегу за дигиталне радио и телевизијске
сервисе (Т-ДАБ и DVB-Т стандарди). VHF опсег (174-230MHz) је намењен и једном и
другом сервису, док је UHF опсег (470-862MHz) резервисан за дигитално телевизијско
емитовање (DVB-Т). Нова генерација стандарда за дигитално земаљско емитовање, 
DVB-Т2,
захтева исте услове у погледу опсега канала који мултиплекс заузима.

Средњи
део UHF опсега може се користити за сервисе као што је мобилна телевизија. Уређаји
који подржавају DVB-H (или будућу, другу генерацију овог стандарда) биће на располагању
само за опсег 470-750 MHz. DVB-H(2) може постојати паралелно са 
DVB-Т2 чак и у оквиру
истог мултиплекса.

 


3. Дигитална транзиција*
 

*Службени гласник РС, број 18/2012
 


Узимајући у обзир могућност 
појаве сметњи на које је аналогни сигнал нарочито осетљив, неопходно је 
ускладити динамику преласка с аналогног на дигитално терестричко емитовање 
телевизијског програма са земљама у Европи (Слика 8).*


Прелазак на дигитално емитовање 
TV програма се спроводи по фазама. Фазни прелазак ће се извршити у складу са 
међународно преузетим обавезама Републике Србије.*
 

 


**

 


Слика 8. Прелазак на емитовање дигиталне телевизије у Европи**


Основна претпоставка дигиталне транзиције је 
заснована на конфигурацији зона расподеле описаних у претходном поглављу. 
Пројектовање коначних мрежа за дигитално емитовање радиодифузних сигнала вршиће 
се на основу једнофреквенцијског (истоканалног) типа мреже (SFN) унутар сваке од 
зона расподеле. Пројектовање Иницијалне мреже за тестирање емитовања дигиталног 
ТВ сигнала може се вршити на основу вишефреквенцијског типа мреже (MFN).**

Дигиталној транзицији се у 
принципу може приступити као:*


– дигитализацији по принципу 
„дигиталних острва”;*


– дигитализација уз обавезу свим 
емитерима да испоштују симулкаст (simulcast);*


– комбинацијом наведених метода.*


Симулкаст неће бити могућ на 
целој територији Републике Србије, с обзиром на заузетост одговарајућих 
радио-фреквенција. Процес преласка ће се одвијати по фазама. Регион за прелазак 
на дигитално емитовање садржаће једну или више зона расподеле. Влада ће усвојити 
план преласка на дигитално емитовање који ће утврдити редослед и временски 
распоред фазног преласка у сваком од региона.*


План преласка на дигитално 
емитовање ће дефинисати рок од највише шест месеци за потпуни прелазак са 
аналогног на дигитално емитовање у сваком од региона. Влада ће обавестити 
јавност најмање девет месеци пре потпуног искључења аналогног сигнала у сваком 
од региона.*


У складу са Сликом 5, на 
територији Републике Србије могуће је планирати неколико мрежа с националном 
покривеношћу. Свака мрежа имаће одговарајући мултиплекс. Два мултиплекса биће 
пуштена у рад и попуњена током процеса преласка у складу с принципима наведеним 
у даљем тексту. Додатни мултиплекси биће пуштени у рад и попуњени након преласка 
под условом да постоји тржишна потреба и да је то финансијски изводљиво.*


Мултиплекси ће се попуњавати 
програмима који се емитују у складу са законом који уређује област 
радиодифузије, односно на основу дозвола за земаљско емитовање које је издао 
РРА, уз поштовање следећих принципа:*


– програми јавног радиодифузног 
сервиса и ималаца дозволе за емитовање телевизијског програма са националним 
покривањем налазиће се у истом мултиплексу;*


– сервисне зоне из постојећих 
дозвола за аналогно емитовање неће бити смањене;*


– проток података унутар 
мултиплекса износи најмање 2 Mb/s по појединачном телевизијском програму који се 
емитује у стандардној резолуцији (SDTV) и 5 Mb/s у високој резолуцији (HDTV) у 
варијанти кодовања са константним протоком, односно проток је обезбеђен 
коришћењем одговарајућег статистичког мултиплексера.*

Пре усвајања Плана преласка, МТТ спроводи 
консултације са Рателом, РРА, Јавним предузећем „Емисиона техника и везе”, 
јавним радиодифузним сервисима и имаоцима дозволе за емитовање ТВ програма, као 
и са органима одбране и безбедности.**


План преласка на дигитално 
емитовање телевизијског програма се усваја у форми Одлуке о изменама и допунама 
ове стратегије, План преласка на дигитално емитовање телевизијског програма 
нарочито садржи:*


– рок за потпуни прелазак са 
аналогног на дигитално емитовање у сваком од региона, који не може бити дужи од 
шест месеци;*


– редослед региона за искључење 
аналогног сигнала;*


– задатке и одговорности у вези с 
обавештавањем јавности, израда плана помоћи најугроженијим категоријама 
становништва итд;*


– техничке параметре мреже.*

Планирање мрежа у UHF опсегу вршиће се 
избором канала у најнижим фреквенцијским опсезима, од 21. канала. Коришћење 
канала 61 – 69 у планирању мрежа изузима се због потребе да исти остану слободни 
како би се оставила могућност да се тај опсег користи за формирање дигиталне 
дивиденде након окончања преласка. Завршним актима Светске конференције о 
радио-комуникацијама предвиђено је да се канали 49 – 60 по преласку на дигитално 
емитовање терестричког ТВ сигнала користе за формирање тзв. дигиталне дивиденде 
2.**


Јавно предузеће „Емисиона техника 
и везе”, успоставиће и управљаће мрежом за дистрибуцију, емитовање и 
мултиплексирање дигиталног телевизијског програма. Ради управљања том мрежом, 
Јавном предузећу „Емисиона техника и везе” биће издата појединачна дозвола за 
коришћење радио-фреквенција у складу са законом којим се регулише област 
електронских комуникација. Дозвола ће омогућити Јавном предузећу „Емисиона 
техника и везе” да користи UHF канале, који су наведени у правилнику којим се 
ближе уређује прелазак са аналогног на дигитално емитовање телевизијског 
програма и приступ мултиплексу у земаљској дигиталној радиодифузији (у даљем 
тексту: Правилник), а за сваки од мултиплекса који ће бити пуштени у рад и 
попуњени током преласка.*


Јавно предузеће „Емисиона техника 
и везе” ће обезбедити приступ мултиплексу установама јавног радиодифузног 
сервиса и имаоцима важеће дозволе за емитовање телевизијског програма које су 
издате на основу претходно спроведеног јавног конкурса у складу са прописима 
који регулишу радиодифузију.*


Технички и комерцијални услови 
приступа биће уређени уговором који ће Јавно предузеће „Емисиона техника и везе” 
склопити са установама јавног радиодифузног сервиса и имаоцима важеће дозволе за 
емитовање телевизијског програма.*


РРА ће пре искључивања аналогног 
и преласка на дигитално емитовање програма извршити замену дозвола за емитовање, 
тако што ће дозволе за радио станицу као саставни део дозволе за емитовање 
програма заменити појединачном дозволом за коришћење радио-фреквенција, издатом 
Јавном предузећу „Емисиона техника и везе”, у складу са Правилником, тако да 
дозволе за емитовање програма настављају да важе и после преласка са аналогног 
на дигитално емитовање.*


Према искуствима европских 
земаља, прелазак на дигитално емитовање радио сигнала у DAB+ стандарду треба 
предвидети за 2017. годину. Стога ће се још једном пре 2015. године (имајући у 
виду развој технологије) размотрити ефикасност предложеног стандарда. Томе треба 
додати и анализу процеса дигитализације радиодифузног емитовања у опсегу испод 
30MHz, односно избор одговарајућег стандарда у том опсегу.*

 

*Службени гласник РС, број 18/2012

**Службени гласник РС, број 26/2013

 


3а Иницијална мрежа за 
тестирање*
 

*Службени гласник РС, број 18/2012
 


Прелазак на дигитално терестричко емитовање телевизијског програма 
отпочео је покретањем Иницијалне мреже за тестирање емитовања дигиталног ТВ 
сигнала (у даљем тексту: Иницијална мрежа). Дигитални ТВ сигнал биће емитован са 
локација које су наведене у Анексу 4 Плана расподеле фреквенција/локација за 
терестричке аналогне FM и TV радиодифузне станице за територију Републике Србије 
(у даљем тексту: План расподеле). Иницијална мрежа чиниће саставни део коначне 
мреже по окончању преласка на дигитално земаљско емитовање телевизијског 
програма. Одлука о издавању појединачне дозволе за коришћење радио фреквенција 
садржаће одредбе којима ће се дозволити коришћење фреквенција наведених у Анексу 
4 Плана расподеле током периода пре укључивања иницијалне мреже за тестирање у 
коначну мрежу, као и посебне услове коришћења ових фреквенција. Уколико пре 
преласка на дигитално емитовање дође до ослобађања фреквенција у одговарајућим 
опсезима, Иницијална мрежа се може проширити.*


Симулкаст преко Иницијалне мреже за тестирање биће доступан програмима 
које ће одредити МТТ у сарадњи са МКИ и РРА.*

 

 

*Службени гласник РС, број 26/2013

 


4. Дигитална
дивиденда

 

Дигитална
дивиденда је део спектра који има потенцијал за искоришћење и од стране других широкопојасних
сервиса. Расподела опсега дигиталне дивиденде пружа различите могућности за привредни
раст. На тај начин подстиче се запошљавање отварањем нових радних места и утиче
на равномерни и одрживи регионални развој, јер услуге мобилних широкопојасних комуникација
омогућују људима који живе у мање развијеним регионима који нису довољно покривени
услугама да се повежу са развијенијим регионима и искористе предности широкопојасног
приступа. 

Дигитална
дивиденда може бити на располагању по преласку на дигитално емитовање програма,
после 4. априла 2012. године. С обзиром да је на Светској радио-конференцији предвиђено
да додела мобилних сервиса у фреквенцијском опсегу 790-862 MHz почиње 17. јуна
2015. године, важно је да се што пре, а најкасније од 4. априла 2012. године започне
разматрање расположивости фреквенцијског опсега за дигиталну дивиденду, а у периоду
између 2012. и 2015. године и донесе неопходну одлуку.  

При
процени капацитета дигиталне дивиденде мора се имати у виду број потребних телевизијских
канала у стандардној и високој резолуцији у тренутку када се заврши транзиција.
У време доношења Стратегије, телевизијски и мултимедијални сервиси доживљавају експанзиван
раст, па је реална процена потреба за протоком, односно спектром, немогућа.

Фреквенцијски
спектар, као јавно добро, припада грађанима, тако да планирање мреже мора бити тиме
и руковођено. Уколико се овоме не приступи на одговарајући начин, дигитална дивиденда
се може претворити у дигитални дефицит. 


 



 


IV. ПРОГРАМСКИ
САДРЖАЈИ

 
 


 


Трећи
циљ Стратегије је стварање услова за развој слободе изражавања, информисања и медијског
плурализма, увођење нових услуга у аудиовизуелном сектору, развој интерактивних
услуга и других садржаја, уз очување и промовисање културних различитости и остваривање
права особа са инвалидитетом.

Програмски
садржаји представљају различите врсте мултимедијалних садржаја (аудио, видео, текст,
интерактивне услуге, комбинација наведених садржаја) који ће бити доступни у дигиталном
окружењу.

 


1. Регулаторни
оквир за програмске садржаје

 

Регулаторни
оквир за програмске садржаје је одређен важећим законима и европским стандардима
који се односе на садржај програма. 

 


1.1. Закон
о радиодифузији

 

Закон о радиодифузији прописује опште обавезе емитера у
односу на програмске садржаје, према којима сви емитери у области своје програмске
концепције имају обавезу да поштују светске и националне стандарде у односу на садржај
програма. Емитери треба да обезбеде производњу и емитовање квалитетног програма,
како са техничког становишта, тако и са становишта садржаја програма, а да истовремено
обезбеде слободно, потпуно и благовремено информисање грађана, тако што би пре свега
преносили важна саопштења хитне природе која се односе на угроженост живота, здравља,
безбедности или имовине. Обавеза емитера је да не емитују програме чији садржаји
могу да шкоде физичком, менталном или моралном развоју деце и омладине, као и да
не емитују програме који садрже порнографију или чији садржаји истичу и подржавају
насиље, наркоманију или друге видове криминалног понашања и да поштују забрану рекламирања
политичких организација ван предизборне кампање. 

Законом о радиодифузији су такође регулисана питања која
се односе на емитовање на домаћем језику. Наиме, емитер је обавезан да производи
и емитује програм на српском језику или да обезбеди да програми који су произведени
на страним језицима буду емитовани преведени на српски језик.

У Закону о радиодифузији је регулисана област која се односи
на сопствену продукцију, а под којом се  подразумевају програми или емисије
у којима је изворни аудио или видео материјал или ауторски део садржан у емисији
или програму већи од 50% у телевизијском, односно 20% у радио програму, као и копродукције.


Закон о радиодифузији регулише квоте независних продукција
и дефинише обавезе носилаца јавног радиодифузног сервиса у остваривању општег интереса.
У циљу остваривања општег интереса у области јавног радиодифузног сервиса носиоци
јавног радиодифузног сервиса дужни су да између осталог обезбеде да програми који
се производе и емитују буду заштићени од било каквог утицаја власти, политичких
организација или центара економске моћи, да производе и емитују програме намењене
свим сегментима друштва, без дискриминације, да уважавају језичке и говорне стандарде,
да обезбеде задовољавање потреба грађана за програмским садржајима који изражавају
културни идентитет, да обезбеде одговарајуће време за емитовање садржаја везаних
за деловање удружења грађана и невладиних организација, као и верских заједница
на подручју на коме се програм емитује.

 


1.2. Европски
стандарди у регулисању садржаја

 

Очување
стандарда у погледу програмских садржаја у Европи обезбеђено је правним инструментима
у виду обавезујућих одредаба и саморегулације. 

Општи
програмски садржаји одређени су:

1)
Европском конвенцијом о прекограничној телевизији (Савет Европе);

2)
Директивом о аудиовизуелним медијским услугама (Европска Комисија).

Европска
конвенција о прекограничној телевизији је први међународни споразум који прописује
правни оквир у складу са којим се одвија слободна дистрибуција програма у Европи,
уз примену општих правила у програмским стандардима и у рекламирању, спонзорству
и заштити индивидуалних права.

Европска
конвенција о прекограничној телевизији гарантује слободан пренос програмских услуга
без обзира на начин дистрибуције. Конвенција утврђује одређене обавезе за земље
потписнице у погледу програмских садржаја, као што су:

1)
резервисање програма за емитовање европских остварења;

2)
забрана порнографије, неприкладног истицања насиља или подстицање расне нетрпељивости,
као и посебна заштита малолетних лица од програмских садржаја који могу да утичу
на њихов физички, ментални или морални развој;

3)
право на одговор;

4)
обавеза да вести објективно представљају чињенице и догађаје и да подстичу слободно
формирање мишљења;

5)
право на кратко извештавање о догађајима од великог интереса за јавност;

6)
стандарди оглашавања (забрана рекламирања дуванских производа, посебни услови за
рекламирање алкохолних пића, забрана рекламирања лекова или медицинских третмана
који се издају на рецепт и др.);

7)
време трајања ТВ продаје, реклама и других облика оглашавања;

8)
правила за спонзорисање програма.

Директива
о аудиовизуелним медијским услугама заменила је Директиву о прекограничној телевизији.
Та директива регулише слободну дистрибуцију програма који се емитују унутар Европске
уније и представља одговор Европске уније на технолошки развој и конвергенцију,
што је довело до појаве нових, аудиовизуелних медијских услуга и има различит приступ
регулисања услуга традиционалног телевизијског програма од аудиовизуелних услуга
„на захтев”, при чему се телевизијско емитовање програма регулише много детаљније
док су услуге „на захтев” подложне мање строгим правилима.

Директива
у погледу садржаја прописује:

1)
промовисање производње и дистрибуције европских аудиовизуелних дела;

2)
квоте сопствене продукције;

3)
квоте за европску независну продукцију;

4)
стандарде у циљу заштите малолетника;

5)
право на одговор;

6)
приступ јавности важним догађајима;

7)
стандарде оглашавања и пласирања производа у оквиру програма. 

  


2. Нове услуге
које ће бити могуће пружити увођењем дигиталне телевизије

 

Услед
бољег искоришћења радио-фрекевенцијског спектра приликом емитовања телевизијског
сигнала у дигиталном облику у односу на аналогни формат, део спектра ће бити ослобођен.
Тај опсег фреквенција назива се дигитална дивиденда и он ће у дигиталном емитовању
бити употребљен и за реализацију конвергентних сервиса, односно сервиса који обједињавају
радиодифузију, информационе технологије и телекомуникације. 

Нове
услуге које ће бити могуће пружити увођењем дигиталне телевизије, као и кроз дигиталну
дивиденду, су: 

1)
комуникационе услуге, и то бежичне широкопојасне услуге, пренос мултимедијалних
и видео апликација до покретних, мобилних и фиксних монитора и услуге јавне сигурности,
као што су услуге у случају опасности;

2)
информационе услуге, и то богатије програмске садржаје из специјализованих области
(политика, историја, дечији програм, спорт) и побољшани електронски водич кроз програме,
много бржи и интерактивнији од обичног телетекста, који омогућава приступ свим сервисима
дигиталне телевизије и који ће представљати основни инструмент грађанима за навигацију
кроз целокупну понуду услуга; 

3)
интерактивне услуге – интерактивна телевизија представља двосмеран ток информација,
који омогућава комуникацију гледаоца и емитера и скуп дигиталних услуга као што
су електронска трговина, електронско банкарство, интерактивне игре и квизови, информације
на захтев, видео на захтев, интернет сервис, читање и слање електронске поште, клађење
и гласање. 

Двосмерна
комуникација гледаоца и пружаоца садржаја могућа је преко повратног канала. Дигитализацијом
се остварује предуслов за пружање интерактивних услуга на подручју Републике Србије.
Обим и садржина интерактивних услуга које ће телевизије пружити корисницима услуга
– гледаоцима зависиће од опредељења телевизијских станица и њихових програмских
планова и пословних циљева.

Увођењем
дигиталне телевизије стварају се предуслови за: 

1)
већи број канала земаљске телевизије (у односу на аналогну), и то стандардне и високе
резолуције. Стандардна резолуција слике је резолуција коју имају стари аналогни
телевизори и она је 768х576 пиксела, док је однос дужине и ширине екрана 4:3. Висока
резолуција слике подразумева много бољи квалитет слике, односно већи број пиксела
и 16:9 величину екрана. Максималан број пиксела код телевизије високе резолуције
је 1920x1080, док телевизијски пријемници са ознаком HD реадy имају резолуцију од
1366x768 пиксела. Овако висока резолуција слике захтева веће капацитете за пренос
у односу на стандардни квалитет слике што напредне методе компресије и техника преноса
података у дигиталном окружењу омогућавају;

2)
стерео и високо квалитетни (surround) тон;

3)
више тонских канала уз један видео запис;

4)
преводи (титлови) на захтев. Дигитална телевизија омогућава да превод буде додатна
апликација која се приказује истовремено са сликом, али није њен саставни део;

5)
могућност слања више од једног видео садржаја истовремено; 

6)
пружање специјалних услуга особама са посебним потребама.

 

 

 

V. ЕКОНОМСКА
ПИТАЊА

 

 

Четврти
циљ Стратегије је успостављање успешног и одрживог начина планирања средстава и
праћења трошкова у периоду преласка са аналогног на дигитално емитовање радио и
телевизијског програма.  

 

 1. Економска
питања у периоду транзиције

 

Стратегијом
преласка на дигиталне радиодифузне системе и њеном имплементацијом морају се размотрити
предности и недостаци за све актере и заинтересоване стране укључене у транзициони
процес, као и дефинисати услуге које се обезбеђују новим сервисима.

Процес
преласка са аналогног на дигитално емитовање радио и телевизијског програма планиран
је као тржишно оријентисан процес, заснован на начелима транспарентности, недискриминације,
тржишне равноправности и технолошке неутралности са јасно дефинисаним циљевима и
процедурама за постојеће операторе радиодифузних услуга и пружаоце програмских садржаја.

Дигитализација
ће допринети бољем  и рентабилнијем искоришћавању ограниченог јавног ресурса
Републике Србије у погледу фреквенција за емитовање програма, а уједно ће корисницима
омогућити приступ већем броју различитих радио и телевизијских програма, као и могућност
интерактивности.

Међутим,
процес преласка са аналогне на дигиталну земаљску телевизију, која представља основни
начин пријема телевизијских програма за највећи број корисника услуга – гледалаца
у Републици Србији не може се успешно спровести без прецизног идентификовања потребних
финансијских средстава, као и извора финансијских средстава потребних за ову намену.


Узимајући
у обзир наведено, Стратегијом преласка са аналогног на дигитално емитовање радио
и телевизијског програма у Републици Србији и  Акционим планом утврђују се
трошкови у процесу увођења дигиталног емитовања радио и телевизијског програма који
проистичу из дефинисања:

–
неопходних техничких, финансијских и других средстава потребних за реализацију мреже
дигиталних емисионих система Републике Србије, као и динамике реализације целокупне
инвестиције, узимајући у обзир изабрани стандард за компресију и пренос телевизијских
и радио сигнала;

–
обима, критеријума и трошкова за субвенционисање набавке дигиталних пријемника
(односно STB) за крајње кориснике, како би се обезбедило да све друштвене групе
буду укључене у процес преласка на дигитално емитовање радио и телевизијског програма;

–
плана промоције у сврху информисања најшире јавности и припремања јавности за дигитално
емитовање, укључујући и успостављање одговарајуће обуке при коришћењу дигиталне
опреме и нових услуга, у сарадњи са емитерима;

–
инструмената за управљање и спровођење Стратегије (анализе, мишљења, испитивања
јавности.) 

Економски
утицаји и ефекти су од великог значаја за индивидуалне учеснике и заинтересоване
стране у процесу дигитализације, посебно за произвођаче програмског садржаја, мрежне
операторе, произвођаче опреме и државне институције. 

Стратегија
и Акциони план за њено спровођење предлажу метод и динамику преласка узимајући у
обзир међузависност техничких, регулаторних и друштвено-економских елемената, као
и програмских садржаја и приближавања процеса дигитализације грађанима Републике
Србије.

 


2. Средства за финансирање 
процеса дигитализације у Републици Србији*
 

*Службени гласник РС, број 18/2012
 


Трошак дигитализације у Републици 
Србији подразумеваће, између осталог, средства за успостављање мреже за 
дигитално земаљско емитовање, трошкове шеме за подршку набавке уређаја за пријем 
сигнала дигиталне телевизије за социјално угрожене групе и кампање јавног 
информисања. Ови трошкови (нпр. они за опрему за дигитално емитовање) већ су 
делимично финансирани из претприступних фондова Европске уније и средстава 
буџета Републике Србије.*


Набавка опреме за емисиону 
технику биће највероватније извршена уз обезбеђење гаранције од стране Републике 
Србије. Куповина опреме би се обавила путем кредита под условима под којима 
Република Србија може да се задужи код међународних финансијских институција. 
Очекује се да се кредити обезбеде по условима повољнијим од тржишних, уз 
евентуално покретање домаће производње за поједине делове те опреме.*


Одлука о шеми помоћи којом би се 
подржала набавка опреме за пријем сигнала дигиталне телевизије, биће донета у 
складу с правилима о контроли државне помоћи, сходно економским условима у 
тренутку преласка с аналогног на дигитално емитовање телевизијског програма у 
Републици Србији. Свака таква шема помоћи биће усмерена на индивидуалне 
кориснике.*


Процес преласка са аналогног на 
дигитално емитовање радио и телевизијског програма у Републици Србији биће 
спроведен у складу са расположивошћу буџетских средстава.*

 

*Службени гласник РС, број 18/2012

 

VI. ИНФОРМИСАЊЕ
ЈАВНОСТИ И ПРОМОЦИЈА ПРОЦЕСА ДИГИТАЛИЗАЦИЈЕ

 

 

Пети
циљ Стратегије је информисање грађана и промоција процеса дигитализације – значај,
предности, начин преласка са аналогног на дигитално емитовање програма, као и нове
могућности дигиталне радиодифузије у Републици Србији. 

 


1. Информисање
јавности

 

Грађани као крајњи корисници и најбитнији елемент ланца
учесника у дигиталној радиодифузији, морају имати све неопходне информације о дигиталној
телевизији и процесу преласка са аналогног на дигитално емитовање телевизијског
програма. Стога, информисање јавности и свих заинтересованих страна о процесу дигитализације
мора бити пажљиво осмишљено и још пажљивије спроведено, са циљем да: 

– информише грађане о разлозима преласка са аналогног на
дигитално емитовање телевизијског програма;

– информише грађане о томе шта је дигитална телевизија,
које су предности дигиталне телевизије у односу на аналогну и који су начини коришћења
нових могућности и услуга које нова технологија доноси;

– осигура свим грађанима Републике Србије право на тачну,
правовремену и јасну информацију о динамици и свим релевантним детаљима процеса
преласка са аналогног на дигитално емитовање телевизијског програма, као и да им
пружи помоћ да и по преласку на дигитално емитовање несметано прате телевизијски
програм. 

Само ако буду добро информисани о свим аспектима процеса
дигитализације, грађани ће моћи да искористе све могућности које дигитална телевизија
доноси. 

Активности у вези са информисањем јавности обухватиће: 

– округле столове посвећене дигитализацији;

– израду званичног интернет портала посвећеног дигитализацији;

– формирање кол центра (бесплатан број) путем којег ће
грађанима бити омогућено да добију информације о процесу дигитализације.

 


2. Промоција
процеса дигитализације

 

Ради
успешног и благовременог преласка са аналогног на дигитално емитовање радио и телевизијског
програма у Републици Србији неопходно је спровести и промотивну кампању овог процеса.

Јавни
радиодифузни сервис ће бити носилац промотивне кампање процеса дигитализације.

Планира
се да се промоција процеса дигитализације не урачунава у 12 минута комерцијалног
програма колико емитери имају на располагању у току једног сата емитованог програма,
у складу са Законом о оглашавању.


 


VII. АКЦИОНИ ПЛАН ЗА СПРОВОЂЕЊЕ 
СТРАТЕГИЈЕ*
 

*Службени гласник РС, број 18/2012
 


Акциони план који је одштампан уз 
Стратегију за прелазак са аналогног на дигитално емитовање радио и телевизијског 
програма у Републици Србији („Службени гласник РС”, број 52/09) замењује се 
новим Акционим планом који је одштампан уз ову одлуку и чини њен саставни део.*

 

*Службени гласник РС, број 18/2012

 

VIII. ЗАВРШНИ
ДЕО

       


 Ову стратегију објавити
у „Службеном гласнику Републике Србије”. 

 

05 број
345-4107/2009-2

У Београду,
2. јула 2009. године

Влада

Први потпредседник
Владе –

заменик председника
Владе,


Ивица Дачић,
с.р.

 

 

  

 


НАПОМЕНА ИЗДАВАЧА: 

Акциони план 
који је  
одштампан уз Стратегију за 
прелазак са аналогног на дигитално емитовање радио и телевизијског програма у 
Републици Србији („Службени гласник РС”, број 52/2009) и 
замењен Акционим планом који је одштампан 
у Одлуци о изменама Стратегије за прелазак са 
аналогног на дигитално емитовање радио и телевизијског програма у Републици 
Србији („Службени гласник РС”, број 18/2012), замењен је новим Акционим планом 
 
(види тачку 4. Одлуке – 26/2013-13)  

 

 


АКЦИОНИ ПЛАН
ЗА СПРОВОЂЕЊЕ СТРАТЕГИЈE ЗА ПРЕЛАЗАК СА АНАЛОГНОГ НА ДИГИТАЛНО ЕМИТОВАЊЕ РАДИО И 
ТЕЛЕВИЗИЈСКОГ ПРОГРАМА У РЕПУБЛИЦИ СРБИЈИ


  






			Опис активности




			Рок за реализацију




			Индикатор




			Одговорна 
			институција




			Партнери







		1. Регулаторни оквир






		Доношење Плана расподеле фреквенција/локација/oбласти за период током 
		преласка са аналогног на дигитално емитовање ТВ програма и период после 
		гашења аналогног сервиса на територији Републике Србије




		први квартал 2013.




		Усвојен План расподеле 




		МТТ




		РАТЕЛ, ЕТВ






		Измена Плана расподеле фреквенција/локација/oбласти за аналогну 
		терестричку телевизију, како би се омогућио делимични симулкаст током 
		преласка са аналогног на дигитално емитовање ТВ програма на територији 
		Републике Србије




		други квартал 2013.




		Усклађен План расподеле 
		са међународно преузетим 
		обавезама и процесом преласка на дигитално емитовање




		МТТ




		РАТЕЛ






		Измене Правилника о преласку са аналогног на дигитално емитовање ТВ 
		програма и приступу мултиплексу у терестричкој дигиталној радиодифузији




		трећи квартал 2013.




		Усвојен Правилник




		МТТ




		РАТЕЛ, РРА






		Усвајање Плана преласка са аналогног на дигитално емитовање радио и 
		телевизијског програма у Републици Србији




		трећи квартал 2013.




		Усвојен План преласка 
		са аналогног на дигитално 
		емитовање радио и телевизијског програма у Републици Србији 





		Влада, МТТ




		Радна група,


		ЕТВ, РАТЕЛ, РРА, национални емитери, АНЕМ, МУП






		Спровођење поступка измене дозвола за земаљско емитовање регулисано 
		Правилником на начин који не разматра прoграмски аспект, не смањује 
		сервисну зону и не скраћује рок важења дозволе




		у складу са Планом преласка са аналогног на дигитално емитовање




		Измена издатих дозвола




		РРА, РАТЕЛ




		МТТ






		Имплементација Директиве 2010/13/EU Европског парламента и Савета о 
		координацији одређених одредби датих законом, прописом или управним 
		поступком у државама чланицама у вези с пружањем услуга аудиовизуелних 
		медија (Директива о аудиовизуелним медијским услугама)




		у складу са Стратегијом 
		развоја система јавног 
		информисања у Републици Србији до 2016. године




		Нови закон о електронским медијима




		МКИ, Народна скупштина РС




		МТТ






		2. Техничка питања






		Израда Претходне анализе покривања Републике Србије дигиталним 
		телевизијским сигналом




		први квартал 2013.




		Урађена Претходна анализа 
		покривања са проценом 
		трошкова за опрему




		МТТ








		Израда Студије изводљивости са идејним пројектом покривања Републике 
		Србије DVB-T2 сигналом, 




		други квартал 2013. 




		Урађена Студија изводљивости са идејним пројектом




		ЕТВ




		МТТ, Радна група






		Утврђивање стања предајничких и репетиторских локација које користи ЕТВ




		други квартал 2013.




		Извештај о стању локација




		ЕТВ




		МТТ






		Дефинисање неопходне опреме за реализацију дистрибуционе мреже 





		други квартал 2013.




		Списак опреме




		ЕТВ




		МТТ






		Проширење Иницијалне мреже за тестирање емитовања дигиталног 
		телевизијског сигнала




		други квартал 2013.




		Проширена Иницијална мрежа




		ЕТВ




		МТТ, РАТЕЛ






		Прикупљање података о коришћењу дигиталне дивиденде у Европи и online 
		публикација на сајту МТТ, израда студије о могућностима коришћења 
		дигиталне дивиденде у Републици Србији




		други квартал 2013.




		Припремљена студија 
		и публикација објављена 
		на сајту МТТ




		МТТ




		РАТЕЛ






		Израда енергетских пројеката, као дела пројекта дистрибуционе мреже




		трећи квартал 2013.




		Урађени енергетски пројекти




		ЕТВ




		МТТ, Радна група






		Израда грађевинских пројеката, као дела пројекта дистрибуционе мреже




		трећи квартал 2013.




		Урађени грађевински пројекти




		ЕТВ




		МТТ, Радна група






		Израда технолошких пројеката, као дела пројекта дистрибуционе мреже




		трећи квартал 2013.




		Урађени технолошки пројекти




		ЕТВ




		МТТ, Радна група






		Прибављање документације у циљу добијања неопходних локацијских и 
		грађевинских дозвола




		трећи квартал 2013.




		Прибављена документација




		ЕТВ




		МТТ






		Израда плана ослобађања делова радио фреквенцијског спектра који су 
		Планом намене радио фреквенцијског спектра намењени за телевизију




		први квартал 2014.




		Припремљен план за ослобађање спектра




		МТТ




		РАТЕЛ, МУП, МО






		Реконструкција и изградња локација у складу са планом покривања и 
		израђеним грађевинским пројектом




		четврти квартал 2014.




		Реконструисане и изграђене локације




		ЕТВ




		МТТ, Радна група






		Извођење енергетских инсталација у складу са израђеним енергетским 
		пројектом




		четврти квартал 2014.




		Постављена енергетска инсталација




		ЕТВ




		МТТ






		Опремање локација у складу са планом покривања и израђеним технолошким 
		пројектом




		четврти квартал 2014.




		Инсталирана опрема на свим локацијама, успостављена дистрибуциона мрежа




		ЕТВ




		МТТ, РАТЕЛ






		Престанак рада аналогних предајника и почетак дигиталног емитовања




		у складу са Планом преласка на дигитално емитовање




		Престанак аналогног и прелазак на дигитално емитовање




		ЕТВ




		МТТ, РАТЕЛ






		Ослобађање спектра који одговара дигиталној дивиденди




		у складу са усвојеним фазама Плана преласка, најкасније до окончања 
		процеса преласка на дигитално емитовање




		Ослобођен спектар који


		одговара дигиталној


		дивиденди




		МТТ




		РАТЕЛ,


		Корисници спектра






		Измена Плана намене радио-фреквенцијских опсега који одговара дигиталној 
		дивиденди тако да се радио-дифузна служба брише из тог опсега




		у складу са усвојеним фазама Плана преласка, најкасније до окончања 
		процеса преласка на дигитално емитовање




		Усвојене измене Плана намене




		Влада




		РАТЕЛ, МТТ






		Доношење акта о минималним условима за издавање појединачних дозвола по 
		спроведеном поступку јавног надметања




		у складу са Планом преласка, најкасније до окончања 
		процеса преласка на 
		дигитално емитовање




		Донет акт




		МТТ




		РАТЕЛ






		Одлука о додели дигиталне дивиденде




		у складу са усвојеним фазама Плана преласка, најкасније до окончања 
		процеса преласка на дигитално емитовање




		Jавна расправа о додели


		дигиталне дивиденде,


		донета одлука о додели


		дигиталне дивиденде




		МТТ, Влада








		Спровођење јавног надметања за доделу дигиталне дивиденде




		у складу са усвојеним фазама Плана преласка, најкасније до окончања 
		процеса преласка на дигитално емитовање




		Расписано јавно


		надметање, додељена дигитална дивиденда




		РАТЕЛ








		3. Економска питања






		Израда пословног модела ЕТВ који се односи на процес дигитализације




		први квартал 2013.




		Израђен пословни модел




		ЕТВ




		МТТ






		Израда и усвајање финансијске конструкције плана за реализацију мреже за 
		емитовање дигиталног ТВ сигнала




		други квартал 2013.




		Постојање процене




		ЕТВ




		МТТ






		Израда предлога шеме помоћи за угрожене грађане у циљу подршке при 
		преласку на дигитално емитовање




		трећи квартал 2013.




		Израђен предлог




		МТТ




		Тим за социјално укључивање и смањење 
		сиромаштва






		Усвајање шеме помоћи




		четврти квартал 2013.




		Усвојена шема




		МТТ, Влада РС








		4. Информисање и промоција






		Израда плаката и брошура с информацијама значајним за процес 
		дигитализације




		први квартал 2013.




		Постојање плаката и брошура




		МТТ








		Промоција примене жига гаранције „digital TV” 




		први квартал 2013.




		Почетак примене жига гаранције „digital TV” 




		МТТ








		Израда плана информативно-промотивне кампање о преласку са аналогног на 
		дигитално емитовање ТВ програма




		други квартал 2013.




		Утврђен план




		МТТ








		Промотивна кампања процеса дигитализације телевизије 





		до окончања процеса преласка на дигитално емитовање




		Промотивна кампања




		Јавни сервис, МТТ




		РРА, емитери





КОРИШЋЕНЕ СКРАЋЕНИЦЕ:


АНЕМ – Асоцијација независних електронских медија


ЕТВ – Јавно предузеће „Емисиона техника и везе”


МКИ – Министарство културе и информисања


МО – Министарство одбране


МТТ – Министарство спољне и унутрашње трговине и телекомуникација


МУП – Министарство унутрашњих послова


РАТЕЛ – Републичка агенција за електронске комуникације


РРА – Републичка радиодифузна агенција