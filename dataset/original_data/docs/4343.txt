На основу члана 11. став 1. Закона о привредним друштвима („Службени гласник РС”, бр. 36/11 и 99/11), а у вези са чланом 38. Закона о професионалној рехабилитацији и запошљавању особа са инвалидитетом („Службени гласник РС”, број 36/09) и на основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси
 
ОДЛУКУ
o изменама и допунама Оснивачког акта Друштвеног предузећа „ДЕС” за професионалну рехабилитацију, оспособљавање за рад и запошљавање инвалида, Нови Сад

"Службени гласник РС", број 20 од 16. марта 
	2012.
 
I. ОСНОВНЕ ОДРЕДБЕ
Члан 1.
Друштвено предузеће „ДЕС” за професионалну рехабилитацију, оспособљавање за рад и запошљавање инвалида, Нови Сад, Богдана Гарабантина број 3, организује се као једночлано друштво с ограниченом одговорношћу, са једнодомним управљањем (у даљем тексту: Предузеће) и послује у складу са прописима којима се уређује правни положај привредних друштава и прописима којима се уређује рад и пословање предузећа за професионалну рехабилитацију и запошљавање особа са инвалидитетом.
Члан 2.
Друштвено предузеће „ДЕС” за професионалну рехабилитацију, оспособљавање за рад и запошљавање инвалида Нови Сад, Богдана Гарабантина број 3 је основано Одлуком Савеза глувих Југославије. Главни одбор Србије Одлуком број 04-1570/1 од 30. децембра 1961. године оснива самосталну установу под називом „ДЕС” заштитна радионица за професионалну рехабилитацију и запошљавање лица дефектних слухом и других инвалида. 
	
Код Трговинског суда у Новом Саду, на регистарском улошку број 1-416, Решењем број Ус-462/73 од 31. јануара 1974. године уписана је Заштитна радионица за професионалну рехабилитацију и запошљавање лица дефектних слухом и других инвалида са потпуном одговорношћу Нови Сад, Мичуринова 66, која је Решењем број Фи. 6304-6305/78 од 20. априла 1979. године променила назив, седиште и конституисала се као Радна организација за професионалну рехабилитацију и запошљавање лица дефектних слухом и других инвалида „ДЕС” са потпуном одговорношћу Нови Сад, Богдана Гарабантина број 3.
Решењем број Фи. 73/86 од 15. јануара 1986. године, радна организација се конституисала у Заштитну радну организацију за професионалну рехабилитацију, оспособљавање за рад и запошљавање инвалидних лица оштећених слухом и других инвалида „ДЕС”. Решењем број Фи. 3432/89 од 25. децембра 1989. године организује се као „ДЕС” предузеће у друштвеној својини за професионалну рехабилитацију, оспособљавање за рад и запошљавање инвалидних лица оштећених слухом и других инвалида са потпуном одговорношћу, Нови Сад, Богдана Гарабантина број 3.
Ово предузеће се Решењем број Фи. 4866/96 од 9. децембра 1996. године, ускладило са Законом о радном оспособљавању и запошљавању инвалида као „ДЕС” предузеће у друштвеној својини за професионалну рехабилитацију, оспособљавање за рад и запошљавање инвалидних лица оштећених слухом и других инвалида са потпуном одговорношћу Нови Сад, Богдана Гарабантина број 3, које Решењем број Фи. 2031/2000 од 29. јуна 2000. године мења статус у Друштвено предузеће „ДЕС” за професионалну рехабилитацију, оспособљавање за рад и запошљавање инвалида Нови Сад, Богдана Гарабантина број 3.
Решењем Агенције за привредне регистре у Београду, број БД 8613/2005 од 28. јануара 2005. године, ово друштво је преведено у регистар привредних субјеката под пословним именом: Друштвено предузеће ДЕС за професионалну рехабилитацију, оспособљавање за рад и запошљавање инвалида Нови Сад, Богдана Гарабантина број 3.
На основу Закључка Владе 05 број 46-4168/2011 од 2. јуна 2011. године утврђен је удео државног капитала од 100% у Друштвеном предузећу „ДЕС” за професионалну рехабилитацију, оспособљавање за рад и запошљавање инвалида Нови Сад, Богдана Гарабантина број 3. Републичка дирекција за имовину Републике Србије у име Републике Србије и Друштвено предузеће „ДЕС” за професионалну рехабилитацију, оспособљавање за рад и запошљавање инвалида закључили су Споразум о уделу државне својине у средствима која користи Друштвено предузеће „ДЕС” за професионалну рехабилитацију, оспособљавање за рад и запошљавање инвалида којим је Република Србија преузела оснивачка и управљачка права сразмерно уделу државног капитала. 
	
Члан 3.
Предузеће послује средствима у државној својини.
Предузеће има својство правног лица.
Предузеће у правном промету са трећим лицима има сва овлашћења и иступа у своје име и за свој рачун.
II. ПОСЛОВНО ИМЕ И СЕДИШТЕ
Члан 4.
Предузеће послује под следећим пословним именом: Предузеће за професионалну рехабилитацију и запошљавање особа са инвалидитетом „ДЕС” друштво с ограниченом одговорношћу, Нови Сад. 
	
Скраћено пословно име Предузећа је: „ДЕС” д.о.о., Нови Сад.
Члан 5.
Седиште Предузећа је у Новом Саду, Богдана Гарабантина број 3.
III. ПЕЧАТ И ШТАМБИЉ ПРЕДУЗЕЋА
Члан 6.
Предузеће има печат и штамбиљ.
Печат је округлог облика пречника 32 mm, на коме је исписано пословно име и седиште Предузећа, на српском језику, ћириличким писмом.
Излазни штамбиљ је правоугаоног облика, дужине 60 mm и ширине 30 mm, на коме је исписано пословно име и седиште Предузећа на српском језику, ћириличким писмом.
Улазни штамбиљ је правоугаоног облика, дужине 65 mm и ширине 32 mm, на коме је исписано пословно име и седиште Предузећа на српском језику, ћириличким писмом.
Директор Предузећа доноси одлуку којом се утврђује начин употребе и чувања печата и штамбиља Предузећа.
IV. ПОДАЦИ О ОСНИВАЧУ
Члан 7.
Оснивач Предузећа је Република Србија за коју на основу законског овлашћења оснивачка права врши Влада, Београд, Улица Немањина број 11 (у даљем тексту: Оснивач).
V. ДЕЛАТНОСТ ПРЕДУЗЕЋА
Члан 8.
Претежна делатност Предузећа је: 
88.99 остала непоменута социјална заштита без смештаја
Поред делатности из става 1. овог члана Предузеће обавља и следеће делатности:
14 Производња одевних предмета
14.11 Производња кожне одеће
14.12 Производња радне одеће
14.13 Производња остале одеће
14.14 Производња рубља
14.19 Производња осталих одевних предмета и прибора
14.20 Производња производа од крзна
14.31 Производња плетених и кукичаних чарапа
14.39 Производња остале плетене и кукичане одеће
15 Производња коже и предмета од коже
15.12 Производња путних и ручних торби и сл., сарачких производа и каишева
15.20 Производња обуће
16 Прерада дрвета и производи од дрвета, плуте, сламе и прућа, осим намештаја
16.10 Резање и обрада дрвета
16.21 Производња фурнира и плоча од дрвета
16.22 Производња паркета
16.23 Производња остале грађевинске столарије и елемената
16.24 Производња дрвне амбалаже
16.29 Производња осталих производа од дрвета, плуте, сламе и прућа
17 Производња папира и производа од папира
17.21 Производња таласастог папира и картона и амбалаже од папира и картона
17.22 Производња предмета од папира за личну употребу и употребу у домаћинству
17.23 Производња канцеларијских предмета од папира
17.24 Производња тапета
17.29 Производња осталих производа од папира и картона
18 Штампање и умножавање аудио и видео записа
18.11 Штампање новина
18.12 Остало штампање
18.13 Услуге припреме за штампу
18.14 Књиговезачке и сродне услуге
18.20 Умножавање снимљених записа
22 Производња производа од гуме и пластике
22.22 Производња амбалаже од пластике
22.23 Производња предмета од пластике за грађевинарство
22.29 Производња осталих производа од пластике
25 Производња металних производа, осим машина и уређаја
25.11 Производња металних конструкција и делова конструкција
25.12 Производња металних врата и прозора
25.21 Производња котлова и радијатора за централно грејање
25.29 Производња осталих металних цистерни, резервоара и контејнера
25.61 Обрада и превлачење метала
25.62 Машинска обрада метала
25.93 Производња жичаних производа, ланаца и опруга
25.94 Производња везних елемената и вијчаних машинских производа
25.99 Производња осталих металних производа
27 Производња електричне опреме
27.12 Производња опреме за дистрибуцију електричне енергије и опреме за прављање електричне енергије
27.33 Производња опреме за повезивање жица и каблова
27.40 Производња опреме за осветљење
27.90 Производња остале електричне опреме
31 Производња намештаја
31.01 Производња намештаја за пословне и продајне просторе
31.02 Производња кухињског намештаја
31.09 Производња осталог намештаја
33 Поправка и монтажа машина и опреме
33.11 Поправка металних производа
33.12 Поправка машина
43 Специјализовани грађевински радови
43.12 Припремна градилишта
43.21 Постављање електричних инсталација
43.29 Остали инсталациони радови у грађевинарству
43.31 Малтерисање
43.32 Уградња столарије
43.33 Постављање подних и зидних облога
43.34 Бојење и застакљивање
43.39 Остали завршни радови
43.91 Кровни радови
43.99 Остали непоменути специфични грађевински радови
46 Трговина на велико, осим трговине моторним возилима и мотоциклима
46.13 Посредовање у продаји дрвне грађе и грађевинског материјала
46.15 Посредовање у продаји намештаја, предмета за домаћинство и металне робе
46.16 Посредовање у продаји текстила, одеће, крзна, обуће и предмета од коже
46.18 Специјализовано посредовање у продаји посебних производа
46.19 Посредовање у продаји разноврсних производа
46.41 Трговина на велико текстилом
46.42 Трговина на велико одећом и обућом
46.47 Трговина на велико намештајем, теписима и опремом за осветљење
46.49 Трговина на велико осталим производима за домаћинство
46.65 Трговина на велико канцеларијским намештајем
46.73 Трговина на велико дрветом, грађевинским материјалом и санитарном опремом
46.74 Трговина на велико металном робом, инсталационим материјалима, опремом и прибором за грејање
46.77 Трговина на велико отпацима и остацима
46.90 Неспецијализована трговина на велико
47 Трговина на мало, осим трговине моторним возилима и мотоциклима
47.91 Трговина на мало посредством поште или преко интернета
47.99 Остала трговина на мало изван продавница, тезги и пијаца
49 Копнени саобраћај и цевоводни транспорт
49.41 Друмски превоз терета
68 Пословање некретнинама
68.10 Куповина и продаја властитих некретнина
68.20 Изнајмљивање властитих или изнајмљених некретнина и управљање њима
73 Рекламирање и истраживање тржишта
73.11 Делатност рекламних агенција
74 Остале стручне, научне и техничке делатности
74.10 Специјализоване дизајнерске делатности
81 Услуге одржавања објеката и околине
81.30 Услуге уређења и одржавања околине
85 Образовање
85.59 Остало образовање
95 Поправка рачунара и предмета за личну употребу и употребу у домаћинству
95.24 Одржавање и поправка намештаја.
VI. ОСНОВНИ КАПИТАЛ
Члан 9.
Основни капитал Предузећа износи 50.774.000,00 динара, што је по средњем курсу Народне банке Србије 4.326.714,96 евра, према Потврди Удружења банака Србије о прерачуну основног капитала из динара у USD доларе број 6/2-85166 од 25. октобра 2011. године и Потврди Удружења банака Србије о прерачуну основног капитала из USD долара у евре 0501 број 6/2-85167 од 25. октобра 2011. године.
Сходно наведеном, оснивачки улог оснивача износи 4.326.714,96 евра на име новчаног улога.
Средства за рад Предузећа чини: 
1) право коришћења на непокретностима и то: 
(1) на зградама постојећим на к.п. број 6593 КО Нови Сад 1, уписаним у Лист непокретности број 2632 КО Нови Сад 1, као „пословна зграда за коју није утврђена делатност, под редним бројем 1, приземна, објекат има одобрење за употребу, у улици Богдана Гарабантина број 3”, „пословна зграда за коју није утврђена делатност, под редним бројем 2, приземна, објекат има одобрење за употребу, у улици Богдана Гарабантина”, „пословна зграда за коју није утврђена делатност, под редним бројем 3, приземна, објекат има одобрење за употребу, у улици Богдана Гарабантина”, „пословна зграда за коју није утврђена делатност, под редним бројем 4, приземна, објекат има одобрење за употребу, у улици Богдана Гарабантина”, „пословна зграда за коју није утврђена делатност, под редним бројем 5, приземна, објекат има одобрење за употребу, у улици Богдана Гарабантина”, „пословна зграда за коју није утврђена делатност, под редним бројем 6, приземна, објекат има одобрење за употребу у улици Богдана Гарабантина”, пословна зграда за коју није утврђена делатност, под редним бројем 7, приземна, објекат има одобрење за употребу, у улици Богдана Гарабантина”,
(2) на згради постојећој на к.п. број 6594/2, КО Нови Сад 1, уписаној у Лист непокретности број 2632 КО Нови Сад 1, као „Зграда графичке индустрије, под редним бројем 1, приземна, објекат има одобрење за употребу, у улици Богдана Гарабантина”,
(3) на згради постојећој на к.п. број 6594/3, КО Нови Сад 1, уписаној у Лист непокретности број 2632 КО Нови Сад 1, као „Зграда графичке индустрије, под редним бројем 1, приземна, објекат има одобрење за употребу, у улици Богдана Гарабантина”,
(4) на згради постојећој на к.п. број 6594/4, КО Нови Сад 1, уписаној у Лист непокретности број 2632 КО Нови Сад 1, као „Зграда графичке индустрије, под редним бројем 1, приземна, објекат има одобрење за употребу, у улици Богдана Гарабантина”,
(5) земљиште које чине к.п. бр. 6593, 6594/1, 6594/2, 6594/3, 6594/4, као земљишта под објектом и земљишта која служе за редовну употребу објеката,
(6) на зградaма постојећим на к.п. број 7716/1 КО Нови Сад 1, као „пословна зграда за коју није утврђена делатност, под редним бројем 1, приземна, објекат преузет из земљишне књиге, у улици Футошки пут, број 8”, „пословна зграда за коју није утврђена делатност, под редним бројем 2, приземна, објекат преузет из земљишне књиге, у улици Футошки пут”, „пословна зграда за коју није утврђена делатност, под редним бројем 3, приземна, објекат преузет из земљишне књиге, у улици Футошки пут”, „пословна зграда за коју није утврђена делатност, под редним бројем 4, приземна, објекат преузет из земљишне књиге, у улици Футошки пут”, „пословна зграда за коју није утврђена делатност, под редним бројем 5, приземна, објекат преузет из земљишне књиге, у улици Футошки пут”, „пословна зграда за коју није утврђена делатност, под редним бројем 6, приземна, објекат преузет из земљишне књиге, у улици Футошки пут”, „пословна зграда за коју није утврђена делатност, под редним бројем 7, приземна, објекат преузет из земљишне књиге, у улици Футошки пут”, са земљиштем на коме се објекти налазе, као и на земљишту које служи за редовну употребу објекта; 
	
2) друге непокретности, покретне ствари (посебно опрема), новчана средства и хартије од вредности, као и права и обавезе које Друштвено предузеће „ДЕС” за професионалну рехабилитацију, оспособљавање за рад и запошљавање инвалида, Нови Сад има на дан 2. јуна 2011. године.
VII. РАСПОДЕЛА ДОБИТИ
Члан 10.
Добит Предузећа, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком.
Одлуку о расподели добити доноси Скупштина Предузећа, уз сагласност оснивача.
VIII. ЗАСТУПАЊЕ ПРЕДУЗЕЋА
Члан 11.
Предузеће заступа директор Предузећа, без ограничења.
Директор може у оквиру својих овлашћења дати другом лицу писано пуномоћје за заступање Предузећа.
IX. УПРАВЉАЊЕ ПРЕДУЗЕЋЕМ
Члан 12.
Управљање Предузећем је организовано као једнодомно. 
Органи Предузећа су: 
1) Скупштина; 
2) један директор.
X. СКУПШТИНА ПРЕДУЗЕЋА
Члан 13.
Овлашћења Скупштине Предузећа врши Оснивач, преко овлашћених представника, с тим да број овлашћених представника Оснивача не може бити мањи од три.
Одлуку о одређивању и разрешењу председника и чланова Скупштине Предузећа доноси Оснивач.
Члан 14.
Скупштина Предузећа у оквиру својих овлашћења одлучује о:
1) изменaма оснивачког акта; 
2) усвајању финансијских извештаја, као и извештаја ревизора ако су финансијски извештаји били предмет ревизије; 
	
3) надзору над радом директора и о усвајању извештаја директора;
4) повећању и смањењу основног капитала Предузећа, као и о свакој емисији хартија од вредности; 
	
5) расподели добити и начину покрића губитака, укључујући и одређивање дана стицања права на учешће у добити и дана исплате учешћа у добити члановима Предузећа; 
	
6) именовању и разрешењу директора и утврђивању накнаде за његов рад односно о начелима за утврђивање те накнаде;
7) именовању ревизора и утврђивању накнаде за његов рад; 
8) покретању поступка ликвидације, као и о подношењу предлога за покретање стечајног поступка од стране Предузећа; 
	
9) именовању ликвидационог управника и усвајању ликвидационих биланса и извештаја ликвидационог управника; 
	
10) стицању сопствених удела; 
11) обавезама чланова Предузећа на додатне уплате и о враћању тих уплата; 
	
12) захтеву за иступање члана Предузећа; 
13) искључењу члана Предузећа из разлога неплаћања, односно неуношења уписаног улога; 
	
14) покретању спора за искључење члана Предузећа; 
15) повлачењу и поништењу удела; 
16) давању прокуре; 
17) покретању поступка и давању пуномоћја за заступање Предузећа у спору са прокуристом, као и у спору са директором;
18) покретању поступка и давању пуномоћја за заступање Предузећа у спору против члана Предузећа; 
	
19) статусним променама и променама правне форме; 
20) давању одобрења на правне послове у којима постоји лични интерес, у складу са чланом 66. Закона о привредним друштвима; 
	
21) давању сагласности на стицање, продају, давање у закуп, залагање или друго располагање имовином велике вредности у смислу члана 470. Закона о привредним друштвима; 
	
22) доношењу пословника о раду;
23) другим пословима и о другим питањима, у складу са Законом о привредним друштвима и оснивачким актом. 
	
Акте из става 1. тач. 1), 2), 4) 5) 8) и 9) овог члана Скупштина Предузећа доноси уз сагласност Оснивача. 
	
XI. ДИРЕКТОР ПРЕДУЗЕЋА 
Члан 15.
Директора Предузећа бира и разрешава Скупштина Предузећа.
Директор Предузећа бира се на период од четири године.
Директор Предузећа је у радном односу у Предузећу са пуним радним временом.
Члан 16.
Директор Предузећа:
1) заступа Предузеће;
2) организује и води пословање Предузећа, у складу са законом и овом одлуком;
3) стара се о законитости рада и одговара за законитост рада Предузећа;
4) стара се о испуњености услова и обављању послова професионалне рехабилитације и запошљавање особа са инвалидитетом; 
	
5) стара се о испуњавању услова за одржање статуса Предузећа, у складу са прописима о запошљавању особа са инвалидитетом;
6) предлаже доношење одлука из делокруга рада Скупштине Предузећа;
7) спроводи одлуке Скупштине Предузећа;
8) одлучује о правима, обавезама и одговорностима запослених у Предузећу, у складу са законом којим се уређују радни односи;
9) доноси акт о организацији и систематизацији послова и друге опште акте Предузећа;
10) обавља друге послове у складу са законом и овом одлуком.
XII. ИНТЕРНИ РЕВИЗОР
Члан 17.
Интерни ревизор:
1) контролише веродостојност и комплетност финансијских извештаја Предузећа;
2) контролише усклађеност пословања Предузећа са законом, програмом рада и пословања Предузећа;
3) обавља и друге послове у складу са законом.
Члан 18.
Интерни ревизор извештава Скупштину Предузећа о:
1) веродостојности и потпуности финансијских извештаја Предузећа;
2) основаности предлога за расподелу добити;
3) другим питањима од значаја за оцену законитости и целисходности поступања у спровођењу пословне политике и пословања Предузећа.
Интерни ревизор подноси извештај о питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина Предузећа или Оснивач.
XIII. АКТИ ПРЕДУЗЕЋА
Члан 19.
У Предузећу се води књига одлука.
У књигу одлука уносе се одлуке које доноси Скупштина Предузећа.
Члан 20.
Акти Предузећа су и правилници и одлуке којима се, у складу са законом уређују одређена питања.
Измене и допуне правилника и одлука врше се на начин и по поступку који су одређени за њихово доношење.
Члан 21.
Предузећe води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.
Члан 22.
Предузеће је дужно да држи и чува све акте Предузећа у складу са законом којим се уређује правни положај привредних друштава.
XIV. ЗАШТИТА ЖИВОТНЕ СРЕДИНЕ
Члан 23.
Предузеће је, при обављању делатности, дужно да се стара о заштити животне средине, у складу са законом.
XV. ПРЕСТАНАК ПРЕДУЗЕЋА
Члан 24.
Предузеће престаје:
1) одлуком Скупштине Предузећа;
2) статусним променама које воде престанку;
3) стечајем или ликвидацијом;
4) ако се правноснажном пресудом утврди ништавост регистрације и одреди брисање Предузећа;
5) у другим случајевима предвиђеним законом.
XVI. ИЗМЕНА ОСНИВАЧКОГ АКТА
Члан 25.
О измени оснивачког акта одлучује Скупштина Предузећа, уз сагласност Оснивача.
Не постоји потреба овере потписа на измени оснивачког акта.
XVII. ПРЕЛАЗНЕ И ЗАВРШНЕ ОДРЕДБЕ
Члан 26.
Запослени у Друштвеном предузећу „Дес” за професионалну рехабилитацију, оспособљавање за рад и запошљавање инвалида Нови Сад, настављају да раде у Предузећу, а своја права и обавезе остварују у складу са законом и општим актима Предузећа.
Члан 27.
Предузеће ће општа акта ускладити са овом одлуком у року од три месеца од дана регистрације Предузећа у Регистру привредних субјеката.
Члан 28.
До избора директора Предузећа дужност директора обављаће у својству вршиоца дужности директора Предузећа, Александар Бурсић, ЈМБГ 1709966800065, који ће извршити и судску оверу ове одлуке у складу са законом. 
	
Члан 29.
Ову одлуку објавити у „Службеном гласнику Републике Србије”.
 
05 број 023-1585/2012
У Београду, 9. марта 2012. године

Влада
Председник,
др 
	Мирко Цветковић, с.р.