На
основу члана 9. став 3. Закона о судијама („Службени гласник Републике Србије”,
бр. 63/01, 42/02, 60/02, 17/03, 25/03, 27/03, 29/04, 35/04, 44/04, 61/05,
101/05 и 46/2006 – др. закон), а у вези са чланом 60. Закона о Високом савету судства
(„Службени гласник РС”, број 116/08), 
Високи
савет судства утврдио је
 
ОКВИРНА МЕРИЛА
за одређивање
потребног броја судија у Вишем прекршајном суду и прекршајним судовима
„Службени гласник РС“,
број 37 од 22. маја 2009.
 
лан 1.
 Оквирна мерила која се утврђују овим актом основ су за
одређивање броја судија у прекршајним судовима и Вишем прекршајном суду, према
њиховој надлежности која је утврђена одредбама чл. 118–120. и чланом 245.
Закона о прекршајима.
 
Члан 2.
 Потребан број судија одређује се према просечном
приливу предмета у последње две године и оквирном броју решених предмета.
 
Члан 3.
 Оквирни број решених предмета по судији у току месеца
одређује се на следећи начин: 
 
1. Прекршајни судови
  Број судија за прекршаје у прекршајним судовима
утврђује се тако да судија треба да реши 110 предмета у току једног месеца у
редовном поступку.
 Решеним предметом сматра се један мериторно решен
предмет или три предмета правне помоћи.
 
2. Виши прекршајни суд
 Број судија за прекршаје у Вишем прекршајном суду
утврђује се тако да судија треба да реши 90 другостепених предмета у току
једног месеца.
 
Члан 4.
 Оквирни број решених предмета за председника суда у
току месеца у  прекршајним судовима у
којима има мање од 5 судија износи 85% од броја предмета утврђеног мерилима:
 – у судовима у којима има од 5–10 судија број решених
прдмета у току месеца износи 80% од броја предмета утврђеног мерилима;
 – у судовима у којима има од 10–20 судија број решених
предмета у току месеца износи 60% од броја предмета утврђеног мерилима;
 – у судовима у којима има од 20–35 судија број решених
предмета у току месеца износи 50% од броја предмета утврђеног мерилима, а у
осталим прекршајним судовима и Вишем прекршајном суду председник није везан
мерилима.
 За заменика прекршајног суда оквирни број решених
предмета у току месеца износи 90% од броја предмета утврђеног мерилима.
 За заменика одељења прекршајног суда оквирни број
решених предмета у току месеца износи:
 – у одељењу са једним судијом оквирни број решених
предмета у току месеца износи 90% од броја предмета утврђеног мерилима;
 – у одељењу са 2–4 судије оквирни број решених
предмета у току месеца износи 80% од броја предмета утврђеног мерилима.
 
Члан 5.
 Ова мерила ступају на снагу осмог дана од дана објављивања
у „Службеном гласнику Републике Србије”.
 
 Број 021-05-2/2009-01
 У Београду, 20. маја
2009. године
 Председник
 Високог савета судства,
 Ната
Месаревић, с.р.