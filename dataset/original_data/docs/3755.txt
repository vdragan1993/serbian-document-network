ЗАКОН

о престанку важења 
Закона о средствима солидарности за запослене који су 
привремено остали без посла услед ратних дејстава

"Службени
гласник РС", број 29 од 17. маја 2001.

 

 

Члан 1.

Даном ступања на снагу овог
закона, престаје да важи Закон о средствима солидарности за запослене који су
привремено остали без посла услед ратних дејстава („Службени гласник РС”, број
33/99).

 

Члан 2.

Средства која се на дан ступања
на снагу овог закона налазе на рачуну Министарства за рад и запошљавање – средства солидарности, као и
средства која ће се остварити на име враћања позајмица из средстава
солидарности у складу са Законом о средствима солидарности за запослене који су
привремено остали без посла услед ратних дејстава, користе се у складу са овим
законом.

Средства која су остварена,
односно која ће се остварити на име камата и враћања кредита по основу уговора
закључених у циљу реализације економско-социјалних
програма, користе се за реализацију усвојених економско-социјалних програма.

Средства из става 2. овог члана
која преостану по реализацији економско-социјалних програма, преносе се на
рачун буџета Републике Србије и заједно са средствима из става 1. овог члана
користе за решавање вишкова запослених преко министарства надлежног за послове
рада.

Стручне послове реализације
програма из става 2. овог члана обавља Фонд за развој Републике Србије, у складу са општим актом Фонда.

Стручне послове из става 3.
овог члана обавља министарство надлежно за послове рада.

 

Члан 3.

Надлежни орган предузеће мере
за наплату средстава из члана 2. овог закона, која се не врате у року од осам
дана од дана доспећа, у складу са законом.

 

Члан 4.

Овај закон ступа на снагу осмог
дана од дана објављивања у „Службеном гласнику Републике Србије”.