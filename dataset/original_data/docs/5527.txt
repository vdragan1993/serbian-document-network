На
основу члана 35. став 2. Закона о планирању и изградњи („Службени гласник РС”, број
72/09) и члана 42. став 1. Закона о Влади („Службени гласник РС”, бр. 55/05,
71/05 – исправка, 101/07 и 65/08),
Влада
доноси
 
УРЕДБУ
о утврђивању Просторног плана подручја инфраструктурног
коридора Ниш – граница Бугарске
„Службени гласник РС“, број 86 од 21. октобра
2009. 

 

 
Члан 1.
Утврђује
се Просторни план подручја инфраструктурног коридора Ниш – граница Бугарске (у даљем
тексту: Просторни план), који је одштампан уз ову уредбу и чини њен саставни део.
 
Члан 2.
Просторним
планом утврђују се основе организације, коришћења, уређења и заштите подручја инфраструктурног
коридора на деловима територија града Ниша, и општина Бела Паланка, Пирот и Димитровград.
 
Члан 3.
Просторни
план састоји се из текстуалног дела и графичких приказа.
Графички
прикази (рефералне карте) положаја инфраструктурних система у инфраструктурном коридору,
намене простора, заштите простора и саобраћајне мреже и објекти, израђени су у размери
1 : 50.000.
Графичке
приказе из става 2. овог члана, израђене у 14 примерака, оверава својим потписом
министар надлежан за послове просторног планирања.
Текстуални
део Просторног плана објављује се у „Службеном гласнику Републике Србије”.
 
Члан 4.
Просторни
план се спроводи плановима детаљне регулације, плановима и програмима развоја и
прописима и општим актима донетим за његово спровођење.
 
Члан 5.
Графички
прикази из члана 3. став 2. ове уредбе чувају се трајно у Влади (један примерак),
Министарству за инфраструктуру (један примерак), Министарству за телекомуникације
и информационо друштво (један примерак), Јавном предузећу „Путеви Србије” (један
примерак), граду Нишу (један примерак), општинама Бела Паланка, Пирот и Димитровград
(по један примерак), Министарству животне средине и просторног планирања (три примерка)
и Републичкој агенцији за просторно планирање (три примерка).
 
Члан 6.
Право
на непосредан увид у графичке приказе из члана 3. став 2. ове уредбе имају правна
и физичка лица под условима и на начин који ближе прописује министар надлежан за
послове просторног планирања.
 
Члан 7.
Урбанистички
планови и пројекти ускладиће се са одредбама ове уредбе на начин утврђен Просторним
планом.
Планови
и програми развоја који се доносе по посебним прописима, прописи и други општи акти
ускладиће се са одредбама ове уредбе у року од две године од дана њеног ступања
на снагу.
Урбанистички
планови и пројекти, планови и програми развоја донети до дана ступања на снагу ове
уредбе, примењују се у деловима који нису у супротности са овом уредбом.
 
Члан 8.
Даном
ступања на снагу ове уредбе престаје да важи Уредба о утврђивању Просторног плана
подручја инфраструктурног коридора Ниш – граница Бугарске („Службени гласник РС”,
бр. 83/03 и 41/06). 
 
Члан 9.
Ова
уредба ступа на снагу осмог дана од дана објављивања у „Службеном гласнику Републике
Србије”.
  
05 број 110-6334/2009-1
У Београду, 9. октобра 2009. године
Влада
Први потпредседник Владе –
заменик председника Владе,
Ивица Дачић, с.р.
 
 
ПРОСТОРНИ ПЛАН
ПОДРУЧЈА ИНФРАСТРУКТУРНОГ КОРИДОРА НИШ – ГРАНИЦА
БУГАРСКЕ
 
I. ПОЛАЗНЕ ОСНОВЕ
 
1. Правни и плански основ за израду Просторног
плана
 
Просторни
план подручја инфраструктурног коридора Ниш – граница Бугарске (у даљем тексту:
Просторни план) је дугорочни плански документ којим се разрађује Просторни план
Републике Србије, утврђују планска решења, смернице и правила за коришћење, организацију,
уређење и заштиту простора, као и изградњу, реконструкцију и функционисање магистралних
и регионалних инфраструктурних система на подручју Просторног плана за период до
2026. године.
Просторни
план је израђен на основу Одлуке о изради Просторног плана подручја инфраструктурног
коридора Ниш – граница Бугарске (у даљем тексту: Одлука), коју је донела Влада на
седници од 19. јуна 2000. године („Службени гласник РС”, број 22/00), а према Програму
израде Просторног плана подручја инфраструктурног коридора Ниш – граница Бугарске
(у даљем тексту: Програм) који је саставни део те одлуке.
Планска
решења Просторног плана урађена су у складу са одредбама Закона о планирању и изградњи
(„Службени гласник РС”, број 47/03), Закона о Просторном плану Републике Србије
(„Службени гласник РС”, број 13/96) и Правилника о садржини и изради планских докумената
(„Службени гласник РС”, број 60/03) и других комплементарних закона из области саобраћаја,
водопривреде, животне средине, споменика културе и др.
 
2. Садржај Просторног плана
 
Просторни
план је елабориран у две књиге од којих свака садржи:
КЊИГА
I
I
Границе Просторног плана
II
Значај и функцију инфраструктурног коридора за интеграцију простора
III
Циљеве и основне поставке развоја подручја Просторног плана 
IV
Организацију и намену простора
V
Размештај магистралних инфраструктурних система у инфраструктурном коридору
VI
Заштиту простора
VII
Правила за уређење и коришћење простора
VIII
Примену и спровођење Просторног плана
IX
Карте Просторног плана
 
КЊИГА
II
Брдска
варијанта аутопута Е-80 Ниш – граница Бугарске на деоници Бела Паланка – петља
„Пирот – исток”.
Документациона
основа Просторног плана елаборирана је у књигу III и садржи: документацију о важећим
просторним и урбанистичким плановима и релевантним развојним документима, анализу
и оцену развоја и организације, коришћења и уређења простора, циљеве и пројекције
развоја, планска решења са образложењем и смерницама за спровођење Просторног плана,
услове за израду и друга документа из процедуре припремања, јавног увида и стручне
расправе о Просторном плану.
 
3. Циљ израде Просторног плана
 
Просторни
план је израђен са циљем да се утврде таква решења за изградњу, реконструкцију,
усаглашавање и опремање магистралних инфраструктурних система у коридору од Ниша
до границе Бугарске и таква решења и смернице за организацију, уређење и заштиту
природних, створених и планираних вредности на подручју Просторног плана која ће
да обезбеде:
–
уравнотежено и хармонично функционисање свих магистралних инфраструктурних система
у коридору;
–
релативизирање конфликата које производе инфраструктурни системи међусобно и у односу
на окружење;
–
максимизирање позитивних ефеката инфраструктурног коридора на окружење (подстицај
за развој друштвених заједница кроз које пролази коридор);
–
рационално заузимање пољопривредног земљишта и шума у грађевинске сврхе.
 
II. ОБУХВАТ И ГРАНИЦЕ ПРОСТОРНОГ ПЛАНА
 
1. Обухват Просторног плана
 
Просторни
план обухвата подручје магистралног инфраструктурног коридора Ниш – граница Бугарске
које је утврђено Просторним планом Републике Србије.
Просторни
план обухвата нарочито:
1)
коридоре магистралних инфраструктурних система, како постојећих тако и планираних,
са заштитним појасом и пратећим објектима и то: аутопута Е-80 (М.1.12), пруге за
возове великих брзина Е-70, гасовода, магистралних оптичких каблова, водотока Нишаве;
2)
коридоре алтернативних и регионалних инфраструктурних система и то: алтернативног
путног правца аутопута Е-80, регионалних путева, регионалне пруге;
3)
зону утицаја инфраструктурног коридора ширине 1–5 km од крајњег магистралног инфраструктурног
система, изузев на подручју Генералног плана Ниша, где се обухват Просторног плана
своди на мрежу коридора магистралних инфраструктурних система.
Подручје
Просторног плана обухвата простор површине око 998,41 m² и дужине од око
92,00 km на делу територије: 
1)
града Ниша: целе катастарске општине Чамурлија, Паљина, Рујник, Доњи Матејевац
2, Кнез Село, Манастир Просек, Раутово, Чукљеник, Куновица, Сићево, Острвица, Равни
До, Банцарево и делове катастарских општина Радикина Бара, Јелашница, Паси Пољана,
Ниш – Бубањ, Ново Село, Медошевац, Поповац, Трупале, Горњи Комрен, Доњи Комрен,
Ниш – Црвени крст, Ниш – Ћеле кула, Ниш – Пантелеј, Хум, Бреница, Каменица, Доњи
Матејевац 1, Горњи Матејевац, Доња Врежина, Брзи Брод, Суви До, Прва Кутина, Нишка
Бања, Горња Врежина и Малча; 
2)
општине Бела Паланка: целе катастарске општине Градиште 1, Градиште 2, Црнче, Долац,
Крушац, Ланиште, Лесковик, Тамњаница, Вета, Топоница, Врандол, Дражево, Моклиште,
Црвени Брег, Глоговац, Црвена Река, Шпај, Вргудинац, Ново Село, Мокра, Ореовац,
Кременица, Клисура, Теловац, Чифлик, Сињац, Трешњаци, Љубатовица, Клење, Букуровац,
Дол, Варош, Бела Паланка и Ван Варош;
3)
општине Пирот: целе катастарске општине Враниште, Црноклиште, Црвенчево, Куманово,
Темска, Сопот, Нишор, Градашница, Бериловац, Извор, Басара, Станичење, Мали Суводол,
Велики Суводол, Гњилан, Понор, Блато, Костур, Барје, Чифлик, Расница, Пирот – град,
Пирот – ван варош, Пољска Ржана, Трњана, Петровац, Држина, Велики Јовановац, Мали
Јовановац, Велико Село, Крупац, Градиште, Чиниглавци, Милојковац, Обреновац, Срећковац,
Суково и Војнеговац;
4)
општине Димитровград: целе катастарске општине Паскашија, Гојин Дол, Жељуша, Лукавица,
Градиње, Бачево и Димитровград.
На
територији града Ниша подручје Просторног плана обухвата простор површине од око
221,44 km², на територији општине Бела Паланка 281,0073 km², на територији
општине Пирот 428,8575 km² и на територији општине Димитровград 67,1026 km².
Подручје
Просторног плана приказано је на рефералним картама Просторног плана у размери
1 : 50 000.
 
2. Границе Просторног плана
 
Границе
Просторног плана одређене су по правилу границама катастарских општина или географским
границама.
На
подручју Генералног плана Ниша границе Просторног плана одређене су границама коридора
магистралних инфраструктурних система који пролазе овим подручјем.
Утврђују
се следеће границе Просторног плана:
–
Западна граница – почиње на тромеђи катастарских општина Доњи Међурово, Чокот и
Ново Село. Из ове тачке граница прати западну границу зоне заштите пруге на деоници
Д. Међурово – Трупале до укрштања са аутопутем Е-75 Ниш – Скопље и обилази Трупалску
петљу прво са југа у дужини од 800 m, па даље правцем северо-запад у дужини од
1 km. Овде се граница под правим углом ломи и иде на северо-исток у дужини од 1 
km, поново пресеца аутопут Е-75 Ниш – Скопље и даље истим правцем прати западну
страну зоне заштите гасовода до пресека са регионалним путем Ниш – Г. Топоница.
Затим, граница скреће под правим углом на северозапад и у дужини од 350 m прати
источну границу коридора регионалног пута Ниш – Г. Топоница до пресека са источном
границом катастарске општине Вртиште. Од ове тачке граница прати источне границе
катастарских општина Вртиште, Горња Топоница, Берчинац до тромеђе катастарских општина
Берчинац, Паљина и Горња Трнава;
–
Северна граница – од тромеђе катастарских општина Берчинац, Горња Трнава и Паљина
граница иде на југоисток северном границом катастарских општина Паљина, Рујник,
Хум, Бреница и Хум до тромеђе катастарских општина Рујник, Лесковик и Хум; ломи
се ка североистоку и прати северне границе катастарских општина Хум, Бреница и Каменица
до тромеђе катастарских општина Хум, Церје и Грбавче; наставља ка југоистоку пратећи
границе катастарских општина Каменица, Доњи Матејевац II, Горњи Матејевац и Кнез
Село до четворомеђе катастарских општина Кнез Село, Јасеновик, Пасјача и Малча.
Од ове тачке граница продужава ка истоку северним границама катастарских општина
Малча и Сићево до тромеђе града Ниша и општина Сврљиг и Бела Паланка. Од ове тачке
граница планског подручја Просторног плана прати границе катастарских општина територије
општине Бела Паланка настављајући северним границама катастарских општина Градиште
I, Долац, Крупац, Врандол, Дражево, Моклиште, Дол, Букуровац, Клење, Љубатовица
и Трешњанци до тромеђе катастарских општина Враниште, Осмаково и Трешњанци. Од ове
тачке граница планског подручја Просторног плана прати границе катастарских општина
територије општине Пирот настављајући прво западном, северном и источном границом
катастарске општине Враниште, потом североисточном границом катастарске општине
Црноклиште, па северном границом катастарске општине Куманово одакле прати границу
катастарске општине Темска до тромеђе катастарских општина Темска, Ореовица и Сопот
и даље границом катастарских општина Сопот, Нишор, Градашница, Бериловац, Извор,
Басара, Крупац, Велико Село и Чиниглавци до четворомеђе катастарских општина Петрлаш,
Паскашија, Милојковац и Чиниглавци. Од ове тачке граница планског подручја Просторног
плана прати границе катастарских општина територије општине Димитровград, настављајући
северним границама катастарских општина Паскашија, Димитровград и Бачево до државне
границе између Републике Србије и Републике Бугарске;
–
Источна граница – почиње у разделној тачки катастарских општина Бачево и Бребевница,
скреће на југозапад и источним границама катастарских општина Бачево, Градиње и
Лукавица прати државну границу до тачке разграничења између катастарских општина
Лукавица и Сливница.
–
Јужна граница – почиње у тачки разграничења катастарских општина Лукавица и Сливница
општине Димитровград, потом мења правац ка северозападу пратећи јужне границе катастарских
општина Лукавица, Жељуша и Гојин Дол до тромеђе катастарских општина Гојин Дол,
Срећковац и Доња Планиница. Од ове тачке граница планског подручја Просторног плана
прати границе катастарских општина територије општине Пирот, настављајући јужним
границама катастарских општина Срећковац, Суково, Војнеговац, Петровац, Држина,
Пирот-ванварош, Расница, Костур, Блато и Понор до тромеђе катастарских општина Понор,
Теловац и Шљивовик. Од ове тачке граница планског подручја Просторног плана прати
границе катастарских општина територије општине Бела Паланка, настављајући јужним
границама катастарских општина Теловац, Клисура, Ореовац, Мокра, Ново Село, Топоница,
Вета; ломи се ка северу западном границом катастарске општине Вета до тромеђе катастарских
општина Вета, Банцарево и Горња Студена. Од ове тачке граница планског подручја
Просторног плана прати границе катастарских општина територије града Ниша, настављајући
ка западу, јужним границама катастарских општина Банцарево, Чукљеник, Раутово, Радикина
Бара до тромеђе катастарских општина Радикина Бара, Лазарево Село и Прва Кутина.
Од ове тачке граница прати источни коридор далековода Ниш 2 – Лесковац у дужини
од 500 m до пресека са источном границом грађевинског подручја Ниша и прати је до
пресека са путем Нишка Бања–Радикина Бара. Граница наставља источном страном пута
до пресека са далеководом Ниш 2 – Софија и даље јужном границом коридора далековода
у дужини 1,7 km до пресека са источном границом грађевинског подручја Ниша. Овде
граница иде на северо-исток пратећи границу грађевинског подручја Ниша до пресека
са путем Ниш–Димитровград. 
На
подручју Генералног плана Ниша граница Просторног плана прати границе коридора магистралних
инфраструктурних система.
 
III. ЗНАЧАЈ И ФУНКЦИЈА ИНФРАСТРУКТУРНОГ КОРИДОРА
ЗА ИНТЕГРАЦИЈУ ПРОСТОРА
 
Економско,
садржајно и инфраструктурно повезивање Републике Србије са окружењем одвија се првенствено
развијањем транзитних функција између Европе и Азије токовима који прате главне
осовине развоја Републике Србије: Дунавско-Савску и Моравску осовину развоја.
Централни
положај Републике Србије на Балканском полуострву и укрштање Дунавско-Савске и Моравске
осовине развоја на њеној територији представљају компаративну предност Републике
Србије и реалну могућност за формирање најкраће друмске и железничке везе западне
и централне Европе са земљама јужне Европе и Азије преко територије Републике Србије.
Планом
Паневропске саобраћајне мреже утврђен је мултимодални коридор „10” (Салцбург–Љубљана–Загреб–Београд–Ниш–Скопље–Велес–Солун)
са краком „Ц” Ниш–Димитровград–Софија, који представља окосницу формирања инфраструктурног
коридора Ниш–граница Бугарске.
Изградња
инфраструктурног коридора Ниш–граница Бугарске утицаће подстицајно на бољу саобраћајну
и привредну повезаност Републике Србије са окружењем као и на бржи развој региона
који се наслања на овај коридор. Преко овог коридора и регионалне саобраћајне мреже
оствариће се боље везе југоисточне Србије са западном, централном и јужном Србијом
и тимочким Подунављем. Интензивирање и повезивање саобраћајних токова у коридору
утицаће на јачање привредних и других функција Ниша, који је већ сада најзначајније
чвориште у Републици Србији после Београда, као и на развој Пирота, Беле Паланке
и Димитровграда, центара на траси коридора Ниш–граница Бугарске.
У
инфраструктурном коридору Ниш–граница Бугарске утврђени су следећи магистрални инфраструктурни
системи:
–
аутопут Е-80;
–
железничка пруга Е-70 за возове великих брзина;
–
магистрални оптички кабл;
–
магистрални гасовод;
–
далеководи 110 kV, 220 kV и 400 kV;
–
објекти заштите од вода – одбрамбени насипи, цевовод регионалног система  водоснабдевања.
 
1. Значај и функција аутопута Е-80
 
Путни
правац Е-80 Ниш–граница Бугарске има веома значајну саобраћајну функцију у Републици
Србији (М1.12), као и у мрежи Е путева средње и југоисточне Европе. Функционално
представља крак основног магистралног пута М-1, који се пружа у правцу Бугарске
и Турске односно земаља Блиског и Средњег Истока, а саобраћајно-стратешки се поклапа
са правцем трансевропског (ТЕМ) пута и краком „Ц” Паневропског мултимодалног коридора
„10”. Као саставни део оптималне путне везе између европске и азијске путне мреже
има велики значај у комуницирању Европе са Блиским Истоком преко територије Републике
Србије и у повезивању земаља западно европског и алпског подручја са земљама на
југоистоку Европе и подручју Азије.
Преко
мреже ТЕМ путева који се пружају територијом Републике Србије, пут Е-80 повезује
се са:
–
западном Европом преко путног правца Е-75 Ниш–Београд–Суботица;
–
Грчком, преко путног правца Е-75 Ниш–граница Македоније;
–
средњом и западном Србијом преко путног правца 
Е-761
у долини Западне Мораве;
–
са Црном Гором преко аутопута Е-80 Ниш–Приштина–Косовска Митровица–Рожаје;
–
са источном Европом преко путног правца Е-70 Београд–Панчево–граница Румуније;
–
са Јадраном, путним правцем Е-763 Београд–Бар.
Функција
аутопута Е-80 Ниш–граница Бугарске је прихватање планираних и очекиваних саобраћајних
токова и подстицање развоја подручја у зони утицаја планираног аутопута.
 
2. Значај и функција железничке пруге за возове
великих брзина Е-70
 
Железничке
пруге у коридору „10” повезаће Републику Србију са свим деловима Европе, са Блиским
и Далеким истоком, а крацима коридора „10”, у којима је и пруга Е-70, омогућити
регулисање железничког саобраћаја повезујући велике градове Европе са градовима
Републике Србије пругама за брзине од 160 – 250 km/ha. 
На
основу плана развоја железничке мреже Европе и потребе развоја железничког саобраћаја
у Републици Србији утврђено је да пруге за велике брзине представљају надградњу
на систем двоколосечних пруга стандардних брзина. Пруге за велике брзине уклапају
се у мрежу пруга за велике брзине Европе, а у основи се воде по коридорима постојећих
пруга. 
Пруга
за возове великих брзина Е-70 Ниш–граница Бугарске, дефинисана Просторним планом
Републике Србије, повезује се са планираним пругама за велике брзине (Е-85) Суботица-Београд–Ниш–граница
Македоније, (Е-66) Београд–Панчево–граница Румуније и Београд–Шид–граница Хрватске.
Функција
пруге за возове великих брзина јесте да испуни захтеве ефикасности, безбедности
и економичности транспорта путника и робе побољшањем конкурентске оспособљености
железничког у односу на друге видове саобраћаја.
 
3. Значај и функција магистралних оптичких каблова
 
Оптички
каблови који су положени од транзитне телефонске централе „Ниш” зракасто ка:
–
северу, према међународној (транзитној) централи „Београд”;
–
истоку, према главној телефонској централи „Пирот” и међународној телефонској централи
„Софија”;
–
југу, према главној телефонској централи „Врање” и међународној телефонској централи
„Скопље”;
–
југозападу, према транзитној телефонској централи „Приштина”;
–
североистоку, према главној телефонској централи „Зајечар”,
омогућавају
укључивање међународне централе Ниш у међународни саобраћај према истоку, југу и
северу и обављање локалног телефонског саобраћаја преко транзитне телефонске централе
„Ниш”.
 
4. Значај и функција магистралног гасовода
 
У
инфраструктурном коридору Ниш–граница Бугарске, Ниш, својим положајем у мрежи планираних
магистралних гасовода, има изузетан значај као „чвориште” из кога се рачвају гасоводи
за све правце јужне и источне Србије.
Магистрални
гасоводи МГ-09 „Појате–Ниш” и МГ-10 „Ниш–Димитровград” који се спајају у изграђеном
ГРЧ-у „Ниш” омогућавају двострано снабдевање гасом (из правца Мађарске и из правца
Бугарске) територије Републике Србије.
 
5. Значај и функција електроенергетских објеката
 
У
инфраструктурном коридору Ниш–граница Бугарске, а у оквиру преносног 400 kV система
Србије, ТС 400/220/110 kV „Ниш 2” је једно од најзначајнијих чворишта. До њега долазе
далеководи из највећих централа „Обреновца” (преко Крагујевца), „Ђердапа” (преко
Бора) и Аутономне покрајине Косово и Метохија. Преко далековода за Софију врши се
размена енергија са Бугарском, а преко 220 kV мреже из ТС „Ниш 2” снабдева се енергијом
конзумно подручје Лесковца и дела Врања, а по потреби и конзумно подручје Крушевца.
Преко
110 kV мреже из ТС „Ниш 2” снабдевају се електричном енергијом потрошачи у Нишавској
и Топличкој котлини, Алексинац са Соко Бањом, Сврљиг и по потреби део конзума Лесковца.
 
 
6. Значај и функција водопривредних система
 
„Нишавски
подсистем” за снабдевање становништва водом представља део Доње-Јужноморавског регионалног
система из ког се снабдевају водом насеља у општини Ниш и Бела Паланка и из кога
ће се снабдевати водом насеља у општинама Пирот, Димитровград, Гаџин Хан и Мерошина
када се у коначној фази изградње подсистема укључе акумулације „Селова” (у изградњи)
на Топлици и „Завој” (изграђена) на Височици.
Регулациони
радови изведени углавном на Нишави затварају касете око већих насеља Ниша, Беле
Паланке, Пирота и Димитровграда и служе за одбрану територије насеља и пољопривредног
земљишта у њиховој непосредној близини. Изградњом линијских система у оквиру Јужноморавског
система, постићи ће се адекватна заштита од поплава и могућност планског и контролисаног
коришћења, уређења и заштите речних вода.
Планиране
акумулације на Нишави „Сопот” и „Чифлик” имају за циљ побољшање електроенергетског
потенцијала као основне намене, углавном локалног карактера и одржавање режима малих
вода и биолошког минимума.
Решавање
проблема пречишћавања отпадних вода Ниша и Пирота у склопу Јужноморавског система
коришћења, уређења и заштите речних вода уз учешће постојећих постројења у Белој
Паланци и Димитровграду, добија на значају у оквиру обезбеђења прописане категорије
водотока, односно заштите вода у сливу Нишаве, посебно најузводнијих деоница основног
тока реке и њених притока.
Поља
за наводњавање и одводњавање углавном служе као допунске мере стабилизације пољопривредне
производње у првом реду ради неутрализације последица суше (Бело Паланачко поље)
и као заштита земљишта од сувишних вода (Пиротска котлина). С обзиром на то да имају
искључиво локални карактер, немају посебан значај на подручју коридора.
 
IV. ЦИЉЕВИ И ОСНОВНЕ ПОСТАВКЕ РАЗВОЈА ПОДРУЧЈА
ПРОСТОРНОГ ПЛАНА
 
1. Општи циљеви
 
Утврђују
се општи циљеви дугорочног развоја подручја Просторног плана, и то:
–
остваривање уравнотеженог и хармоничног развоја укупног подручја Просторног плана;
–
ублажавање негативних демографских и привредних кретања на подручју Просторног плана;
–
подстицање рационалне организације и уређења простора у складу са могућностима простора
и са потребама дугорочног социјалног и економског развоја;
–
остваривање оптималног коришћења земљишта у складу са његовим природно-еколошким
својствима и потенцијалима;
–
оптимално коришћење погодности географско-саобраћајног положаја подручја Просторног
плана;
–
активирање природних и антропогених туристичких вредности;
–
формирање рационалне мреже инфраструктурних система и њено уклапање у јединствене
техничке системе ширих подручја;
–
отклањање негативних последица и деградационих процеса од функционисања већ изграђених
инфраструктурних система на стање и квалитет земљишта, вода, ваздуха и грађевинских
објеката;
–
усклађивање концепције организације, уређења и заштите простора са потребама заштите
животне средине, природних вредности и непокретних културних добара од елементарних
и других непогода и од интереса за одбрану.
 
2. Посебни циљеви
 
2.1. Коришћење и организација простора
 
У
циљу очувања пољопривредног и шумског земљишта као трајног, непроцењивог добра,
треба обезбедити:
–
заустављање тенденције стихијског заузимања плодног земљишта у непољопривредне сврхе;
–
усклађивање обима и начина коришћења пољопривредног земљишта и шума са природним
условима и ограничењима;
–
побољшање стања уређености пољопривредног земљишта путем комасација, мелиорација,
регулација водотокова, уређења путне мреже, уређења насеља и руралне средине.
У
циљу диференцијације функција центара у потенцијалној мрежи насеља у оквиру Просторног
плана и у његовом функционалном окружењу треба:
–
усмерити насељавање урбано поларизованог становништва у насеља вишег степена централитета
у оквиру потенцијалне мреже насеља;
–
повећати степен урбанизованости сеоских насеља;
–
подстицати дисперзију привредних капацитета у секундарне центре у оквиру потенцијалне
мреже насеља.
 
2.2. Саобраћај и везе
 
Циљеви
развоја саобраћаја базирају се на компаративним предностима саобраћајно-стратешког
положаја Републике Србије и подручја Просторног плана на раскрсници коридора међународних
саобраћајних праваца Е-75 и Е-80, који повезују земље Европе са земљама Блиског
истока и Северне Африке, а то су:
–
изградња деонице међународног пута Е-80 Ниш–граница Бугарске, као крака „Ц” Ниш–Софија–Истанбул
мултимодалног коридора „10”;
–
укључивање региона у међународне токове саобраћаја;
–
модернизација магистралне путне мреже;
–
унапређење и развој мреже регионалних и локалних путева;
–
изградња обилазница на магистралним правцима кроз веће градове Ниш, Пирот и Димитровград;
–
изградња деонице пруге за возове великих брзина до 250 km/ha као крака „Ц” 
Ниш–Софија–Истанбул Паневропског коридора „10”;
–
модернизација постојеће магистралне железничке пруге Ниш–Пирот–Димитровград за возове
брзине до 120 km/ha;
–
изградња робно-транспортних центара и укључење у систем европских робно-транспортних
центара;
–
полагање оптичких каблова и укључење региона у међународни телекомуникациони систем;
–
развој кабловске телевизије и мобилне телефоније.
 
2.3. Остала инфраструктура
 
У
развоју остале инфраструктуре циљеви су:
–
рационално заузимање нових простора за изградњу мреже инфраструктуре;
–
координирано и контролисано вођење планираних инфраструктурних система кроз инфрастаруктурне
коридоре свуда где то природни фактори и технолошко-технички услови грађења експлоатације
и заштите дозвољавају;
–
размештај магистралних инфраструктурних система у коридору којим се број премошћавања
водотока и депресија и међусобног укрштања своди на најмању могућу меру, с тим да
је за магистралне инфраструктурне системе са значајним техничко-технолошким и локацијским
захтевима (аутопут и железничка пруга) пожељан размештај дуж исте обале водотока;
–
положај трасе инфраструктурних система који је безбедан од дејства великих вода
водотока и не угрожава објекте у залеђу од штетних дејства унутрашњих вода;
–
повећање производње енергије коришћењем хидропотенцијала реке Нишаве;
–
побољшање квалитета рада и поузданости постојеће електроенергетске мреже и магистралне
гасоводне мреже и даљи развој ових мрежа и система;
–
ревитализација делова мреже 110, 220 и 400 

kV;
–
гасификација градова у подручју коридора, на бази усклађених концепција гасификације
и топлификације.
 
3. Утицај инфраструктурног коридора на окружење
 
Активирање
и експлоатација мреже планираних и потенцијалних инфраструктурних система у инфраструктурном
коридору оствариће непосредне (промена начина коришћења простора) и посредне (демографска
кретања, мрежа насеља, привредни развој) утицаје на само подручје Просторног плана
и његово функционално окружење.
Усмеравањем
ових утицаја обезбедиће се:
–
довођење у склад локалних и регионалних интереса са националним;
–
покретање привредних активности и читавог ланца међусобно повезаних социјалних и
просторних унапређења,
–
подизање подручја и окружења на виши степен инвестиционе привлачности.
Подручје
Просторног плана представља део макрорегионалног подручја Ниша, које свој утицај
остварује на подручју које чини 31 општина, са око 1,3 милиона становника. Концентрација
свих видова саобраћаја на уском подручју речних долина Јужне Мораве, Нишаве и Топлице
условила је концентрацију око 90% укупног становништва региона, градских насеља,
привредних капацитета неаграрног карактера и магистралних инфраструктурних система
на овим осовинама.
Развојне
перспективе подручја обухваћеног Просторним планом биће вишеструке, и то: 
1)
предности које проистичу из географско-саобраћајне позиције подручја Просторног
плана, које имају трајну вредност, на основу које се у планском периоду може очекивати
реализација значајних ефеката у домену инвестиционих улагања што ће генерирати и
друге економске ефекте и промене у простору;
2)
у домену демографских кретања не очекује се већи обим просторне редистрибуције становништва.
За интензивнија миграциона кретања не постоје претпоставке у укупном демографском
потенцијалу који се налази у силазној развојној фази (негативан природни прираштај,
неповољна старосна структура становништва). Степен концентрације становништва у
градским центрима (Ниш, Пирот, Бела Паланка, Димитровград) ће се повећавати, више
по основу опадања укупног броја становника у сеоским насељима него по основу пораста
у градовима;
3)
хијерархија градских центара одређује доминантну улогу у систему насеља већ афирмисаним
центрима (Ниш, Пирот, Бела Паланка и Димитровград) који ће задржати стечене позиције
са становишта интеррегионалне поделе функције (тростепена хијерархија).
Промене
у структури сеоских насеља обележиће наставак већ започетог процеса демографског
пропадања (гашења) великог броја малих насеља и формирање мањих центара са обележјима
урбане структуре на руралном подручју. Процес формирања руралних центара подразумева
њихово преструктурирање са становишта заступљености друштвено-економских активности,
тако што ће се у њима развијати и неаграрне делатности (занатство, ситна индустрија,
угоститељство и остале услужне делатности). Степен ових промена зависиће од величине
и позиција центра у мрежи насеља, односно положаја у односу на инфраструктурне системе
у првом реду саобраћајне. Формирање већег броја оваквих центара са полифункционалним
одликама подразумева виши ниво друштвено-економске развијености, а имаће позитивне
ефекте у смислу смањења потреба за транспортом, успоравање динамике раста већих
урбаних центара, побољшања квалитеета животне средине у насељима, ефикаснију заштиту
у случају ратних и мирнодопских опасности;
4)
простор обухваћен Просторним планом има добре претпоставке за интензиван развој
привреде, и то: повољан географско-саобраћајни положај, постојеће индустријске капацитете
и природно-еколошки и демографски потенцијал. Полазећи од наведених услова, привредни
развој ће се усмеравати у следећим правцима:
–
приоритетни развој терцијарних делатности (саобраћајне услуге, трговина, угоститељство,
туризам). Локационе повољности за изградњу одговарајућих објеката налазе се на скоро
целој релацији пута и пруге. У овом погледу две локације имају изразите предности:
туристички комплекс на граничном прелазу „Градина” на територији општине Димитровград
и подручје града Ниша, посебно простор деонице аутопута од Трупала до Просека. За
ове локације већ су припремљени одговарајући урбанистички планови и започете активности
на изградњи робно-транспортних центара, слободних царинских зона, угоститељско-туристичких
објеката и сервиса;
–
развој индустрије који ће карактерисати два приоритета, и то: технолошко, организационо
и власничко преструктуирање постојећих друштвених предузећа и дисперзиван размештај
малих индустријских капацитета за чију изградњу постоје услови у секундарним и општинским
центрима заједнице насеља. Ова стратешка оријентација треба да реализује више позитивних
развојних ефеката, од којих су најзначајнији побољшање конкурентске позиције на
светском тржишту и брзо ефектуирање инвестиционих улагања у смислу пораста укупног
друштвеног производа и запослености;
–
развој пољопривреде који ће се базирати на природним потенцијалима, традицији и
савременим техничко-технолошким и научним достигнућима. Организациона форма која
обједињује наведене факторе је агрокомплекс који, осим примарне пољопривредне производње,
подразумева индустријску прераду, прометну и развојну функцију. Предност овој области
имаће развој воћарства, виноградарства и сточарства, односно производња еколошки
здраве хране за којом ће се у будућности стално повећавати тражња на домаћем и светском
тржишту;
–
развој туризма са изградњом и уређењем туристичких комплекса за транзитни туризам
у коридору аутопута (информациони пунктови, мотели, одморишта, гранични прелаз
„Градина”), боравишни туризам у градским и бањским туристичким центрима као што
је Ниш са Медијаном и Церјанском пећином, Бела Паланка, Пирот, Димитровград, Нишка
Бања и други видови туризма као што је здравствени туризам у Нишу и Нишкој Бањи,
конгресни туризам у Нишу и Нишкој Бањи, рекреативни туризам на Бојаниним водама,
у Дивљани, Сићевачкој клисури, Бањи Топило, Каменичком Вису и други. Саобраћајна
повезаност атрактивних туристичких потенцијала са подручјем инфраструктурног коридора
остварена је преко саобраћајних чворишта и саобраћајних праваца и то: преко триангле
Трупале правцем Е-75 (М.1) са Сокобањом, језером Бован, Озреном, Врањском и Бујановачком
Бањом; правцем М-25 са туристичком регијом Копаоник; правцем М-25 са централном
перипанонском регијом Ђердап и са истоименим националним парком; правцем Р-121 са
источном високопланинском регијом Старе Планине са Завојским језером, Видличем,
Заглавком, Буџаком; правцима Р-244а и М-9 са источном високопланинском регијом Крајишта
и Власине са клисуром Јерме, Чемерником, Вардеником, Погановским манастиром, Звоначком
Бањом, Власинским језером;
–
развој рударства и енергетике узевши у обзир могућност наставка вршења експлоатације
минералних сировина и развоја нових лежишта минералних сировина, као и локације
за изградњу малих хидроелектрана које се налазе у оквиру подручја овог просторног
плана у складу са документом „Катастар малих хидроелектрана на територији СР Србије
ван САП” из 1987. године и могућност градње комбинованог постројења за производњу
електричне и топлотне енергије на гас капацитета до 600МЊ а за потребе града Ниша.

 
V. ОРГАНИЗАЦИЈА И НАМЕНА ПРОСТОРА
 
Планска
решења организације и намене простора графички су приказана на рефералној карти
2. Просторног плана.
 
1. Организација простора
 
Према
демографској пројекцији на подручју општина чији делови улазе у састав подручја
Просторног плана ће 2026. године живети 313.750 становника (подручје града Ниша
226.350, општина Бела Паланка 12.600, општина Пирот 64.100, општина Димитровград
10.700) у 97 насеља. Јасно је изражено пет нивоа центара који у потенцијалној мрежи
насеља представљају:
–
макрорегионални центар: Ниш;
–
регионални центар: Пирот;
–
градске центре: Бела Паланка и Димитровград;
–
центре заједнице села (укупно 5): Горњи Матејевац (град Ниш); Црвена Река и Чифлик
(општина Бела Паланка); Темска и Суково (општина Пирот);
–
центре два и више села (укупно 13): Јелашница, Сићево, Малча, Каменица, Хум (град
Ниш); Глоговац, Долац, Моклиште (општина Бела Паланка); Блато, Крупац, Расница и
Станичење (општина Пирот); и Жељуша (општина Димитровград).
Приоритети
потенцијалне организације простора су:
1)
конституисање Ниша као градске заједнице и макрорегиона Ниш као основних административних
јединица у оквиру Републике Србије и успостављање трајнијих регионалних утицаја
на подручју макрорегиона са побољшањем саобраћајне и инфраструктурне повезаности;
2)
политика развоја села и руралних подручја подстицањем развоја инфраструктуре на
овом подручју и подизањем стандарда његове опште опремљености;
3)
изградња, развој и повезивање магистралних и регионалних инфраструктурних система
(аутопут Е-80, пруга за возове великих брзина, оптички кабл, гасовод и др.) као
предуслова привредног активирања регионалних развојних предности простора;
4)
подизање квалитета и нивоа услуга у оквиру магистралних и регионалних инфраструктурних
система.
Планска
мрежа насеља утврдиће се регионалним просторним планом макрорегиона или Нишавског
округа, док се овим просторним планом дефинишу само полазишта и потенцијалне оријентације.
 
2. Намена простора
 
Као
резултат пројекције дугорочног друштвено – економског и демографског развоја на
подручје Просторног плана утврђена је намена простора за:
1)
неизграђено подручје, површине 857,73 km² (86% од укупног простора подручја
Просторног плана) које чине пољопривредно земљиште, шуме и шумско земљиште, водно
земљиште и остале слободне површине;
2)
изграђено подручје, површине 140,68 km² (14% од укупног простора подручја Просторног
плана) које чине површине насеља, посебних функција, мреже и објекти инфраструктурних
система и других изграђених простора.
 
2.1. Неизграђено подручје
 
2.1.1. Пољопривредно земљиште
 
Најквалитетније
пољопривредно земљиште налази се у долинама река Јужне Мораве и Нишаве. До краја
планског периода површина пољопривредног земљишта ће се смањити за 7,18% односно
71,64 km² и износиће укупно 294,15  km² до краја 2026. године. 
Смањење
ће бити проузроковано ангажовањем 15,08 km² пољопривредног земљишта за изградњу
инфраструктурних система (аутопут и пруга) и за проширење граница грађевинског подручја
градова Ниш, Бела Паланка и Димитровград и Пирот за 55,56 km². Није предвиђена
промена структуре коришћења пољопривредног земљишта на појасевима постављања оптичког
кабла и гасовода.
Планирано
је обнављање и интензивирање пољопривредне производње активнијим коришћењем земљишта
у складу са његовим педолошким својствима. Реализација планских усмерења подразумева
примену мера мелиорације земљишта (превасходно његовог наводњавања), санирања клизишта
и јаке ерозије (затравњивањем и пошумљавањем), унапређења мреже атарских путева
и подстицања тржишних услова привређивања.
 
2.1.2. Шуме и шумско земљиште
 
Шуме
покривају просторе изнад VI бонитетне класе земљишта укупне површине од 561,08 
km².
Површине под шумама ће се смањити за 0,64 km², односно 0,066% (Табела 2).
Приоритет
ће имати пошумљавање ерозијом захваћених подручја на земљишту II – 

V бонитетне класе
као и уређење заштитних шума у зонама водозахвата и водотокова, саобраћајних коридора
и других подручја заштите као и санација осиромашених шумских заједница и обнова
аутохтоним врстама.
 
2.1.3. Водно и остало земљиште
 
Водно
земљиште на подручју Просторног плана чине корито и обала водотока Нишаве, њених
притока и акумулација „Чифлик” и „Сопот”, заједно са појасом земљишта који се протеже
непосредно уз корито за велику воду водотока Нишаве, њених притока и акумулација
„Чифлик” и „Сопот”, при чему обала у подручју заштићеном од поплава чини појас земљишта
ширине 50 метара рачунајући од унутрашње ножице насипа према брањеном подручју.
Остало
земљиште чине сва непродуктивна тла (баре, шикаре, камењари и сл.). 
Укупна
површина водног и осталог земљишта износи око 143,18 km².
 
2.2. Изграђено подручје
 
Основни
критеријуми за утврђивање грађевинског подручја инфраструктурних система су: 
–
рационално коришћење простора за нову магистралну инфраструктуру;
–
дислокација у највећој могућој мери постојеће магистралне инфраструктуре, која је
у колизији са већ изграђеним простором грађевинских подручја насеља.
 
2.2.1. Зоне урбанизације
 
Зоне
интензивне урбанизације задржаће се у долини Мораве и Нишаве на правцима инфраструктурних
коридора. Концентрисана урбанизација наставиће се око урбаних центара Ниш, Пирот,
Бела Паланка и Димитровград, тако да ће оптимална грађевинска подручја ових градова
бити: за Ниш 99,92 km² (на подручју Просторног плана 30,58 km²), Пирот
14,26 km², Белу Паланку 4,60 km² и Димитровград 6,12 km².
Није
планирано веће проширење грађевинских подручја сеоских насеља, већ само попуњавање
постојећих простора. Евентуална нова изградња је могућа као интерполација у већ
изграђеном ткиву или као замена дотрајалих стамбених објеката новим.
Укупна
површина ове зоне износи 55,56 km², односно 5,56% од укупног простора подручја
Просторног плана.
 
2.2.2. Простори за инфраструктурне системе
 
Просторним
планом се резервише простор – коридор за изградњу и функционисање и формирање заштитних
појасева следећих магистралних и регионалних инфраструктурних система (Табела
1):
–
аутопута Е-80 Ниш – граница Бугарске, магистралне и регионалне путне мреже са пратећим
објектима укупне површине 46,54 km²;
–
потенцијалне северне обилазнице аутопута око Ниша укупне површине око 4,32 km²;
–
железничке пруге за возове великих брзина Ниш–граница Бугарске, модернизацију постојеће
магистралне пруге Ниш–Пирот–Димитровград и реконструкцију регионалне пруге Ниш–Зајечар
на подручју града Ниша, укупне површине 18,42 km²;
–
магистралног гасовода Ниш–Димитровград укупне површине 31,6 km²;
–
оптичког кабла Ниш–Димитровград укупне површине 0,41 km²;
–
коаксијалног кабла укупне површине 0,365 km²;
–
далековода напонских нивоа 400 kV, 220 kV и 110 kV од подручја Просторног плана
ка Крушевцу, Крагујевцу, Бору, Софији, Лесковцу и Косову укупне површине 11,12 
km²;
–
магистралног цевовода регионалног водоводног система Љуберађа–Крупац–Ниш, укупне
површине 1,2 km² (до повезивања са Моравским водоводом);
–
полагање магистралног цевовода Нишавског подсистема Доње – Јужноморавског регионалног
система за водоснабдевање од ХЕ Пирот до споја са трасом постојећег цевовода укупне
површине 0,7 km².
Инфраструктурни
системи су рационално вођени углавном кроз саобраћајне коридоре. Одступања од коридорских
праваца појављују се најчешће код магистралних и других далековода, чије трасе не
деградирају простор, али ограничавају његово коришћење.
За
изградњу и функционисање планираних и потенцијалних магистралних и регионалних инфраструктурних
система резервисан је потребан простор од 21,06 km².
 
2.2.3. Биланс потребних површина за изградњу,
функционисање и заштиту инфраструктурних система
 
Применом
изведеног критеријума за ширину коридора аутопута од 700 m, пруге за велике брзине
435 m, гасовода од 400 m, оптичког кабла од 10 m и далековода од 10 до 35 m утврђене
су површине коридора свих инфраструктурних система (Табела 1).
 
 
Табела
1. Биланс површина инфраструктурних система
 



Инфраструктурни
  систем


Површина у 
  km²


Траса


Пратећи 
  објекти


Заштита


Укупно 
коридор




Аутопут
  и магистрални путеви


9,25


1,08


31,03


72,451)




Пруге


2,80


1,50


37,70


40,00




Гасовод


0,20


0,02


48,00


48,22




Телекомуникациони
  каблови


0,25


–


0,52


0,77




Далеководи
  


–


0,12


11,00


11,12




Магистрални
  цевовод


0,26


–


1,64


1,88




___________________________

1)
     Разлика у површинама је због ширине коридора ван зоне заштите
у коме се јављају утицају аутопута на окружење.
 
 
2.2.4. Простори за индустрију
 
Не
планира се значајније проширење постојећих индустријских зона које су лоциране у
оквиру грађевинских подручја градова Ниш, Бела Паланка, Пирот и Димитровград. Перспективно
се очекује технолошка преоријентација у коришћењу постојећих капацитета, укључивањем
нових програма са савременом технологијом, која захтева мање простора и обезбеђује
еколошки прихватљивију производњу.
 
2.2.5. Складишта и сервиси
 
Складишни
простор ће се у планском периоду интензивније ширити и опремати посебно уз градове
Ниш и Пирот, уз пограничну зону, као и у зонама интензивне пољопривредне производње.
Сервисне
зоне, осим уз веће градове, могу се развијати и као мање самосталне јединице уз
трасе магистралних саобраћајних праваца, као сервисно – трговинско – угоститељски
центри дуж аутопута у непосредној близини већих саобраћајних раскрсница као што
су туристичко-услужни центри: „Малча”, „Бела Паланка”, „Сопот”, „Суково” и „Градина”. 

 
2.2.6. Специјализовани центри
 
Интензивирање
транспорта на магистралним правцима омогућиће даље јачање и уређење специјализованих
центара као што су: бањски (Нишка Бања, Островичке Терме, Бања Топило), робно-транспортни
(Ниш, Пирот), погранични (Градина), туристички и спортско – рекреативни центри
(Стара планина, Сува планина, Селичевица, Сићевачка клисура, Јелашничка клисура
и друге зоне природних вредности и непокретних културних добара).
 
2.3. Биланс планиране основне намене површина
 
Реализацијом
планских решења организације и уређења простора, која су усмерена ка оптимизацији
међуодноса намене и коришћења простора са једне и еколошких својстава простора са
друге стране, доћи ће до конверзија површина од 2,81 km² у општини Димитровград;
5,95 km² у граду Нишу; 6,2 km² у општини Бела Паланка до 9,57 km²
у општини Пирот. Биланс планиране намене површина дат је у Табели 2.
 
Табела
2. Биланс планиране основне намене површина 
 
 
 

 
 
VI. РАЗМЕШТАЈ МАГИСТРАЛНИХ ИНФРАСТРУКТУРНИХ
СИСТЕМА У ИНФРАСТРУКТУРНОМ КОРИДОРУ
 
Размештај
магистралних инфраструктурних система графички је приказан на рефералној карти
1. Просторног плана.
 
1. Положај коридора магистралних инфраструктурних
система
 
1.1. Положај коридора аутопута Е-80 Ниш–граница
Бугарске
 
Коридор
аутопута Е-80 Ниш–граница Бугарске, пружа се од триангле Трупале, где се укршта
са коридором аутопута Е-75, до границе са Бугарском, а пролази кроз територију града
Ниша и општина Бела Паланка, Пирот и Димитровград.
Дужина
коридора аутопута Е-80 износи 103.4952) km. Ширина коридора, којом
је обухваћена ширина путног појаса од око 70,0 m и обострани ужи и шири заштитни
појас од 630 m, износи укупно 700 m.
Положај
коридора аутопута и технички елементи дефинисани су по деоницама, и то:
1)
деоница „Трупале–Комрен” (km 812+000 – km 3+150)3) – изграђена
деоница „Трупале–Комрен” пролази северним простором града Ниша, пресеца поједине
већ формиране стамбене зоне и радну зону „Север” са Робно-транспортним центром
„Ниш”;
2)
деоница: „Комрен–Просек” (km 3+150 – km 18+000) – задржава се као стечена обавеза
постојећа коловозна трака као део  будућег аутопута Е-80. Друга коловозна трака
планира се јужно од постојеће. Коридор пролази северним ободом града при чему пресеца
насеља Комрен, Пантелеј и Горња Врежина раздвајајући их од градског језгра и већ
формираних комуникација. Ова деоница је на благо нагнутом терену са јако повољним
елементима ситуационог и нивелационог пружања. На деоници Комрен – Просек налазе
се петље „Комрен”, „Центар И”, „Матејевац” и „Малча”, укрштај са регионалним путем
Р-274 и више укрштаја са градским улицама и локалним путевима као и са мањим речним
токовима;
3)
деоница „Просек–Црвена река” (km 18+000,00 – km 40+600) – на простору иза села Малча,
траса аутопута скреће на југоисток, прелази преко градске саобраћајнице, преко постојеће
пруге Ниш – Димитровград и реке Нишаве, укршта се са пругом за возове великих брзина
и на деоници Просек – Црвена река пролази кроз подручје Јелашничке клисуре до села
Банцарева, а затим скреће прво на исток па на север и долинама неколико мањих потока
спушта се у долину реке Нишаве. На овој деоници аутопут углавном прати или поклапа
трасу регионалног пута Р-241а Ниш – Црвена Река. На деловима где траса аутопута
користи трасу регионалног пута изградиће се нове деонице регионалног пута. Траса
аутопута је на овој деоници на благо нагнутом  терену само до уласка у клисуру,
а затим се јављају већи нагиби што захтева примену одговарајућих оштријих елемената
трасе. На km 27+850 је улазни портал у тунел дужине 730 m којим се аутопут са брдовитог
терена спушта у долинске пределе;
4)
деоница: „Црвена река–Бела Паланка” (km 40+600 – km 46+350) – после спуштања трасе
аутопута на подручју села Црвена река, аутопут једним објектом прелази на десну
обалу Нишаве преко регионалног пута Ниш–Димитровград, постојеће железничке пруге
Ниш–Димитровград и пруге за велике брзине Ниш–Димитровград. У свом даљем току, на
деоници Црвена река–Бела Паланка, траса аутопута је положена на контакту падина
Сврљишких планина и долине реке Нишаве обилазећи са северне стране Белу Паланку;
5)
деоница Бела Паланка–Пирот (km 46+350 – km 82+000)4) – за ову
деоницу предлажу се три варијанте, и то:
–
варијанта I (долинска по Генералном пројекту аутопута Е-80) – од Беле Паланке до
улаза у Пирот аутопут целом дужином прати долину реке Нишаве. После обиласка Беле
Паланке, коридор аутопута прелази преко локалног пута, железничке пруге за возове
великих брзина, реке Нишаве, а затим се на km 53+000, западно од села Чифлик уклапа
у коридор постојећег пута М1.12. Након овог укрштања, коридор аутопута у потпуности
поклапа трасу постојећег пута све до новог тунела „Сарлах” на уласку у Пирот. По
изласку из тунела „Сарлах” коридор будућег аутопута уклапа се у трасу постојеће
обилазнице. После укрштаја са трасом пруге за велике брзине коридор аутопута са
северне стране прати трасу регионалног пута Ниш – Димитровград све до Сукова. Веза
магистралног пута М-9 са аутопутем према западу остварује се коришћењем постојећег
тунела „Сарлах” док је веза према истоку могућа само проласком кроз град и коришћењем
градских улица; 
–
варијанта II (долинска са обилажењем Пирота) – коридор аутопута на делу од Беле
Паланке до изласка из новог тунела „Сарлах” има идентичан положај као у варијанти
И. После изласка из тунела аутопут обилази Пирот са јужне стране, јужно од постојеће
обилазнице и трасе пруге за возове великих брзина. Веза Пирота остварује се преко
петље „Пирот-запад” и петље „Пирот-исток”, а веза магистралног пута М-9 са аутопутем
је преко постојеће градске раскрснице коришћењем постојећег тунела „Сарлах” и новопројектоване
саобраћајнице на десној обали Нишаве према петљи „Пирот-запад” и коришћењем постојеће
обилазнице према петљи „Пирот-исток”;
–
варијанта III (брдска – јужна) – од Беле Паланке коридор аутопута скреће на југоисток
у долину реке Нишаве где пресеца регионални пут Р 244, трасу пруге за велике брзине,
реку Нишаву, постојећу пругу Ниш – Димитровград након чега прелази на падину брда
Грнчарев дел. Након преласка на падину, аутопут улази у брдски терен где опруженом
трасом пролази између села Клисура и Кременица одакле скреће на југ до превоја Занога.
На падинама Заноге аутопут улази у коридор постојећег регионалног пута 
Р-262
у коме остаје све до km 66+000. После укрштаја са магистралним путем М-9 североисточно
од села Блато, аутопут се спушта у долину обилазећи град Пирот са јужне стране,
ван граница Генералног урбанистичког плана Пирота. На ширем подручју Пирота, аутопут
пресеца неколико локалних путева и потока, а непосредно пре петље „Пирот – исток”
пресеца пругу за возове великих брзина. На km 77+000 (на km 82+000 по стационажи
у Генералном пројекту за долинску трасу) аутопут се западно од села Велики Јовановац
укључује на трасу која је утврђена Генералним пројектом;

– варијанта IV (потенцијална брдска за коју је урађен идејни пројекат) – после 
обиласка Беле Паланке, траса аутопута код села Клења прелази са десне на леву 
обалу реке Нишаве и железничке пруге мостом дужине 493 m. После преласка Нишаве, 
траса аутопута се денивелисано укршта са магистралним путем Бела Паланка – 
Пирот, усмерава се на југозапад и избија на седло превоја Дебели дел – Црни врх, 
после чега се спушта према селу Понор које обилази са источне стране. Иза села 
Понор, траса се укршта са магистралним путем М-9 јужно од села Блато и Костур. 
После обиласка Блата и Костура, аутопут силази у Пиротско поље, пружа се између 
села Расница и Барје Чифлик и након укрштаја са железничком пругом и постојећим 
магистралним путем уклапа се у трасу долинске варијанте на km 82+520. Тежак 
терен је захтевао примену тунела па се на овој деоници јављају тунели укупне 
дужине око 1.500 m и мостови дужине око 2.000 m;
6)
деоница „Пирот – Петља Суково” (km 82+000 – km 87+800)5) – између
Пирота и Димитровграда траса аутопута је у коридору постојећег пута М1.12 пружа
се равничарским тереном и претежно је у правцу и са минималним нагибом нивелете.
На деоници између Пирота и Димитровграда јавља се више денивелисаних укрштаја са
локалним путевима. Укрштај са регионалним путем Р-244а остварује се преко петље
„Суково” у непосредној близини насеља  и железничке станице „Суково”;
7)
деоница „Петља Суково – Граница Бугарске” (km 87+800 – km 103+495) – после петље
код Сукова траса аутопута прати ток реке Нишаве до уласка у градско подручје Димитровграда.
Од km 96+180 траса аутопута Е-80 обилази Димитровград и приградска насеља са северне
стране преко стабилног, неплодног и неизграђеног земљишта, што не ремети постојеће
функционисање града и његов будући просторни развој. На делу граничног прелаза траса
аутопута се уклапа у постојећу саобраћајницу. Положај петље Димитровград је западно
од градског језгра. Друга петља планирана је код граничног прелаза „Градина”.
         ___________________________

 2)
     Дужина 103.495 km је према Генералном пројекту аутопута
Е-80.

 3)
     На триангли Трупале се са стационаже пута Е-75 (km 812+000) одваја пут Е-80 на стационажи 0+000,00.

 4)
     Почетна стационажа деонице је на петљи Бела Паланка на km 46+350, а завршна на 
km 82+000 по Генералном пројекту, km 83+020 по долинској
варијанти II са обилажењем Пирота km 77+000 по брдској варијанти III.

 5)
     Од Пирота до границе са Бугарском све стационаже су преузете
из Генералног пројекта аутопута Е-80.
 

	 
1.1.1. Пратећи садржаји у коридору аутопута
Е-806)
 
Како
деоница ауто-пута Е-80 Ниш–граница Бугарске представља саставни део мреже путева
у затвореном систему наплате, предвиђени су сви пратећи објекти који обезбеђују
безбедност и потпуни комфор на путу и задовољавају потребе корисника.
Као
пратећи садржаји  ауто-пута утврђују се: 
1)
функционални садржаји аутопута; 
2)
пратећи садржаји за потребе корисника пута.
Диспозиција
пратећих садржаја врши се применом следећих критеријума:
–
базе за одржавање аутопута: покривају деоницу дужине 40 – 45 km (у близини насељених
места око средине јединичне деонице између чворова вишег реда);
–
наплатне станице: налазе се у оквиру саобраћајних петљи на локацији која је у складу
са обликом и положајем петље;
–
бензинске станице: просечно растојање 25 km;
–
гасне станице: просечно растојање 40,0 km;
–
паркиралиште: растојање 10,0–15,0 km;
–
одмориште: растојање од око 25 km;
–
мотели: растојање 40,0–80,0 km уз додатни критеријум да се тежи да свака општина
кроз коју пролази аутопут има мотел.
Утврђују
се локалитети за функционалне садржаје на аутопуту Е-80 Ниш–граница Бугарске и то:
–
базе за одржавање пута: Банцарево (km 32+200) и Пирот (у зони петље „Пирот-исток”
у свим варијантама);
–
објекти контроле и управљања код базе за одржавање Банцарево и Пирот;
–
објекти наплате путарине: чеона наплатна места Просек (km 17+900) и Димитровград
(km 95+400) и бочне наплатне станице Плоче, Бела Паланка, Пирот-запад, Пирот-исток
и Суково, које ће функционисати у затвореном систему наплате путарине од Просека
до Димитровграда.
Утврђују
се локалитети пратећих садржаја за потребе корисника пута и то:
–
одморишта као самостални објекти: km 31+200 (обострано смакнуто), km 56+800 (обострано
смакнуто), km 79+700 (једнострано), km 82+500,7) у оквиру граничног
прелаза „Градина” и km 60+0008) и на km 54+600 (обострано смакнуто)10), 
km 66+200 (обострано смакнуто),10) km 77+400 (обострано наспрамно);10)
–
бензинске станице са паркингом (као самостални објекат) на km 8+850 (са леве стране
аутопута), km 9+300 (изграђена са десне стране аутопута), km 18+500 (обострано смакнуто
– Просек), km 47+000 (обострано смакнуто – Бела Паланка), km 67+400 и km 67+700
(обострано смакнуто – Горње Поље – Ледина,9) km 88+126 и km
89+060 (обострано смакнуто), у оквиру граничног прелаза „Градина” и km 67+000 (обострано
смакнуто);8)
–
гасне станице на km 18+500 (Просек), km 67+400 и km 67+700 (Пирот) и гранични прелаз
„Градина”;
–
станица за керозин у зони петље „Суково” km 88+126 и km 89+060;
–
мотели „Просек” (km 18+500), „Бела Паланка” (km 47+000), „Пирот” (km 67+550), „Јерма”
(km 88+126 и km 89+060) и у оквиру граничног прелаза „Градина”.
         ___________________________
       

 6)
     Стационаже пратећих објеката преузете су из Генералног
пројекта аутопута Е-8.0

 7)
     Овај локалитет је предвиђен долинском варијантом II са
обилажењем Пирота.

 8)
     Само брдска варијанта III.

 9)
     Овај локалитет је предвиђен само долинском варијантом И
по Генералном пројекту аутопута Е-80.

 10)
Само варијанта 

IV
(брдска потенцијална).
 
1.1.2. Потенцијални коридор северне обилазнице
аутопута око Ниша
 
За
потенцијални коридор северне обилазнице аутопута око Ниша се планира само резервација
простора у дужини од око 24,0 km и ширини од око 700 m, који се линијски пружа од
коридора аутопута Е-75 код Дражевца северном падином брда Виник обилазећи са севера
грађевинско подручје Ниша до петље „Малча”. За овај коридор планска решења трасе
и објеката биће дефинисана у постпланском периоду.
 
1.2. Положај коридора пруге за возове великих
брзина Е-70
 
Коридор
пруге за возове великих брзина Ниш–Димитровград укупне дужине 93,461 km, ширине
435 m обухвата труп пруге ширине 35 m и заштитни појас са обе стране пруге од по
200 m. Углавном прати коридор постојеће пруге осим на деоницама:
–
Нишка Бања–Долац (због оштрих кривина постојеће пруге на простору Сићевачке клисуре
и заштите парка природе Сићевачка клисура);
–
у зони Беле Паланке (због обиласка градског подручја и измештања станице);
–
између Станичења и Пирота (због неповољних елемената постојеће пруге);
–
у зони Димитровграда (због обиласка градског ткива).
Пруга
је двоколосечна и на њој се обавља мешовити саобраћај.
Положај
коридора пруге за возове великих брзина дат је оријентационо, а коначно ће се утврдити
по изради Генералног пројекта пруге за возове великих брзина Ниш – Димитровград.
Положај
коридора пруге за возове великих брзина дефинисан је по деоницама, и то:
1)
деоница Ниш–Нишка Бања – коридор пруге Ниш – Димитровград полази из станице
„Ниш”, која је главна путничка станица у Нишком железничком чвору. На деоници „Ниш
– Нишка Бања” пруга за возове великих брзина остаје у постојећем коридору магистралне
пруге Ниш – Димитровград који пролази денивелисано у односу на ниво терена кроз
уже језгро града Ниша. Начин и дужина денивелације биће дефинисани у „Генералном
пројекту железничке инфраструктуре на подручју града Ниша” који ће бити документациона
основа за израду и доношење „Генералног плана железничког чвора Ниш”;
2)
деоница Нишка Бања–Долац – од изласка из станице „Нишка Бања” коридор пролази
кроз масив Сићевачке клисуре тунелима дужине преко 5000 m. На km 26+700 на приближно
1600 m од постојеће станице према Нишу, налази се локација станице „Долац”;
3)
деоница Долац–Бела Паланка – на km 27+100 јавља се укрштање коридора пруге
са аутопутем Е-80 и регионалним путем Ниш – Димитровград. Траса регионалног пута
претрпела је девијацију како би се укрштање остварило под правим углом. У даљем
току коридор пруге сече корито реке Нишаве на више места. На делу коридора од km
34+800 до km 35+300 где долази до колизије пруге и корита Нишаве па је извршена
корекција речног тока, док је од km 38+300 до km 42+900 измештен канал за наводњавање;
4)
деоница Бела Паланка–Пирот – укрштање коридора пруге и аутопута је код Клења
на km 44+700. На km 44+550, km 45 +165, km 46+100 и km 47+750 пруга прелази преко
Нишаве, а затим на km 47+820 улази у тунел дужине 1500 m. После изласка из тунела
пруга пресеца аутопут Е-80 ван нивоа и поново прелази преко Нишаве на km
50+245, km 51+700 и km 56+280 и преко реке Темштице на km 57+220. Пруга пролази
кроз масив брда Сарлах тунелом дужине 5.000 m. По изласку из тунела на km
62+740 пруга прелази преко магистралног пута М-9 Бабушница–Пирот и мањих водених
токова, до станице Пирот;
5)
деоница Пирот–Димитровград – између Пирота и Сукова све до km 77+146 коридор
пруге прати трасу постојеће пруге. Између Сукова и Димитровграда коридор пруге прелази
преко Јерме, два пута сече Нишаву, улази у тунел дужине 540 m и 880 m, а на km
85+830 коридор пруге и регионалног пута Ниш – Димитровград укрштају се у два нивоа;
6)
деоница Димитровград–гранични прелаз „Градина” – западно од Димитровграда,
коридор пруге поново пресеца Нишаву, постојећу железничку пругу, аутопут и регионални
пут Ниш–Димитровград и тунелом дужине 3.800 обилази Димитровград са јужне стране
и на подручју граничног прелаза „Градина” укључује се у трасу постојеће пруге Ниш–Димитровград.
На деловима трасе где је труп пруге за возове великих брзина положен поред постојеће
магистралне пруге Ниш–Димитровград потребно је обезбедити довољан простор за инфраструктуру
постојеће и изградњу нове пруге, као и функционисање обе пруге.
 
 
1.3. Положај коридора електроенергетске инфраструктуре
 
Ниш
је једно од чворишта 400 kV-ног система Републике Србије што условљава мрежу од 
великог броја далековода различитог напонског нивоа. Далеководи су грађени у коридорима,
како на подручју Ниша тако и дуж котлине Нишаве.
Са
подручја Ниша од ТС 400/220/110 kV „Ниш 2” пружају се коридори далековода, и то:
–
„Ниш 2 – Ниш 1” – иде преко брда Горица и Бубањ јужном страном грађевинског реона
и грана се према трафостаницама на градском подручју („Ниш 3” и „Ниш 8”) и према
Лесковцу. Коридор чине далеководи 110 kV (девет водова, од чега два планирана далековода
са два система водова);
–
„Ниш 2 – Косово Б” – постојећи далековод 400 kV иде ка југозападу ка планини Селичевици;
–
„Ниш 2 – Јагодина 4” – далековод 400 kV за Јагодину, са далеководом 220 kV за Крушевац,
двоструким далеководом 110 kV за „Ниш 13” и даље ка „Нишу 10” и планираним далеководом
400 kV за Крушевац чине коридор. Коридор од „Ниш 2” иде на север до преласка Нишаве,
где скреће на северозапад преко брда Виник и северно од Попове Главе, до испред
Топоничке реке, где се одваја далековод 220 kV за Крушевац ка западу;
–
„Ниш 2 – Лесковац” – постојећи далековод 220 kV са далеководом 400 kV за Лесковац
чини коридор ка југу који иде долином Кутинске реке до иза Лазаревог села где скреће
ка Лесковцу;
–
„Ниш 2 – Бор” – далековод 400 kV са далеководом 110 kV за Књажевац (Сврљиг) у заједничком
коридору је са „Ниш 2 – Јагодина”, оба постојећа, до преласка Нишаве где се одваја
и скреће на исток до Горње Врежине, а затим на североисток ка Сврљигу;
–
„Ниш 1 – Прокупље” – постојећи далековод 110 kV са планираним далеководом 110 kV
чини коридор који од ТС „Ниш 1” иде ка Прокупљу;
–
„Ниш 1 – Алексинац” – постојећи далековод 110 kV иде на север ка Алексинцу; 
–
„Ниш 2 – Софија” – далековод 400 kV за Софију, далековод 110 kV за Пирот и 110 kV
далековод за Нишку Бању, постојећи далеководи чине коридор који иде јужно до Нишке
Бање, надаље далековод 400 kV за Софију и далековод 110 kV за Пирот, по северним
обронцима Суве Планине и јужно од Беле Паланке и Пирота. Водови су раздвојени код
Јелашнице и од Беле Паланке (Мокра) и источно од Беле Паланке све до Пирота, те
за те деонице чине посебне коридоре.
Са
подручја Пирота полазе постојећи далеководи, и то:
–
„Ниш 2 – Софија” – далековод 400 kV за Софију источно од Пирота скреће ка североистоку,
прелази пут Е-80 Ниш – граница Бугарске и пругу за Димитровград, а затим скреће
на исток и прелази Нишаву све до преласка границе са Бугарском;
–
„Пирот 1 – Пирот 2 – Завој” – коридор чине далеководи 110 kV. Између ХЕ „Завој”
(Пирот) и ТС 110/35 kV „Пирот 2” коридор чини један вод. Од ТС „Пирот 2” коридор
иде ка југозападу до преласка аутопута Е-80 Ниш – граница Бугарске и железничке
пруге Ниш – Димитровград и чине га четири вода. На даље коридор чине два вода који
обилазе Пирот са јужне стране, од чега један вод улази у ТС 110/35 kV „Пирот
1”, а други иде према Нишу;
–
„Пирот 2 – Димитровград” – од краја коридора од четири далековода 110 kV, који полазе
од ТС 110/35 kV „Пирот 2”, вод за Димитровград скреће ка југоистоку до испред Димитровграда,
где скреће на исток, при чему прелази преко аутопута Е-80 Ниш – граница Бугарске
и железничке пруге Ниш – Димитровград и Нишаве и улази у ТС 110/35 kV „Димитровград”;
–
„Пирот – Бабушница” – од краја коридора од четири далековода 110 kV, који полазе
од ТС „Пирот 2” вод иде ка југозападу прелази аутопут Е-80 Ниш – граница Бугарске
до укрштаја са далеководом 400 kV за Софију, скреће ка западу, иде паралелно са
далеководом 400 kV до Костура, скреће ка југозападу и иде даље до ТС 110/35 kV
„Бабушница”;
–
„Пирот 1 – Сврљиг” – далековод 110 kV од ТС 110/35 kV „Пирот 1” иде на северозапад
до преласка Нишаве. По преласку Нишаве прелази аутопут Е-80 Ниш – граница Бугарске
скреће на запад до испред Црноклишта, где скреће ка северозападу и иде даље према
Сврљигу.
 
1.4. Положај коридора магистралног гасовода
 
Постојећи
магистрални гасовод МГ-09 Појате – Ниш улази у подручје плана са северне стране
аутопута Е-80 Ниш – граница Бугарске и на простору коридора аутопута и регионалног
пута Р-214 где је изграђен Главни разделни чвор (ГРЧ) „Ниш„ и Главна мерно – регулациона
станица (ГМРС) „Ниш – 1”, у непосредној близини насеља Чамурлија.
Од
ГРЧ-а „Ниш” ка југу ће се градити магистрални гасовод МГ-11 (Ниш – Приштина, односно
Лесковац и Врање). 
Од
главног разделног чвора „Ниш” ка истоку ће се градити магистрални гасоводи МГ-10
Ниш – Димитровград и МГ-12 Ниш – Прахово. Коридор ових гасовода је заједнички од
ГРЧ-а „Ниш” до ГРЧ-а „Књажевац”. Заједничка траса гасовода од  ГРЧ-а „Ниш”
креће на север, обилази војни комплекс, обилази брдо Виник, прелази аутопут Е-80
Ниш – граница Бугарске, источно од насеља Доња Врежина. Потом, траса гасовода прати
аутопут Е-80 Ниш – граница Бугарске са јужне стране до реке Нишаве. На овој деоници
је и локација Главног разделног чвора (ГРЧ) „Књажевац”.
Од
ГРЧ-а „Књажевац”, који је лоциран уз пут насеље „Никола Тесла” – Горња Врежина,
коридор планираног магистралног гасовода МГ-12 Ниш – Прахово прелази аутопут Ниш
– Димитровград и прати магистрални пут М-25 Ниш – Сврљиг са западне стране до изласка
са подручја Просторног плана.
Од
ГРЧ-а „Књажевац” коридор планираног магистралног гасовода МГ 10 Ниш – Димитровград
наставља ка Нишави. Од прелаза реке Нишаве магистрални гасовод МГ-10 Ниш – Димитровград
прати коридор пута Р-241а Ниш – Бела Паланка до насеља Црвена Река. Затим, гасовод
прелази коридор аутопута Е-80 Ниш – граница Бугарске, железничку пругу Ниш – Димитровград
и реку Нишаву и иде у односу на њих са северне стране. Источно од Беле Паланке,
коридор гасовода прелази реку Нишаву, обилази Белу Паланку са северне и источне
стране и наставља да прати коридор пута Р-262 Бела Паланка – Пирот са јужне стране.
Од насеља Понор коридор гасовода почиње да се удаљава од коридора пута Р-262 Бела
Паланка – Пирот и обилази Пирот са јужне стране. Код насеља Пољска Ржана, источно
од Пирота, гасовод прелази железничку пругу Ниш – Димитровград, аутопут Е-80 Ниш
– граница Бугарске и наставља ка Димитровграду са северне стране у односу на аутопут.
Код места Чиниглавци гасовод поново прелази на јужну страну у односу на железничку
пругу и аутопут до насеља Гојин Дол када прелази на северну страну, са које обилази
Димитровград, пресеца аутопут Е-80 Ниш – граница Бугарске и долази до примопредајне
станице у непосредној близини границе са Бугарском.
 
1.5. Положај коридора магистралне телекомуникационе
инфраструктуре
 
Коридор
ове инфраструктуре обухвата оптичке и коаксијалне каблове. Коридор се пружа паралелно
спољној ивици аутопута Е-80 Ниш – граница Бугарске најчешће на растојању од 3,0
до 20,0 метара од жичане ограде аутопута. Постојећи коаксијални кабл и оптички кабл
положени су са северне стране аутопута Е-80 Ниш – граница Бугарске и том страном
долазе до петље „12. фебруар” и улаза у Ниш до уласка у транзитну централу „Ниш”.
Постојећи
оптички кабл између Ниша и Димитровграда положен је од транзитне централе „Ниш”
кабловском канализацијом до Нишке Бање, а потом поред пута Р-241а Ниш – Бела Паланка
и аутопута Е-80 који пресеца северно од Банцарева иде до насеља Црвена река. Од
насеља Црвена река до Беле Паланке оптички коридор прати трасу железничке пруге
Ниш – Димитровград и поново пресеца аутопут Е-80. На улазу у Белу Паланку коридор
скреће на север и обилази насеље до регионалног пута Р-262 Бела Паланка – Пирот.
Пратећи овај регионални пут оптички кабл пресеца аутопут Е-80 Ниш – граница Бугарске
на два места до насеља Чифлик. Од насеља Чифлик до улаза у Пирот оптички кабл прати
трасу железничке пруге Ниш – Димитровград. Затим оптички кабл пролази кроз Пирот,
па наставља ка Димитровграду са јужне стране регионалног пута Ниш – Димитровград
пресецајући аутопут Е-80 Ниш – граница Бугарске код места Јовановац. Оптички кабл
пролази кроз насеље Димитровград, а потом северно од железничке пруге пресеца аутопут
Е-80 Ниш – граница Бугарске код Градиња и са северне стране аутопута наставља ка
граници Бугарске.
Постојећи
коаксијални кабл од Ниша ка Димитровграду полази од транзитне телефонске централе
„Ниш„ иде кроз насеља Матејевац, Кнез Село, Малчу и Јелашницу где се укршта са аутопутем
Е-80 Ниш – граница Бугарске и потом прати регионални пут Р-241а Ниш – Бела Паланка
до насеља Црвена Река пресецајући аутопут Е-80 Ниш – граница Бугарске. Од насеља
Црвена Река траса коаксијалног кабла прати регионални пут Ниш – Пирот са јужне стране,
пресеца аутопут Е-80 Ниш – граница Бугарске, пролази кроз Белу Паланку и наставља
да прати пут Р-262 Бела Паланка – Пирот. Код насеља Грљан, један крак коаксијалног
кабла улази у Пирот, а други крак обилази Пирот са јужне стране и код насеља Пољска
Ржана прелази аутопут Е-80 Ниш – граница Бугарске и железничку пругу Ниш – Димитровград.
Одавде траса коаксијалног кабла прати регионални пут са северне стране до насеља
Градиште, где пресеца аутопут Е-80 Ниш – граница Бугарске. Од насеља Градиште до
улаза у Димитровград траса коаксијалног кабла прати регионални пут са јужне стране.
После проласка кроз Димитровград траса коаксијалног кабла иде са северне стране
у односу на железничку пругу Ниш – Димитровград, пресеца аутопут Е-80 Ниш – граница
Бугарске код места Градиње и наставља до границе са Бугарском.
 
1.6. Положај магистралне водопривредне инфраструктуре
 
Водопривредна
инфраструктура заступљена је са регионалним водоводом, акумулацијама, пољима за
наводњавање и објектима за одбрану од поплаве.
„Нишавски
подсистем” за снабдевање водом припада „Доње-јужноморавском регионалном систему”.
Из овог система снабдевају се водом насеља у Нишу, Белој Паланци, Пироту и Димитровграду,
а снабдеваће се водом и општине Гаџин Хан и Мерошина. Ослања се на акумулације:
„Селова” (у изградњи), на Топлици и „Завој” (изграђена) на Височици и извориште
подземних вода „Медиана”. 
Коридор
магистралног цевовода Љуберађа-Ниш као елеменат регионалног водовода у простор коридора
улази испод села Дивљана (општина Бела Паланка), иде поред регионалног Р-244 пута
Бабушница-Бела Паланка до села Мокра, одакле се креће према Белој Паланци, скреће
на запад и долином Нишаве њеном левом обалом иде паралелно са регионалним путем
Ниш – Димитровград до села Врандол, пролазећи пре тога испод корита Нишаве и испод
пута Е-80 Ниш – граница Бугарске. Напустивши  атар села Врандол, цевовод се
протеже до села Крупац, пролази испод регионалног пута Ниш – Пирот улази у Сићевачку
клисуру иде њоме између Нишаве и железничке пруге Ниш Димитровград и излази из ње
низводно од села Просек. По изласку из Сићевачке клисуре цевовод пролази испод железничке
пруге, иде поред регионалног пута Ниш-Димитровград, пролази кроз атаре села Горња
и Доња Врежина, иде северном границом Нишког насеља Пантелеј и улази у резервоар
прве висинске зоне „Виник”.
Будући
цевовод, од ХЕ Пирот до споја са постојећим магистралним регионалним цевоводом по
својој припадности улази у састав „Нишавског подсистема”. Коридор овог цевовода
планиран је са почетком источно од Пирота, од компезационог базена ХЕ Пирот, лоцираног
у непосредној близини Пирота, на десној обали Нишаве на локалитету „Залужје”, одакле
се коридор пружа дуж корита Нишаве између Пирота и деснообалног одбрамбеног насипа,
излази из Пирота, пролази јужном страном локалитета „Бег – башта”, напушта приобаље
Нишаве и наставља паралелно са регионалним путем Р-121 Пирот – Књажевац. Прошавши
источном страном локалитета „Ледине”, коридор наставља дуж наведеног регионалног
пута обилазећи будућу акумулацију „Сопот”, напушта регионални пут Р-121 Пирот –
Књажевац и испод узвишења „Градиште” се приближава коридору долинске трасе аутопута
Е-80 Ниш – граница Бугарске и наставља паралелно са њиме до подножја узвишења „Божин
врх” пролазећи пре тога кроз локалитете: „Мађијка”, „Горње поље” и „Брежиње” (јужна
страна), дуж планиране акумулације „Чифлик” и укрстивши се са коридором трасе пруге
за возове великих брзина. После проласка северно од узвишења „Божин врх”, коридор
трасе цевовода наставља десном обалом Нишаве, пролази северном страном локалитета
„Острво” испод брда „Мала рудина” и кроз локалитет „Подбрдо”, укршта се са коридором
трасе аутопута Е-80 Ниш – граница Бугарске и коридором трасе пруге за брзе возове
и наставља локалитетима „Луг” и „Јањине”. Дуж северне границе поља за наводњавање
поред главног доводног канала, уз два укрштања са већ споменутим коридором трасе
пруге за возове великих брзина, све до проласка испод корита Нишаве и даље левом
обалом Нишаве дуж северозападне стране обилазнице постојећег магистралног пута m 1.12 Ниш – Димитровград око Беле Паланке до споја са постојећим магистралним регионалним
цевоводом.
Од
значајних изворишта у оквиру граница Просторног плана издвајају се:
1)
карсна врела, и то:
–
„Крупац” у близини истоименог села – општина Ниш;
–
„Белопаланачко врело” у Белој Паланци;
–
„Мокрањско врело” у атару села Мокра – општина Бела Паланка;
–
„Крупачко врело” у атару села Крупац – општина Пирот;
2)
извори, и то:
–
„Бањица” са црпном станицом „Гњилан”, „Кавак” са црпном станицом, „Божица” и „Ћелташ„
на истоименим локалитетима у општини Пирот;
–
„Ивково врело” у алувиону Нишаве, на истоименом локалитету у атару села Градиње
– општина Димитровград.
Карсна
врела: „Крупац” и „Мокрањско врело” укључена су у Нишавски подсистем доње-јужноморавског
регионалног система за снабдевање становништва водом; „Крупачко врело” и извори
„Бањица” са црпном станицом „Гњилан” за снабдевање Гњилана и „Кавак” са црпном станицом.
„Божица” и „Ћелташ„ припадају систему за снабдевање водом Пирота, а „Ивково врело”
систему за водоснабдевање Димитровграда.
За
водоснабдевање Пирота поред наведених користиће се и бунар „Сарлах”.
Акумулације
„Чифлик” и „Сопот” намењене су потребама електроенергетике. Брана „Чифлик” је предвиђена
на Нишави у близини истоименог села. Језеро је дугачко око 3,3 km и протеже се узводно
до локалитета „Тутунџика”. Брана „Сопот” је планирана такође на Нишави на истоименом
локалитету. Језеро је дугачко око 2,5 km и протеже се дуж локалитета „Пејчин дел”,
„Дубравица” и „Ледине”.
Поља
за наводњавање су планирана у Бело-Паланачком пољу на десној обали Нишаве на локалитетима:
„Шетровац”, „Јањине” и „Луг” и у Пиротском пољу на локалитетима: „Мамушница”, „Барачански
рид”, „Џингине врбе”, „Божурато” и „Колина падина”.
Објекти
за одбрану од поплаве – одбрамбени насипи планирани су углавном на Нишави и служе
за одбрану урбаних простора Ниша, Беле Паланке, Пирота и Димитровграда. Међусобом
се повезују насипи чиме се формирају мање касете и заокружују у целовите системе
за одбрану од поплава.
Планирани
објекти за одбрану од бујичних вода предвиђени су на значајним бујичним токовима:
Велепољској реци, Топоничкој реци, Рујничком потоку, Хумском потоку, Требињском
потоку, Малчанској реци, Црвеној реци, Моклишком потоку, Осмаковској реци, Петровој
реци, Темској реци, Расничком потоку, Рогозу и Јерми. У обзир су узети водотоци
хидрографске класе А – бујичне реке, Б – бујичне речице и В – бујични потоци и категорије
разорности I – ексцесивна ерозија, II – јака ерозија и III – средња ерозија.
 
2. План веза инфраструктурних система са окружењем
 
2.1. План веза аутопута са окружењем
 
Везе
аутопута Е-80 са окружењем остварују се преко триангле, петљи, мреже магистралних
и регионалних путева. 
 
2.1.1. Триангла и петље
 
На
триангли се остварује раздвајање аутопутева. Саобраћајне петље обезбеђују везу са
аутопутем на местима укрштања аутопута са магистралним и регионалним путевима, а
у насељима на укрштајима са примарним градским саобраћајницама које представљају
изводне путне правце из насеља.
На
коридору аутопута Е-80 од Трупала до границе Бугарске налази се триангла „Трупале”
и 11 петљи и то:
1)
Триангла „Трупале” (km 812+000) (0+000)11) је простор где се са
пута Е-75 Ниш – граница Македоније одваја пут Е-80 Ниш–граница Бугарске и на овој
разделници није могуће укључивање и искључивање са аутопута већ само раздвајање
саобраћајних токова;
2)
Петља „Комрен” (km 3+150)12) – На km 3+150 пута Е-80 је почетак
петље преко које се град Ниш (Булевар „12. фебруар”) и регионални пут Р-214 Алексинац
– Ниш укључују на аутопут;
3)
Петља „Центар И” (km 7+222,00) налази се на укрштању аутопута са једном од градских
магистрала која повезује више градских зона и центара и која представља централни
северни изводни правац према ванградској мрежи;
4)
Петља „Матејевац” (km 9+873,94) представља излаз града Ниша према истоку, а налази
се на укрштају аутопута са градским булеваром „Медијана”;
5)
Петља „Малча” (km 17+358,00) – преко петље „Малча” повезан је магистрални пут М-25
Зајечар – Ниш са аутопутем Е-80 и широм саобраћајном мрежом. Преко ове петље је
и регионални пут Р-241 Гаџин Хан – Ниш прикључен на мрежу европских и магистралних
путева;
6)
Петља „Плоче” (km 33+000) – на делу аутопута Е-80 на превоју „Плоче” налази се прикључак
потенцијалног планираног пута (наставак Р-242) којим се преко општине Гаџин Хан
остварује јужна веза између путева Е-80 и Е-75. Веза преко петље „Плоче” представља
и најкраћу и најбржу везу општине Гаџин Хан са суседним општинама. У зони петље
налази се база за одржавање;
7)
Петља „Бела Паланка” (km 46+350) – преко петље „Бела Паланка” повезани су град и
околина са аутопутем,  регионалним путем Ниш – Димитровград и регионалним путем
Р-244 Бабушница – Бела Паланка – Сврљиг. Како се петља налази на простору где се
сустиже више саобраћајних праваца, извршена је девијација регионалног пута Р-244
како би се у истој тачки обезбедила сва укрштања;
8)
Петља „Пирот – запад” – веза Пирота са аутопутем остварује се преко петље „Пирот
– запад” и „Пирот – исток”. Као могуће локације петљи разматране су варијанте пружања
коридора аутопута на деоници Бела – Паланка – Пирот, и то:
–
I варијанта (долинска траса по Генералном пројекту аутопута Е-80) km (70+020) –
петља „Пирот – запад” налази се непосредно пре уласка у тунел „Сарлах” и пре уласка
у уже подручје града Пирота. Преко петље „Пирот – запад” са аутопутем су повезани
магистрални пут М-9 Бабушница – Пирот, регионални Р-262 Пирот – Књажевац и градска
саобраћајница која представља изводни правац из Пирота, а преко које се остварује
веза и са регионалним путем Ниш – Димитровград и Р-121 Пирот – Димитровград. Веза
магистралног пута М-9 Бабушница – Пирот и града са петљом „Пирот – запад” је преко
постојеће градске саобраћајне мреже коришћењем постојећег тунела „Сарлах” и новопројектоване
градске саобраћајнице која одмах након изласка из тунела прелази реку Нишаву и између
аутопута и индустријске зоне пружа се до петље. Преко ове приступне саобраћајнице
могућа је и најкраћа веза регионалног пута Р-121 и индустријске зоне са аутопутем;
–
II варијанта (брдска траса варијанте III – km 66+600) – петља „Пирот – запад” налази
се на km 66+600, источно од трасе пута М-9. Веза Пирота са аутопутем је директна
преко приступне саобраћајнице дужине 500 m док је веза пута М-9 Бабушница – Пирот
са аутопутем преко површинске раскрснице на месту спајања са путем Р-262;
–
III варијанта (брдска траса потенцијална варијанте IV – km 67+696,36) – петља је
лоцирана у зони укрштаја аутопута и магистралног пута М-9. Петља је облика „трубе”.
На овом потезу предвиђена је и девијација магистралног пута М-9 како би се село
Блато ослободило транзитног саобраћаја;
9)
Петља „Пирот – исток” обухвата три варијанте:
–
I варијанта (долинска траса по Генералном пројекту аутопута Е-80) – према I варијанти
петља „Пирот – исток” налази се на km 78+650 у зони где аутопут (по коридору постојеће
обилазнице) прелази на северну страну регионалног пута Ниш–Димитровград. Преко ове
петље остварује се веза града Пирота (изводним правцем) и регионалног пута Ниш
– Димитровград са аутопутем и ширим окружењем;
–
II варијанта (петља на долинској траси варијанте II и на брдској траси варијанте
III) – локација петље „Пирот – исток” налази се на km 82+520 долинске трасе и на 
km 76+500 брдске трасе. Петља се налази источно од села Пољска Ржана у зони укрштаја
аутопута са регионалним путем Ниш – Димитровград и са изводним правцем из Пирота;
–
III варијанта (петља на брдској потенцијалној траси брдске варијанте IV) – локација
ове петље је на km 82+520, на делу уклапања „брдске” у „долинску” варијанту;
10)
Петља „Суково” (km 87+800) повезује регионални пут Р-244а Звонце – Суково и општину
Бабушница као и Бању Звонце и манастир „Поганово” са широм саобраћајном мрежом у
земљи. Ова петља се налази на укрштају регионалног пута Р-244а и аутопута Е-80 у
непосредној близини железничке станице „Суково”;
11)
Петља „Димитровград” (km 97+070) се налази на km 97+070 западно од градског језгра,
а непосредно пре укрштања аутопута са реком Нишавом и градским и регионалним саобраћајницама;
12)
Петља „Градина” (km 101+500) – веза аутопута са граничним прелазом и са робно-транспортним
центром обавља се преко петље „Градина”. Преко ове петље се и постојећи пут из Димитровграда
укључује на аутопут Е-80. Она представља источну везу  Димитровграда са аутопутем
Е-80.
         ___________________________

 11)
Стационаже петљи преузете су из Генералног пројекта аутопута Е-80.

 12)
Тачка укрштаја аутопута и Булевара 12. фебруар је на km 3+934.
 
2.1.2. Мрежа путева
 
Мрежу
путева на подручју Просторног плана чине магистрални, регионални и локални путеви.
Поред М-1.12 који је предмет плана у категорији магистралних путева на ширем простору
коридора налазе се још и М-25 Зајечар – Ниш – Прокупље и М-9 Бабушница – Пирот.
У
групи регионалних путева на подручју коридора пружају се следећи правци:
–
регионални пут Ниш – Димитровград који се делимично налази на траси постојећег пута
М-1.12 и који претставља паралелни алтернативни путни правац;
–
Р-120 граница града Ниша – Р-214;
–
Р-121 граница општине Пирот – Височка Ржана – Димитровград;
–
Р-214 граница града Ниша-Горња Топоница-Ниш-Кочане-граница округа;
–
Р-241 петља „Просек” (Е-80) – Гаџин Хан – М-9;
–
Р-241а регионални пут Ниш – Црвена река;
–
Р-242 петља Заплањска Топоница (Е-75) – Гаџин Хан – новопланирана траса до петље
„Плоче” (Е-80);
–
Р-244 граница општине – Бела Паланка -Бабушница – Димитровград;
–
Р-244а пут Е-80 (петља „Суково”) – Одоровце – Петачинци – граница Бугарске;
–
Р-262 Бела Паланка – Садиков бунар (веза на М-9);
–
Р-274 Ниш – Каменица – Матејевац (веза на М-25).
Сви
регионални путеви задржавају своје основне правце пружања уз извесне корекције осовине
и нивелете и уз обавезну модернизацију коловозног застора.
Коридор
Регионалног пута Ниш – Димитровград као алтернативног некомерцијалног путног правца
паралелног аутопуту Е-80 има следеће основне функције:
–
обезбеђење алтернативног правца од Ниша до Димитровграда у појасу инфраструктурног
коридора, за одвијање саобраћаја без наплате путарине (првенствено на краћим дистанцама);
–
повезивање попречних путева међусобно и са аутопутем.
Коридор
регионалног пута Ниш – Димитровград утврђен је на основу критеријума да се налази
у зони аутопута и да повезује центре вишег и нижег реда међусобно и са широм путном
мрежом на овом подручју.
Коридор
алтернативног пута прати коридор аутопута користећи деонице постојећег магистралног
пута m.1.12 које се не поклапају са трасом аутопута Е-80, коридоре постојећих регионалних
путева и новоизграђене деонице и то:
1)
на подручју града Ниша, коридор регионалног пута ће бити на коридору  планиране
градске саобраћајнице која са јужне стране прати аутопут од триангле „Трупале” до
петље „Малча” (на овом делу је регионални пут као и аутопут, углавном у градском
ткиву); 
2)
од Малче до Беле Паланке алтернативни пут Ниш – Димитровград користиће коридор постојећег
пута m.1.12 који на овој деоници пролази кроз насеља Островица и Црвена река, а
обилази Белу Паланку са севера (на овој деоници алтернативни пут пролази кроз подручје
парка природе Сићевачка клисура);
3)
од Беле Паланке до Пирота јављају се две варијанте коришћења паралелних путева у
зависности од тога да ли се коридор пружа „долинском” или „брдском” варијантом,
и то:
–
долинска варијанта – од Беле Паланке до водоакумулације Сопот коридор регионалног
пута Ниш – Димитровград као паралелни пут налазиће се на коридору локалног пута
који са северне стране прати аутопут, а затим се укључује на коридор регионалног
пута Р-121 Пирот – Књажевац све до петље „Пирот – запад”. Пут Р-262 такође се може
користити као алтернативни пут уз обавезну реконструкцију и модернизацију;
–
брдске варијанте – пружање коридодра аутопута према брдској варијанти омогућава
коришћење регионалног пута Ниш – Димитровград и пута Р-262 као паралелних алтернативних
путних праваца;
4)
између петље „Пирот – запад” и „Пирот – исток” регионални пут Ниш – Димитровград
користи коридор планиране градске саобраћајнице (која ће пролазити кроз постојећи
тунел) до укључивања на постојећу обилазницу око Пирота, чијим коридором ће се кретати
до петље Пирот – исток;
5)
од петље „Пирот – исток” регионални пут ће користити коридор постојећег магистралног
пута m.1.12 све до петље „Градина” (на овој деоници алтернативни пут обилази мања
насеља (изузев Гојиног Дола и Жељуше) док ће кроз Димитровград пролазити као градска
саобраћајница повезана са регионалним путевима Р-121 и Р-244.
На
делу између петље „Плоче” и насеља Гаџин Хан пружа се коридор потенцијалног регионалног
пута, који представља наставак правца Р-242. Могућа траса овог пута почиње на петљи
Плоча, обилази село Вета и кроз масив Суве планине прелази на територију општине
Гаџин Хан, где обилази неколико села и сам општински центар. После обиласка Гаџин
Хана пут може да се укључи на постојећу трасу између Гаџин Хана и Заплањске Топонице.
Општина
Гаџин Хан укључује се у европску путну мрежу везом на петљу „Плоче” на правцу Е-80
и петљу Заплањска Топоница на працу Е-75.
 
2.2. План веза пруге за возове великих брзина
са окружењем
 
Веза
пруге за возове великих брзина са окружењем обезбедиће се железничким станицама
и мрежом регионалних пруга.
 
2.2.1. Железничке станице
 
Стационаже
железничких станица дате су оријентационо и ближе ће се дефинисати по верификацији
Генералног пројекта.
На
коридору пруге Ниш – Димитровград планиране су следеће железничке станице: 
1)
„Ниш”, „Ћеле Кула”, „Нишка Бања”, „Долац”, „Бела Паланка”, „Пирот”, „Суково” и
„Димитровград”. Станице „Ниш”, „Ћеле Кула” и „Нишка Бања” – функционишу у оквиру
железничког чвора Ниш;
2)
Станица „Долац” (km 26+700) – локација станице „Долац” је на прузи за велике брзине
и удаљена је око 1.600 m од постојеће станице „Долац”;
3)
Станица „Бела Паланка” (km 41+800) налази се у североисточном делу града на простору
који није изграђен, а налази се између реке Нишаве и аутопута Е-80. Веза станице
са градом је преко примарне градске саобраћајнице која повезује северни и јужни
део града, а преко постојеће обилазнице укључује се и на ванградску саобраћајну
мрежу и аутопут Е-80;
4)
Станица „Пирот” (km 67+200) се налази у југозападном делу града између постојеће
обилазнице и аутопута Е-80, а у непосредној близини петље на аутопуту и градске
магистрале што омогућује лак приступ до градске и ванградске путне мреже. Станица
Пирот и постојећа железничка станица међусобно су повезане денивелисаним пружним
прелазима;
5)
Станица „Суково” (km 78+575) – на 800 m северозападно од постојеће станице, налази
се службено место „Суково”. Приступ до станице обавља се преко регионалног пута
Ниш–Димитровград;
6)
Станица „Димитровград” (km 88+000) налази се на десној обали Нишаве у непосредној
близини петље преко које је Димитровград повезан са аутопутем Е-80. У оквиру граничног
прелаза и слободне царинске зоне предвиђени су колосеци за робни рад који су преко
постојеће пруге повезани са постојећом станицом Димитровград која је пружним прелазима
такође повезана са службеним местом Димитровград на прузи за велике брзине.
Возови
за велике брзине заустављају се само у станицама „Ниш” и „Димитровград”, даљински
возови се заустављају у станицама „Ниш”, „Бела Паланка”, „Пирот” и „Димитровград”,
док локални возови стају у свим станицама.
Све
железничке станице су отворене за рад са путницима што подразумева уређен путнички
терминал повезан са насељем коме службено место служи.
Садржај
путничког терминала чине пешачка зона, паркинзи, такси станица, стајалишта ЈГС,
трговински-угоститељски објекти, перони, потходници који су обавезно ван нивоа колосека
као и остали објекти и услуге у зависности од значаја и величине станице и насеља.
 
2.2.2. Железнички чвор Ниш
 
Железнички
чвор Ниш је један од највећих и најзначајнијих чворова у Републици Србији.
Решење
железничке инфраструктуре у овом чвору утврдиће се након израде Генералног пројекта
железничке инфраструктуре у железничком чвору Ниш.
Граничне
станице железничког чвора Ниш су:
1)
Станица „Трупале” – на магистралној прузи Е-85 Суботица – Скопље;
2)
Станица „Међурово” – на магистралној прузи Е-85 Суботица – Скопље;
3)
Станица „Нишка Бања” на магистралној прузи Е-70 Ниш – Димитровград;
4)
Станица „Матејевац” – на прузи Ниш – Зајечар.
 
2.2.3. Мрежа железничких пруга
 
Коридори
регионалних пруга задржавају своје коридоре осим коридора пруге Ниш – Зајечар, чија
ће се нивелета на деоници између насеља „Ратко Јовић” и укрштаја са локалним путем
за Матејевац испитати и дефинисати у Генералном пројекту железничке инфраструктуре
на подручју железничког чвора града Ниша.
 
VII. ЗАШТИТА ПРОСТОРА
 
Ограничења
у коришћењу и мере заштите простора на подручју Просторног плана приказане су графички
на рефералној карти 3. Просторног плана.
 
 
1. Утицај инфраструктурног коридора на животну
средину
 
Глобална
анализа утицаја постојећих и планираних инфраструктурних система на животну средину
показује да се сви ефекти испољавају у оквиру три основна вида утицаја, и то:
–
утицаји који се јављају као последица грађења објекта и који су привременог карактера;
–
утицаји који се јављају као последица егзистенције система у простору, који имају
трајни карактер; 
–
утицаји који се јављају као последица експлоатације система кроз време, који су
трајног карактера.
Интензитет
ових утицаја варира од система до система, а ефекти на животну средину се испољавају
кроз: буку, аерозагађење, вибрације, загађење вода, загађење и деградацију тла,
заузимање земљишта, просторно раздвајање функција, угрожавање флоре и фауне, деградацију
пејзажа, угрожавање природних и историјских културних добара, социо-економске утицаје
и ризик од акцидената и других непогода.
Посебно
негативни утицаји појављују се на коридору аутопута Е-80 и то на деоници Трупале
– Просек, зато што својим већим делом она пролази кроз континуално изграђено ткиво
Ниша. Својом трасом у заштитној огради аутопут пресеца градске саобраћајне токове,
деградира визуре и претставља фактор ограничења јединственог, уједначеног и усклађеног
уређења и организовања простора са једне и друге стране аутопута.
 
2. Мере заштите простора од негативног утицаја
инфраструктурног коридора
 
Уређење
простора у коридорима планираних магистралних инфраструктурних система одвијаће
се према правилима, смерницама и условима утврђеним овим Просторним планом до доношења
разраде Просторног плана на нивоу регулационог плана и/или усклађивања важећих урбанистичких
планова са овим просторним планом.
 
2.1. Заштита насеља
 
Насеља
се штите од негативних утицаја инфраструктурних система који су изражени кроз ефекте
буке, вибрација, аерозагађења, опасности од акцидената изградњом обилазнице аутопута
Е-80 изван грађевинског подручја Ниша, Пирота и Димитровграда и обилазница магистралних
путева око насеља (Малча, Блато);
Уколико
изградња обилазница није изводљива у планском периоду насеља се штите:
–
измештањем свих стамбених објеката који се налазе на удаљености мањој од 50 m од
ограде аутопута, односно 25 m од ограде пруге, уколико се за њих не може обезбедити
заштита од буке, вибрација и аеро-загађења применом техничких мера заштите;
–
обезбеђењем техничких мера заштите од буке, вибрација и аерозагађења свих стамбених
објеката који се налазе на удаљености мањој од 300 m од трасе аутопута (деонице
Ниш–Трупале–Просек, Јелашница, Црвена Река, Клење, Чифлик, Црноклиште и Димитровград),
односно 200 m од последњег колосека (деонице Ниш, Лесковик, Врандол, Станичење,
Пирот, Градина и Димитровград);
–
обезбеђењем минималне удаљености магистралног гасовода од стамбених објеката која
износи 30 m, као и спровођење мера заштите за оне удаљене од 30 m до 200 m од трасе
гасовода.
 
2.2. Заштита пољопривредног земљишта и шума
 
Мере
заштите односе се пре свега на рационално коришћење простора за потребе изградње
и експлоатације магистралних инфраструктурних система и то трасирањем инфраструктурних
система најкраћим путем од Ниша до границе Бугарске, трасом оптимално прилагођеном
условима теренима, паралелним вођењем инфраструктурних система у коридору и коришћењем
постојећих траса увек када је то технички и функционално изводљиво. Пољопривредно
земљиште се штити контролисаним пречишћавањем атмосферских вода са коловоза и трупа
пруге пре упуштања у најближи реципијент или ретенциони  простор.
Шумски
фонд се одржава и штити пошумљавањем деградираних и оголелих површина аутохтоном
и еколошки одговарајућом вегетацијом.
У
случају уситњавања постојећих катастарских парцела и поремећаја мреже пољских путева,
а због изградње инфраструктурног коридора, комасацијом ће се извршити прегруписавање
катастарских парцела и урадити нова путна мрежа.
 
2.3. Заштита ваздуха
 
Заштита
ваздуха се унапређује стварањем система зелених површина међусобно повезаних са
врстама адекватно одабраним и одржаваним. Мере заштите ваздуха обухватају рекултивацију
оштећеног земљишта и одговарајуће пејзажно уређење заштитних коридора.
 
2.4. Заштита вода и заштита од вода
 
Утврђују
се следеће мере заштите вода:
–
насеља већа од 5.000 ЕС (Ниш и Пирот) и сва индустрија морају да до 2027. године
изграде одговарајућа постројења за пречишћавање отпадних вода, ради заштите квалитета
вода до нивоа прописаних класа површинских вода; Бела Паланка и Димитровград поседују
постројења за третман отпадних вода. Важећом законском регулативом приписане су
следеће класе воде:
1)
Нишава: од границе Бугарске – до Димитровграда – II категорија;
2)
Нишава: од Димитровграда – до ушћа реке Темске – II б категорија;
3)
Нишава: од ушћа реке Темштице – до Ниша – II а категорија;
4)
Нишава: од Ниша – до ушћа у Јужну Мораву – II б категорија;
–
подручје на коме се налази извориште подземних вода код Пирота и подручја изворишта
површинских вода од којих се захтева високи квалитет треба штитити од намерних или
случајних загађења и других утицаја инфраструктурних система у коридору;
–
токсичне индустријске отпадне воде подвргнути предтретману пре упуштања у градску
канализацију или у централно постројење за пречишћавање отпадних вода;
–
планска рационализација потрошње;
–
расподела вода имаће приоритете: гарантовани минимум, снабдевање становништва водом
за пиће, наводњавање, енергетика, рекреација, снабдевање индустрије водом, рибњаци;
–
наменско испуштање воде из акумулације ради очувања водног режима у периоду маловођа,
као и у случајевима акцидентних загађења;
–
организационе и економске мере којима се онемогућују и санкционишу активности које
доводе до нарушавања квалитета вода.
Утврђују
се следеће мере заштите од вода:
–
заштита од поплава организује се системом одбрамбених насипа (пасивна заштита) и
коришћењем постојећих и будућих акумулација и ретензија (активна заштита);
–
системи одбрамбених објеката организују се тако да заједнички бране једну територијалну
целину – касету;
–
око великих насеља и крупних привредних центара формирају се мање касете ради остваривања
високо захтеваног степена заштите;
–
меродавне велике воде за заштитне насипе одређују се према значају простора и објеката
који се штите и то према Табели 3;
–
радови на уређењу корита изводе се у циљу обезбеђења стабилности и функционалности
линијских система (насипа) за заштиту од поплава;
–
експлоатација материјала из речних корита врши се плански без неповољних ефеката
по режим вода и биоценозу;
–
ради сузбијања процеса ерозије и разорног дејства воде у кориту бујичних водотокова
и контролу наноса, примењују се технички (насипи, зидане преграде и др.) и биолошки
радови (пошумљавање, затрављивање и др.);
–
прикупљање, транспорт и евакуација отпадних вода из насеља и индустријских погона
врши се затвореним каналима и контролисано испушта у пријемник;
–
прикупљање, транспорт и евакуација атмосферских вода палих на подручје брањених
касета врши се затвореним и отвореним каналима и контролисано испушта у водопријемник.
 
 
Табела 3. Меродавне велике воде за заштитне
насипе
 
 

 
 
2.5. Заштита природних добара
 
 
Заштићена
природна добра, Парк природе „Сићевачка клисура” (заштићен Уредбом о заштити парка
природе „Сићевачка клисура”- „Службени гласник РС”, број 16/00), Специјални резерват
„Јелашничка клисура” (заштићен Уредбом о заштити специјалног резервата „Јелашничка
клисура” – „Службени гласник РС”, број 9/95) и део Парка природе „Стара планина”
(заштићен Уредбом о заштити Парка природе „Стара планина” – „Службени гласник РС”,
број 23/09) штите се посебним мерама које су утврђене уредбама о заштити сваког
појединачног природног добра. Разраду овог просторног плана плановима нижег реда
и за све радове на просторима ових природних добара обавезно је и накнадно обезбедити
посебне детаљне услове Завода за заштиту природе Србије.
Решењем
о претходној заштити „Суве планине” („Службени гласник РС”, број 47/02) штити се
подручје природног добра Сува планина и споменик природе „Крупачко врело”.
Осим
посебних мера заштите за заштићена природна добра, општа мера заштите је и обавеза
да се без одлагања обавести организација за заштиту природе уколико се на трасама
инфраструктурних система наиђе на природно добро које је геолошко-палентолошког
или минеролошког порекла и да се природно добро не оштети или уништи.
 
 
Табела 4. Биланс површина заштићених природних
добара
 


 
2.6. Заштита биљног и животињског света
 
Површине
под измењеном вегетацијом, обухватају путни и пружни појас (појас насипа и усека,
канали) који се након изградње озелењава. Оне се штите пре свега одвођењем атмосферских
вода са коловоза и трупа пруге у забарене депресије са природном водом.
Обавезно
је утврђивање „еколошких коридора” (пролаза за фауну), оптималног размака око 2 
km, изнад или испод трупа аутопута и пруге на деоницама аутопута и пруге, а посебно
на деоницама поред Каменичког Виса и преко Суве планине.
У
зоне прелаза и пролаза треба уградити мере заштите од буке, подићи ремизе, обезбедити
мрежу зелених коридора – путева фауне и повезати ремизе са зеленим масивима.
Утврђивање
еколошких коридора урадиће се разрадом Просторног плана на нивоу регулационог плана.
 
2.7. Заштита пејзажа
 
Негативни
визуелни ефекти се умањују:
–
адекватним озелењавањем насипа и конструкција аутохтоним врстама;
–
уклапањем усека и насипа у природни облик терена;
–
преобликовањем терена нарушеног морфолошког лика у складу са пејзажом;
–
поновним успостављањем трајног биљног покривача на свим местима на којима су престале
активности које прате грађење;
–
композиционим решењем зелених масива на улазима и излазима из тунела;
–
формирањем нових појасева заштитног зеленила са распоредом зелених масива, који
ће смањити утицај једноличности трасе, наизменичним отварањем и затварањем визура
према околном пределу.
Заштиту
пејзажа посебно извршити на делу коридора аутопута од Јелашнице до Црвене Реке и
од Беле Паланке до Пирота.
 
2.8. Заштита од акцидената
 
Мере
заштите од акцидената дефинисане су посебним програмима, у односу на прописан метод
процене опасности од врсте загађивача који садрже мере за отклањање последице акцидената.
Ризик
од акумулација „Чифлик” и „Сопот”, смањиће се систематском контролом водозахватних
објеката и брана и благовременом интервенцијом у случају зарушавања брана и хаваријског
пражњења акумулација.
Неопходно
је урадити студију ризика са утврђивањем кота могућих поплавних таласа и заштите
природних и материјалних добара у случају акцидената.
 
2.9. Заштита непокретних културних добара
 
На
подручју Просторног плана налази се 79 непокретних културних добара 
(у
даљем тексту: НКД), од чега је утврђено (проглашењем и уписом у регистар), заштићено
и категорисано је осам НКД и то четири културна добра од великог значаја и четири
културна добра. Културних добара од изузетног значаја нема.
Добра
која уживају претходну заштиту су остала, евидентирана добра (71 добро) за која
ће се вредновати споменична својства, предлог за утврђивање за културно добро и
категоризацију припремити и проглашење извршити у И етапи реализације Просторног
плана.
У
делу коридора на подручју града Ниша су споменици културе у Сићеву Св. Богородица
– манастир и археолошка налазишта у Хуму Велика чука – праисторијско насеље.
У
делу коридора на подручју општине Бела Паланка је археолошко налазиште у Белој Паланци
Ремесиана.
У
делу коридора на подручју општине Пирот је споменик културе у Пироту Момчилов град.
Културна
добра од великог значаја се налазе у градским (Ниш) и општинским центрима (Бела
Паланка, Пирот, Димитровград) и њихова заштита већ је уграђена у просторне, генералне
и регулационе планове. 
Утврђују
се следеће основне мере заштите НКД на подручју инфраструктурног коридора:
–
пре изградње појединачних инфраструктурних система мора се обезбедити стручна опсервација
терена од стране надлежне службе заштите културних добара;
–
при пројектовању и изградњи појединачних инфраструктурних система, у договору са
надлежном службом заштите културних добара треба се што је могуће више удаљити од
НКД. Ако се при изградњи појединачних инфраструктурних система не могу заобићи постојећа
НКД мора се претходно истражити локалитет (код некропола и мањих праисторијских
насеобина) и после завршених истраживања, под одређеним условима, предати локација;
–
до утврђивања мера техничке заштите постојећих НКД и њихове околине не смеју се
вршити активности изградње и уређења простора без претходне сагласности надлежне
службе заштите културних добара;
–
при изградњи појединачних инфраструктурних система мора се обезбедити присуство
надлежних стручњака који ће вршити надзор и документовати евентуалне налазе;
–
ако се при извођењу земљаних радова наиђе на археолошка налазишта или предмете,
извођач радова је дужан да, без одлагања, прекине радове и обавести надлежну службу
заштите споменика културе и предузме мере да се налаз не уништи или оштети, да се
сачува на месту и у положају у ком је откривен;
–
при изградњи и експлоатацији простора, заштита, презентација и укључивање у туристичку
понуду културних добара од великог значаја, морају се у свему вршити према важећим
просторним, генералним и регулационим плановима.
 
 
2.10. Заштита од елементарних непогода и ратних
разарања
 
Концепт
заштите од елементарних непогода и ратних разарања уграђен је у планска решења Просторног
плана која обухватају организацију, намену и коришћење простора, планирање мреже
саобраћајне, водопривредне и електроенергетске инфраструктуре и примену општих принципа,
мера и норматива заштите од елементарних непогода и ратних разарања.
Заштита
од елементарних непогода остварује се санацијом и уређењем инфраструктурних појасева,
подизањем ватрозаштитних и снегобраних појасева целом дужином угрожених траса и
спровођењем биоинжењерских мера на земљишту подложном ерозији.
Посебне
мере заштите од ратних разарања утврђене су посебним анексом „Одбрана и заштита
подручја инфраструктурног коридора Ниш – граница Бугарске од ратних разарања” који
је саставни део Просторног плана.
 
VIII. ПРАВИЛА ЗА УРЕЂЕЊЕ И КОРИШЋЕЊЕ ПРОСТОРА
 
1. Правила за утврђивање потребног простора
за изградњу инфраструктурних система
 
1.1. Саобраћајна инфраструктура
 
Потребан
простор резервише се применом следећих параметара:
–
аутопут: просечна ширина појаса – 70,0 

m;
–
површине пратећих објеката на аутопуту: 
петља
– сса 5,0 ha;

мотел са бензинском пумпом, паркингом, рестораном, ауто кампом – до 20 ha

станица за керозин – 0,5 ha

одмориште са паркингом (РА20-50, ТА10-16, БУС 5-10) – 3,0 – 5,0 ha

бензинска станица – сса 1,5 ha

наплатна станица – 1,5 – 5,0 ha

база за одржавање пута – 1,5 – 3,0 ha
–
дуж деонице аутопута Трупале – Просек обезбеђује се простор за изградњу северне
и јужне градске саобраћајнице (са обе стране аутопута) до погодног места за укрштање,
–
атарски путеви дуж ограде аутопута градиће се уколико се погодно место укрштања
постојеће трасе атарског пута са аутопутем помера више од 500 m од постојећег укрштаја,
–
железничка пруга:
ширина
пружног појаса – сса 35,0 

m

површина станице (просечно) – сса 1,5 ha
Површина
главних железничких станица у Нишу, Пироту и Димитровграду димензионисаће се по
посебном програму.
–
оптички каблови: ширина појаса – сса 2,0 

m
 
1.2. Енергетска инфраструктура
 
За
изградњу далековода обезбеђује се земљиште за радни простор ширине:
ДВ
400 kV – 60 

m
ДВ
110 kV – 30 

m
ДВ
2x110 kV – 40 

m
По
изградњи задржава се имовински статус на земљишту сем за стубна места где земљиште
припада власнику далековода. Величина земљишта за стубна места зависи од типа и
намена стуба и напонског нивоа.
У
време нормалног погона далеководи се штите ужим коридорима, а за одржавање и отклањање
хаварија обезбеђује се радни простор ширине као при изградњи.
За
изградњу и коришћење трафостаница потребан комплекс је типизиран и износи:
ТС
400/hkV – мин 250 m x 250 

m
ТС
110/hkV – мин 50 m x 80 

m
За
изградњу магистралног гасовода (гасовод високог притиска), обезбеђује се земљиште
за радни појас ширине 16,0 m, који се користи у поступку изградње. По изградњи 
гасовода земљиште задржава постојећи имовински статус, а ширина појаса гасовода 
износи 5,0 m.
За
потребе изградње главних разделних чворова (ГРЧ „Ниш” и ГРЧ „Књажевац”) потребно
је обезбедити простор димензија 100,0 x 75,0 метара. За потребе изградње главних
мерно-регулационих станица (ГМРС) потребно је обезбедити простор димензија 50,0
x 80,0 метара.
 
1.3. Водопривредна инфраструктура
 
Потребан
простор се утврђује применом правила да се:
–
полагање магистралних цевовода врши  у појасу ширине од 1,5 – 3,0 m зависно
од пречника цевовода;
–
изградња отворених канала за довод воде из акумулације „Сопот” до хидроелектране
„Црноклиште” и из акумулације „Чифлик” до хидроелектране „Бела Паланка” врши се
у појасу ширине од 11,0 – 25,0 m у зависности од геометријских карактеристика попречног
пресека канала.
 
2. Правила за вођење трасе, формирање чворишта,
станица и других објеката
 
2.1. Саобраћајна инфраструктура
 
2.1.1. Аутопут
 
Саобраћајна
повезаност подручја кроз које пролази аутопут мора бити најмање на истом нивоу као
и пре изградње уз одговарајућу рационалност решења и заштиту простора.
За
вођење трасе, формирање чворишта и станица утврђују се следећа правила која ће се
примењеивати у разради планских решења на нивоу регулационог плана:
–
на деловима трасе аутопута где се јавља денивелација левог и десног коловоза ширина
разделног појаса је променљива;
–
одстојање саобраћајних петљи је око 20 km, осим у градском подручју где је растојање
условљено положајем примарних градских саобраћајница и токовима саобраћаја;
–
у дефинисању денивелисаних укрштаја, уз првенствено уважавање захтева очекиваног
саобраћаја, водиће се рачуна и о равномерној заступљености ових укрштаја по катастарским
општинама преко којих пролази аутопут;
–
сви локални путеви, по правилу, задржавају постојећу трасу, а обезбеђује им се денивелисан
укрштај са аутопутем;
–
растојање суседних укрштања није веће од 4 km.
 
 
2.1.2. Железничка пруга
 
Саобраћајна
повезаност подручја кроз које пролази траса пруге за возове великих брзина мора
бити најмање на истом нивоу као и пре изградње  уз одговарајућу рационалност
решења и заштиту простора. За оспособљавање пруге за саобраћај возова великих брзина
и у условима одвијања мешовитог саобраћаја потребно је да:
–
пруга на целој дужини буде двоколосечна, електрифицирана и опремљена савремним сигнално
– сигурносним постројењима;
–
пруга испуни услове АТС споразума о најважнијим магистралним пругама Европе у погледу
брзине вожње, нагиба нивелете, дужине претицајних колосека, дужине перона, осовинских
оптерећења, габарита, денивелације путних прелаза и сл.;
–
уливање саобраћаја на пругу и одливање саобраћаја са пруге у прикључним станицама
буде без пресецања путева вожње у нивоу;
–
преко станица и индустријских колосека буду повезане постојеће и планиране индустријске
зоне;
–
при утврђивању трасе пруге водиће се рачуна о заштити непокретних културних добара
и заштити природе и заштити животне средине;
–
на прузи ће се задржати све досадашње станице које имају оправданост у економском
и функционалном погледу уз обавезну реконструкцију и модернизацију.
 
3. Правила за међусобно усаглашавање инфраструктурних
система
 
3.1. Саобраћајна инфраструктура
 
Основно
правило у међусобном усаглашавању инфраструктурних система односи се на њихово трасирање
и паралелно вођење кроз заједнички коридор уз обавезно уважавање правила функционисања
и заштите сваког појединачног система са што рационалнијим приступом у коришћењу
земљишта у коридору и то: 
–
телекомуникациони каблови (оптички, коаксијални) код паралелног полагања са саобраћајницама
и железничком пругом морају се полагати изван земљишног појаса пута или пруге, или
изузетно на спољној ивици путног појаса, а код паралелног полагања телекомуникационих
каблова са водоводном и канализационом мрежом, кабловском електроенергетском мрежом
минимално хоризонтално растојање не сме бити мање од 1,0 метара; 
–
телеграфске и телефонске ваздушне и кабловске линије и водови ниског напона могу
да се постављају и у заштитном појасу уз сагласност правног лица које управља аутопутем;
–
инсталације и водови који су положени уз пругу морају бити ван пружног појаса тј.
морају бити удаљени најмање 6 m од осовине последњег колосека у насељима или
8,0 m на отвореној прузи;
–
за водове у пружном појасу потребне су посебне мере заштите.
 
3.2. Енергетска инфраструктура и однос према
осталим системима у инфраструктурном коридору
 
Приближавање
и паралелно вођење далековода са другим објектима инфраструктуре врши се под следећим
условима:
–
удаљеност било ког дела стуба од ивице аутопута је најмање 40,0 m. При паралелном
вођењу дужем од 5,0 km удаљеност је најмање 100,0 m, а на брдовитом и шумовитим
пределима може се смањити на 40,0 

m;
–
удаљеност било ког дела стуба, од ограде пруге за возове великих брзина је најмање
25,0 m и од најближе шине пруга за нормалан транспорт најмање 15,0 

m;
–
удаљеност ТТ каблова од стубова далековода износи најмање: за 110 kV – 10,0 

m; 
220 kV – 15,0 

m; 400 kV – 25,0 

m;
–
хоризонтална удаљеност између најближих проводника далековода и ТТ вода је најмање
једнака висини стубова увећана за 3,0 m и уз појачану механичку и електричну сигурност
износи за: 400 kV – 5,5 

m;  220 kV – 4,0 

m и 110 kV – 3,0 m.
 
3.3. Водопривредна инфраструктура
 
Положај
трасе инфраструктурних система (аутопут, пруга, гасовод, оптички кабл) биће ван
зоне непосредне и уже заштите подземних и површинских изворишта водоснабдевања.
Тамо где то није могуће, заштита изворишта обезбедиће се посебним пројектом заштите
и континуалне контроле квалитета вода.
Минимално
хоризонтално растојање трасе цевовода при паралелном вођењу трасе у односу на трасу
оптичког и коаксијалног кабла и трасу гасовода износи 1,0 m мерено од спољних ивица
ровова, 1,5 m од ножице насипа и 2,0 m од спољних ивица друмског и железничког земљишта.
Све
активности на усаглашавању инфраструктурних система са водопривредном инфраструктуром
обављаће се уз сагласност и контролу надлежних органа за послове водопривреде.
 
4. Правила за укрштање инфраструктурних система
 
На
подручју Просторног плана појављује се шест зона вишеструког укрштања инфраструктурних
система и то на следећим локалитетима: Јелашница (око km 21+000), Црвена Река (око 
km 40+700), Клење (око km 51+000), Чифлик (око km 54+600), Црноклиште (око km
66,000), Димитровград (око km 98,000). На овим местима јављају се зоне конфликата
који се решавају регулационим плановима.
 
4.1. Саобраћајна инфраструктура
 
Укрштање
пруге и аутопута са осталим инфраструктурним системима као што су водовод, електричне,
ТТ, топловодне, гасне и др. инсталације као и отворени водотокови најповољније је
под правим углом. Све надземне водове треба реконструисати и провести испод пруге
и пута.
Укрштање
инфраструктурних система одвијаће се применом следећих правила:
–
укрштање аутопута или железничке пруге са магистралним и регионалним путевима решавају
се денивелисано и то на самом месту укрштања;
–
укрштање аутопута или железничке пруге са локалним путевима извешће се груписањем
и изградњом паралелних веза али не дуже од 2,0 km од места укрштања, односно
2,5 km од железничке пруге за возове великих брзина;
–
на деоници „Пирот – Суково” сви укрштаји решавају се денивелисаним објектима у трупу
аутопута или железничке пруге тј. само изградњом подвожњака;
–
на изграђеним деоницама аутопута Е-80 (Трупале – Комрен и Комрен – Просек) задржавају
се сви изграђени укрштаји.
 
4.2. Енергетска инфраструктура
 
Укрштање
далековода са другим објектима инфраструктуре врши се под следећим условима:

– угао укрштања са аутопутем и магистралним путем је 30º и више, а са 
регионалним 20º и више, са висином најнижег проводника под најнеповољнијим 
условима од најмање 7,0 m;

– угао укрштања са железничком пругом је 45º и више, са висином најнижег 
проводника под најнеповољнијим условима од 12,0 m;
–
угао укрштања са ТТ водовима је најмање 45º и међусобног одстојања најближих
водова од 3,0 m, 4,0 m и 5,5 m за напоне 110 kV, 220 kV и 400 kV.
Укрштање
гасовода са саобраћајницама, водотоцима и другим инфраструктурним мрежама треба
извести под углом од 60º и 90º. Код укрштања гасовода са железничком пругом
угао мањи од 60º није дозвољен. 
 
4.3. Телекомуникациона инфраструктура
 
Укрштање
телекомуникационих каблова са саобраћајницама и железничком пругом треба извести
под углом од 90º. 

Укрштање телекомуникационих каблова са високонапонским електроенергетским 
водовима, водоводном и канализационом мрежом пожељно је вршити под углом од 90º, 
али минимални угао укрштања може износити 45º ван насељених места и 30º у 
насељеном месту. Телекомуникациони каблови се полажу изнад електроенергетских 
кабловских водова, водоводне и канализационе мреже на минималном одстојању од 
0,3 m.
 
4.4. Водопривредна инфраструктура
 
На
месту укрштања планираних траса аутопута и пруге са изграђеним водоводним или канализационим
цевоводом, потребно је предвидети одговарајућу заштиту цевовода од утицаја статичког
и динамичког оптерећења конструкције аутопута и пруге.
Сва
укрштања планираних инфраструктурних система аутопут, пруга, оптички кабл и гасовод
са водотоцима у природном или уређеном стању, потребно је организовати на начин
којим се неће пореметити основна намена и функција водотока.
Објекте
локалног карактера, као што су мостови и пропусти треба димензионисати на велике
воде вероватноће појаве једном у сто година. На месту укрштања, заштиту обала и
корита од ерозије потребно је обезбедити обалоутврдама 3,0 m узводно и низводно
од места укрштања уз одводњавање у зони моста.
Положај
трасе површинског или подземног линијског водног објекта потребно је предвидети
по правилу ван водног земљишта, а на местима укрштања са водотоком, укрштај од приближно
90º, под условом да се подземни линијски објекти на месту укрштања обезбеђују
мостом за већи водоток или заштитним цевима испод дна (регулисаног или нерегулисаног)
мањег водотока.
Контролисано
прикупљање и евакуација атмосферских вода дуж трупа аутопута и пруге и њихово одвођење
организовати путем ригола и пропуста у најближи одводник (водоток, ретенциони простор,
јаруга).
За
пројектовање и реализацију свих магистралних система и њихових укрштања са водотоцима,
односно водопривредним објектима морају се обезбедити водопривредни услови за пројектовање,
сагласност на пројекат и потврда по изградњи од министарства надлежног за послове
пољопривреде, шумарства и водопривреде.
 
 
5. Правила за утврђивање зона заштите магистралних
инфраструктурних система и режим коришћења простора у њима
 
Утврђују
се следеће зоне заштите магистралних инфраструктурних система:
1)
ужа зона заштите – простор ширине 60 m лево и десно од путног земљишта код аутопута,
100 m лево и десно од пружног појаса, 60 m лево и десно од трасе гасовода и 4 m лево и десно од трасе оптичких каблова; 
2)
шира зона заштите – простор ширине од 255 лево и десно од ужег појаса заштите аутопута,
100 m лево и десно од ужег појаса заштите пруге, 130 m лево и десно од ужег појаса
заштите гасовода и 25 m лево и десно од трасе далековода.
Успоставља
се следећи режим коришћења простора у зонама заштите:
–
режим строго контролисаног коришћења простора у ужој зони заштите при којем се могу
обављати само оне активности које су у функцији инфрастеруктурног система;
–
режим контролисаног простора у широј зони заштите при којем се могу обављати активности
које нису у сукобу са функционисањем инфраструктурних система.
Зоне
заштите изворишта и водних објеката, режим организације, уређења и коришћења простора
установљавају се као:
–
шира зона заштите (зона санитарног осматрања);
–
ужа зона заштите (зона ограничења);
–
зона непосредне заштите (зона строгог режима).
У
појасу шире зоне заштите дозвољено је слободно коришћење земљишта, уз изузетне мере
ограничења које прописују надлежни органи здравствене службе.
У
појасу уже зоне заштите забрањује се копање канала и извођење земљаних радова, пробијање
горњег (заштитног) слоја земљишта, односно копање шљунка, песка, глине и сл. Не
дозвољава се грађење уређаја за уклањање отпадних материја (канализација, септичке
јаме, ђубришта), не сме се гајити стока нити ђубрити земљиште или обављати било
каква делатност која би могла загадити водоносни слој и изменити квалитет воде у
објекту за снабдевање воде који се напаја подземном водом. 
Појас
зоне непосредне заштите служи искључиво за потребе водовода те се у њему не дозвољавају
друге активности. 
 
IX. ПРИМЕНА И СПРОВОЂЕЊЕ ПРОСТОРНОГ ПЛАНА
 
1. Уводни део
 
Циљеви
и планска решења Просторног плана спроводе се:
–
уграђивањем у планове и програме друштвено-економског развоја града Ниш, општина
Бела Паланка, Пирот и Димитровград и програме активности јавних предузећа и посебне
програме који се односе на обнову, уређење и заштиту простора инфраструктурног коридора;
–
разрадом планских решења израдом планова детаљне регулације;
–
непосредном применом појединих мера, смерница и решења утврђених Просторним планом;
–
истраживачко – развојним и информатичким активностима које су у функцији остваривања
Просторног плана;
–
одговарајућом институционалном организацијом; 
–
перманентном контролом над коришћењем простора.
 
2. Смернице за спровођење Просторног плана
 
2.1. Усаглашавање и избор коначне трасе аутопута
Е-80 на деоници Бела Паланка – Пирот
 
По
усвајању Просторног плана потребно је урадити одговарајућу техничку документацију
на основу које ће се изабрати оптимално планско решење (прва долинска варијанта)
и на тај начин дефинисати коначна траса аутопута Е-80, на деоници Бела Паланка
– Пирот.
 
2.2. Усаглашавање постојећих урбанистичких планова
 
По
доношењу Просторног плана и избору оптималног планског решења и коначне трасе аутопута
Е-80, на деоници Бела Паланка – Пирот, за обухваћена грађевинска подручја насеља
примењиваће се само они урбанистички планови чија решења нису у супротности са поставкама
Просторног плана.
Усаглашавање
осталих урбанистичких планова са решењима, правилима и смерницама Просторног плана
извршиће надлежни градски/општински органи до 2011. године за Генерални план Ниша,
Димитровграда, Пирота и Беле Паланке.
Усаглашавање
осталих важећих урбанистичких планова извршиће надлежни градски и општински органи
у складу са динамиком изградње појединих инфраструктурних система.
 
2.3. Усклађивање програма и утврђивање других
мера на спровођењу Просторног плана
 
Надлежни
републички органи за послове пољопривреде, шумарства, водопривреде, енергетике,
телекомуникација, заштите животне средине и надлежна јавна предузећа, као и јавна
предузећа и друге организације које се баве делатностима од општег интереса уградиће
планска решења Просторног плана у основе заштите, коришћења и уређења пољопривредног
земљишта, опште и посебне основе газдовања шумама, водопривредне основе, ловне основе
и др. у року од пет година од доношења Просторног плана.
Надлежна
јавна предузећа и друге организације за путеве, железницу, енергетику, телекомуникације
ускладиће своје средњорочне и годишње програме са планским решењима и етапама реализације
Просторног плана. Надлежне службе заштите природе и споменика културе уградиће у
своје средњорочне и годишње програме рада. Стручне послове на заштити природних
вредности и непокретних културних добара и активности на рекогносцирању и заштити
ових вредности, у складу са решењима, смерницама и етапама реализације Просторног
плана. Надлежни органи града Ниша и општина Бела Паланка, Пирот и Димитровград ускладиће
средњоречне и годишње програме уређивања грађевинског земљишта са решењима, смерницама
и етапама спровођења Просторног плана.
Надлежне
службе града Ниша и општина Бела Паланка, Пирот и Димитровград обезбедиће: 
–
појачани надзор над коришћењем простора резервисаног за инфраструктурне системе
и објекте до привођења простора планираној намени,
–
перманентно праћење и периодично извештавање о активностима и проблемима у спровођењу
планских решења и смерница утврђених Просторним планом.
Посебна
организација надлежна за послове геодезије програмираће ажурирање и дигитализацију
топографских карата у размери 1:50000 за подручје обухваћено овим Просторним планом
и то листова: Алексинац 3 (532-3); Алексинац 4 (532-4); Ниш 1 (582-1); Ниш 2
(582-2); Ниш 3 (582-3); Ниш 4 (582-4); Лесковац 1 (632-1); Лесковац 2 (632-2); Бела
Паланка 1 (583-1); Бела Паланка 2 (583-2); Бела Паланка 3 (583-3); Бела Паланка
4 (583-4); Власотинце 1 (633-1); Власотинце 2 (633-2); Пирот 1 (584-1); Пирот 2
(584-2); Пирот 3 (584-3); Пирот 4 (584-4); Брезник 1 (634-1); Брезник 2
(634-2). 
 
2.4. Етапе реализације инфраструктурних коридора
 
Предвиђена
динамика реализације магистралних инфраструктурних система на подручју Просторног
плана обухвата:
1)
аутопут Е-80:
I
етапа: деоница Комрен – Просек;
II
етапа: деоница Просек – Бела Паланка;
III
етапа: деоница Пирот – Димитровград;
2)
пруга за возове великих брзина Е-70 и постојећа пруга:
–
динамика изградње пруге за возове великих брзина утврдиће се посебним програмом;
–
планира се модернизација и делимична реконструкција грађевинске и електротехничке
инфраструктуре на постојећој једноколосечној прузи Ниш – граница Бугарске;
3)
далеководи:
–
до 2011. године – ДВ 2х110 kV „Ниш 2 – Ниш 1” са огранком за Ниш;
–
до 2026. године – ДВ 400 kV „Ниш 2 – Крушевац” и ДВ 2х110 kV за ТС 110/hkV „Долац”
и ДВ 2х110 kV за ТС 110/hkV „Суково” реализоваће се са електрификацијом железничке
пруге;
4)
магистрални гасовод – до 2011. године деоница ГРЧ Ниш – ГРЧ Књажевац;
5)
магистрални цевовод регионалног система за водоснабдевање –  до 2016. године
деоница од ХЕ Пирот до споја са постојећим магистралним цевоводом;
6)
постројење за пречишћавање отпадних вода –  до 2016. године за Ниш и Пирот.

 
2.5. Активности на измени и допуни Просторног
плана и разради кроз планове детаљне регулације
 
Измене
и допуне Просторног плана радиће се по верификацији:
–
генералног пројекта пруге за возове великих брзина; 
–
генералног пројекта железничког чвора Ниш;
–
претходних студија оправданости за брдске варијанте аутопута Е-80 на деоници Бела
Паланка – Пирот.
Разрада
планских решења на нивоу плана детаљне регулације вршиће се у складу са динамиком
израде идејних пројекта за те системе и то за следеће деонице: Трупале – Просек,
Просек – Бела Паланка, Пирот – Димитровград и по усвајању коначне трасе аутопута
Е-80 за деоницу од Беле Паланке до Пирота за деоницу Бела Паланка – Пирот.
 
X. КАРТЕ
 
Просторни
план графички је приказан на три рефералне карте и на једној тематској карти у размери
1:50.000 које чине његов саставни део, и то:
–
Реферална карта 1. Положај инфраструктурних система у инфраструктурном коридору;
–
Реферална карта 2. Намена простора;
–
Реферална карта 3. Заштита простора;
Просторни
план садржи и Тематску карту „Саобраћајна мрежа и објекти” у размери 1:100.000.