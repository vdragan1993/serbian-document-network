На основу члана 8. став 5. Закона о ревизији („Службени гласник РС”, брoj 62/13) и члана 23. став 1. тачка 12) Статута Коморе овлашћених ревизора, а уз сагласност Одбора за јавни надзор над обављањем ревизије и Министарства финансија, 
	
Савет Коморе овлашћених ревизора доноси 
 
ПРОГРАМ
полагања испита за стицање професионалног звања овлашћени ревизор

	"Службени гласник РС", број 28 од 12. марта 2014.
 
Члан 1.
Овим програмом утврђују се предмети и садржај предмета за полагање испита за стицање професионалног звања овлашћени ревизор код Коморе овлашћених ревизора (у даљем тексту: Комора), као и друга питања у вези са програмом полагања стручног испита за стицање професионалног звања овлашћени ревизор.
Члан 2.
Испит за стицање професионалног звања овлашћени ревизор полаже се према испитном програму који обухвата следеће предмете у оквиру два нивоа:
Ниво 1, који обухвата следеће предмете:
1) Теорија и принципи рачуноводства;
2) Оквир за финансијско извештавање и МСФИ;
3) Финансијска анализа;
4) Управљачко рачуноводство;
5) Управљање ризицима и интерна контрола;
6) Теорија ревизије;
7) Методологија ревизије;
Ниво 2, који обухвата следеће предмете:
1) Право за овлашћене ревизоре;
2) Порески систем;
3) Пословни информациони системи;
4) Микроекономија, општа и финансијска економија;
5) Финансијска математика и статистика;
6) Финансијски менаџмент привредних друштава.
Распоред испитних области по предметима
Члан 3.
Предмет – Теорија и принципи рачуноводства, из члана 2. став 2. тачка 1) овог правилника, обухвата следеће испитне области: 
	
1) Садржина и циљеви финансијског извештавања, коју чине:
– Нормативна основа вођења књига; 
– Рачуноводствени принципи;
– Економски догађаји и њихова подела према утицају на целину биланса;
2) Глобална процедура у систему двојног књиговодства, коју чине:
– Инвентар имовине;
– Дневник и главна књига;
– Књиговодствена документација;
– Помоћне књиге;
– Пробни лист; 
– Предзакључна књижења;
– Закључни лист;
– Формалан закључак књига;
– Годишњи обрачун;
3) Принципи уредног књиговодства;
4) Књиговодствено обухватање економских догађаја, коју чине:
– Књиговодствено обухватање прибављања финансијских средстава из сопствених и позајмљених извора;
– Књиговодствено обухватање набавке сталне имовине;
– Књиговодствено обухватање набавке залиха;
– Књиговодствено обухватање измирења обавеза према добављачима;
– Књиговодствено обухватање трошкова и њихово временско разграничење;
– Књиговодствено обухватање прихода и расхода;
– Временско разграничавање прихода и расхода, расходовање основних средстава, књиговодствено обухватање вишкова и мањкова, књижење обезвређења имовине, резервисања;
5) Обрачун периодичног резултата методом укупних трошкова;
6) Израда Закључног листа и састављање основних финансијских извештаја.
Предмет – Оквир за финансијско извештавање и МСФИ, из члана 2. став 2. тачка 2) овог правилника, обухвата следеће испитне области:
1) Оквир за припремање и приказивање финансијских извештаја, коју чине:
– МРС1 – Презентација финансијских извештаја;
– МРС 7 – Извештај о токовима готовине;
– МРС 8 – Рачуноводствене политике, промене рачуноводствених процена и грешке;
2) Међународни рачуноводствени стандарди који се односе на позиције Биланса стања и Биланса успеха, које чине:
– МСФИ 2 – Плаћања акцијама;
– МРС 2 – Залихе;
– МРС 11 – Уговори о изградњи;
– МРС 12 – Порези на добитак;
– МРС 16 – Некретнине, постројења и опрема;
– МРС 17 – Лизинг;
– МРС 18 – Приходи;
– МРС 19 – Примања запослених; 
– МРС 20 – Рачуноводствено обухватање државних давања и обелодањивање државне помоћи; 
	
– МРС 21 – Ефекти промена девизних курсева; 
– МРС 23 – Трошкови позајмљивања;
– МРС 36 – Умањење вредности имовине;
– МРС 37 – Резервисања, потенцијалне обавезе и потенцијална имовина;
– МРС 38 – Нематеријална имовина;
– МРС 39 – Финансијски инструменти: признавање и одмеравање, МСФИ 9, МСФИ 13 – Одмеравање фер вредности, Хеџ рачуноводство;
– МРС 40 – Инвестиционе некретнине;
3) Међународни рачуноводствени стандарди који се односе на објављивање, које чине: 
	
– МСФИ 5 – Стална имовина која се држи за продају и престанак пословања;
– МРС 10 – Догађаји после извештајног периода; 
– МСФИ 8 – Сегменти пословања; 
– МРС 24 – Обелодањивања повезаних страна; 
– МСФИ 12 – Обелодањивања о учешћима у другим ентитетима; 
– МСФИ 7 – Финансијски инструменти: обелодањивања;
– МРС 33 – Зарада по акцији;
– МРС 34 – Периодично финансијско извештавање;
4) Међународни рачуноводствени стандарди који се односе на консолидоване финансијске извештаје, које чине:
– МСФИ 3 – Пословне комбинације;
– МСФИ 10 – Консолидовани финансијски извештаји;
– МСФИ 11 – Заједнички аранжмани;
– МРС 28 – Инвестиције у придружене ентитете и заједничке подухвате. 
Предмет – Финансијска анализа, из члана 2. став 2. тачка 3) овог правилника, обухвата следеће испитне области:
1) Финансијски извештаји, коју чине:
– Биланс стања;
– Биланс успеха;
– Извештај о новчаним токовима;
2) Циљеви финансијске анализе коју чине:
– Циљеви финансијске анализе за различите кориснике (инвеститоре, кредиторе и др.);
3) Методе финансијске анализе, коју чине:
– Анализа финансијских показатеља;
– Вертикална и хоризонтална анализа;
– Анализа промена из године у годину;
– Анализа варијација према типу индустрије;
– Поређења;
– Анализа нефинансијских информација (релевантних за финансијску анализу);
4) Анализа ликвидности, коју чине:
– Краткорочна ликвидност (показатељи);
– Дугорочна ликвидност (солвентност) и показатељи;
5) Анализа профитабилности, коју чине:
– Профитабилност и мерење профитабилности;
– Показатељи профитабилности;
– „Ду Понт” принос на средства;
6) Анализа инвестирања, коју чине:
– Општа анализа;
– Показатељи које користе инвеститори;
7) Анализа новчаних токова, коју чини:
– Показатељи новчаних токова;
8) Специфична употреба финансијских показатеља, коју чини:
– Предвиђање банкрота предузећа помоћу З показатеља;
9) Финансијска анализа за потребе вредновања предузећа, коју чини:
– Употреба финансијских показатеља као мултипликатора у поступку процене.
Предмет – Управљачко рачуноводство, из члана 2. став 2. тачка 4) овог правилника, обухвата следеће испитне области:
1) Позиционирање управљачког рачуноводства, коју чине:
– Управљачко рачуноводство и менаџмент;
– Управљачко рачуноводство у новом пословном окружењу;
2) Анализа финансијских извештаја, коју чине:
– Општа питања анализе финансијских извештаја;
– Рацио анализа финансијских извештаја;
– Анализа профитабилности из перспективе инвеститора;
– Анализа нето обртног фонда;
– Анализа новчаних токова;
3) Обрачун и управљање трошковима, коју чине:
– Креирање конкурентске предности као оквир;
– Традиционални системи обрачуна и управљања трошковима;
– Нови приступи обрачуну и управљању трошковима;
4) Рачуноводство одлучивања, коју чине:
– ЦВП анализа;
– Информисање за потребе одлучивања о продајним ценама;
– Информисање за потребе доношења пословних одлука;
5) Информисање за потребе планирања и контроле, коју чине:
– Рачуноводство одговорности: оквир за буџетирање;
– Процес буџетирања;
– Флексибилно планирање и контрола;
6) Сегментно извештавање и анализа профитабилности, коју чине:
– Мерење перформанси сегмената предузећа;
– Трансферне цене;
– Мотивациони аспекти управљачког рачуноводства.
Предмет – Управљање ризицима и интерна контрола, из члана 2. став 2. тачка 5) овог правилника, обухвата следеће испитне области:
1) Ризици и управљање ризицима, коју чине:
– Појам ризика;
– Врсте ризика (кредитни, тржишни, остали);
– Процена ризика у складу са МСР (300, 315, 320, 330, 402, 450);
– Идентификација ризика;
– Назнаке постојања ризика;
– Регистри ризика;
– Политика у вези са ризиком;
– Управљање ризицима на нивоу привредног друштва;
2) Интерне контроле, коју чине:
– Појам контроле;
– Начела контроле;
– Структура система интерних контрола;
– Врсте интерних контрола (превентивни, детективни и корективни контролни поступци) и механизми контроле;
– Интегрисање интерних контрола;
– Значај процедура;
– Оквири контроле („COSO”, „CoCo”); 
– Одговорност руководства у спровођењу система интерних контрола;
– Систем интерних контрола и рачуноводствени систем; 
– Оцењивање ефективности контрола и контролна петља;
– Ограничења интерних контрола;
3) Интерне контроле као инструмент управљања ризицима, коју чине:
– Оцене ризика и интерна контрола – према МСР; 
– Контролна самопроцена;
– Улога интерне ревизије у управљању ризиком (МОПП: ПС 2010-1, 2010-2, 2110-2, 2200-2, 2210.А1) и у оцени функционисања система интерних контрола;
– Управљање ризиком Интерне ревизије;
– Мапе уверавања;
– Управљање ризиком и преостале контроле;
– Ублажавање ризика путем контрола;
– Међусобна повезаност управљања система интерних контрола и интерне ревизије;
– Анализа постојећих интерних контрола и процена ризика;
– Дефинисање предлога за побољшање интерних контрола;
– Управљање кредитним и тржишним ризицима.
Предмет – Теорија ревизије, из члана 2. став 2. тачка 6) овог правилника, обухвата следеће испитне области:
1) Увод у процес ревизије, коју чине: 
– Циљ ревизије;
– Ризик и материјалност (значајност) у поступку ревизије;
– Стандардни модел процеса ревизије;
2) Прихватање клијента, коју чине:
– Прикупљање информација о пословању клијента;
– Услови ангажовања ревизора;
– Коришћење других професионалаца у ревизији;
3) Планирање ревизије, коју чине:
– Стицање сазнања о привредном друштву и привредној грани;
– Прелиминарни аналитички поступци;
– Стицање сазнања о рачуноводственом систему и систему интерне контроле;
– Процена материјалности;
– Процена ризика ревизије;
– Анализа ризика (инхерентни, контролни, ризик детекције);
– Припрема програма ревизије;
4) Интерна контрола и њене компоненте, коју чине:
– Дефиниција, значај и врсте интерне контроле;
– Компоненте интерне контроле;
– Контролно окружење;
– Процена контролног ризика;
– Поступци интерне контроле;
– Тестирање интерне контроле;
5) Ревизорски докази, коју чине:
– Технике прикупљања доказа;
– Формирање узорка;
– Аналитички поступци;
– Поузданост појединих техника за прикупљање доказа;
6) Ревизорски извештај, коју чине:
– Анализа накнадних догађаја;
– Основни елементи ревизорског извештаја;
– Мишљење ревизора (позитивно, негативно, са резервом, уздржавање од мишљења);
7) Међународни стандарди ревизије (МСР), коју чине:
– МСР 100–199 Уводна питања;
– МСР 200–299 Одговорности;
– МСР 300–399 Планирање;
– МСР 400–499 Интерна контрола;
– МСР 500–599 Документација и докази ревизора;
– МСР 600–699 Коришћење резултата рада других;
– МСР 700–799 Закључци ревизора и извештавање;
– МСР 800–899 Специјалне области;
– МСР 900–999 Услуге сродне ревизији;
8) Професионална етика, коју чине:
– Етичке дилеме и принципи;
– Потреба за професионалном етиком;
– Етички кодекс;
– Независност; 
– Интегритет и објективност;
– Одговорност;
– Поверљивост;
– Рекламирање;
– Утврђивање накнаде.
Предмет – Методологија ревизије, из члана 2. став 2. тачка 7) овог правилника, обухвата следеће испитне области:
1) Анализа финансијских извештаја и припрема документације за ревизију, коју чине:
– Анализа билансних категорија које су предмет ревизије;
– Припрема информационе основе за ревизију;
2) Ревизија новчаних средстава и финансијских улагања, коју чине:
– Ревизија новчаних средстава;
– Ревизија финансијских улагања (краткорочних и дугорочних);
3) Ревизија потраживања и прихода из пословања, коју чине:
– Ревизија потраживања;
– Ревизија прихода из пословања;
– Ревизија осталих прихода;
4) Ревизија залиха и трошкова продате робе, коју чине:
– Ревизија залиха;
– Ревизија трошкова продате робе;
5) Ревизија расхода из пословања и осталих расхода, коју чине: 
– Ревизија расхода из пословања;
– Ревизија плата и осталих накнада;
– Ревизија осталих прихода и расхода;
6) Ревизија некретнина, постројења и опреме, коју чине:
– Ревизија некретнина, постројења и опреме;
– Ревизија трошка амортизације;
7) Ревизија добављача и осталих краткорочних обавеза, коју чине:
– Ревизија добављача;
– Ревизија осталих краткорочних обавеза;
8) Ревизија дугорочних обавеза и капитала, коју чине:
– Ревизија дугорочних обавеза;
– Ревизија капитала;
– Ревизија нерасподељене добити;
– Ревизија (акумулираног) губитка
– Ревизија дивиденди;
– Ревизија резерви;
9) Ревизија нематеријалних улагања, коју чине:
– Ревизија гудвил-а;
– Ревизија осталих нематеријалних улагања;
10) Комплетирање ревизије, коју чине:
– Откривање неевидентираних обавеза;
– Завршни аналитички поступци;
– Анализа накнадних догађаја;
– Евалуација ревизорских налаза;
11) Припрема ревизорског извештаја, коју чине:
– Формулисање мишљења;
– Нацрт извештаја; 
– Финални извештај.
Предмет – Право за овлашћене ревизоре, из члана 2. став 3. тачка 1) овог правилника, обухвата следеће испитне области:
1) Грађанско и трговинско право, коју чине:
– Предмет регулисања грађанског и трговинског права;
– Издвајање трговинског права као самосталне правне целине;
– Особености трговинског права у погледу предмета, метода регулисања, судске надлежности за решавање спорова и др;
– Норме трговинског права као lex specialis у односу на грађанско право;
2) Право привредних друштава и корпоративно управљање, коју чине:
– Оснивање и статут привредног друштва;
– Одговорност чланова за обавезе друштва;
– Пословне име, седиште, регистрација;
– Заступање и прокура;
– Поједини облици друштва (акционарско друштво, друштво са ограниченом одговорношћу, ортачко друштво, командитно друштво), предузетник;
– Органи управљања; 
– Интерни ревизор, спољна ревизија;
– Акти и документи друштва;
– Повезивање, престанак, промена правне форме друштва;
3) Прописи који регулишу пословање банака, друштава за осигурање и осталих финансијских организација, коју чине:
– Народна банка Србије (циљеви, функције и органи; утврђивање и спровођење монетарне политике; платни промет; контролна функција; имовина);
– Банке (банкарски послови; оснивање банке; капитал банке; ризици; спољна ревизија);
– Организације за осигурање (друштва која обављају делатност осигурања; добровољно пензијско и добровољно здравствено осигурање; акционарско друштво за осигурање; друштво за узајамно осигурање; интерна ревизија у друштву за осигурање);
4) Стечај и ликвидација, коју чине:
– Добровољна ликвидација (одлука о ликвидацији и објављивање; ликвидациони управник; обавештавање поверилаца и пријављивање потраживања; почетни ликвидациони биланс; расподела ликвидационог остатка);
– Принудна ликвидација (разлози за покретање поступка; последице брисања друштва из регистра);
– Стечај привредног друштва (појам и начела стечаја; услови за отварање стечаја – стечајни разлог; органи стечајног поступка: стечајни управник, скупштина поверилаца, одбор поверилаца; излучни и разлучни повериоци; последице отварања стечајног поступка по стечајног дужника, на потраживања поверилаца, на правне послове; формирање стечајне масе и управљање масом; деоба стечајне масе; 
	
– Реорганизација,
5) Облигационо право, коју чине:
– Сагласност воља – уговор као начин заснивања облигационих односа;
– Предмет, основ, способност (правна и пословна), дозвола и одобрење за закључење уговора, предуговора;
– Мане воље (претња, битна заблуда, превара);
– Форма уговора;
– Услов и рок;
– Дејства обавеза (уговорна казна, затезна камата), тумачење уговора;
– Неважност уговора (ништави уговори, рушљиви уговори);
– Раскидање уговора због неиспуњења;
– Пребијање (компензација); уступање потраживања уговором (цесија); преузимање дуга;
6) Прописи који уређују тржиште капитала и хартија од вредности;
7) Прописи који регулишу вршење домаћег и међународног платног промета и преноса капитала, коју чине:
– Разликовање платног промета од промета капитала;
– Врсте платног промета;
– Унутрашњи платни промет;
– Закон о платном промету;
– Улога пословних банака;
– Улога Народне банке Србије и њене одлуке;
– Основни документи у платном промету;
– Међународни платни промет;
– Приватне и службене трансакције;
– Закон о девизном пословању;
– Закон о спречавању прања новца и финансирању тероризма;
– Модели међународних плаћања;
– Тенденције у развоју тржишта капитала у Србији;
– Контрола платног промета;
8) Радно право, коју чине: 
– Правни институти тржишта рада; 
– Нормативно уређивање радног односа (закон о раду, колективни уговори, правилник о раду, радни однос);
– Радни односи у државним органима;
– Права и обавезе из радног односа;
– Заснивање радног односа;
– Врсте радних односа;
– Радно време; 
– Заштита посебних категорија запослених;
– Накнада за рад;
– Престанак радног односа;
– Заштита радног односа;
– Тенденције у развоју радних односа у Србији.
– Предмет – Порески систем, из члана 2. став 3. тачка 2) овог правилника, обухвата следеће испитне области:
1) Порески систем – појам и основне карактеристике; 
2) Врсте пореза и доприноса и других јавних прихода;
3) Принципи опорезивања;
4) Циљеви опорезивања;
5) Порески поступак и пореска администрација;
6) Порез на додату вредност – ПДВ;
7) Порез на доходак грађана;
8) Порез на добит правних лица;
9) Порези на имовину;
10) Акцизе;
11) Порези на употребу, држање и ношење добара;
12) Доприноси за обавезно социјално осигурање.
Предмет – Пословни информациони системи, из члана 2. став 3. тачка 3) овог правилника, обухвата следеће испитне области:
1) Креирање информационих система, коју чине:
– Улога информационог система у предузећу;
– Методологије развоја информационих система;
– Структурна системска анализа;
– Моделовање података;
– Архитектура информационог система; 
2) Управљање пословним информационим системима, коју чине:
– Управљање информационим системима;
– Специфични пословни информациони системи;
3) Процењивање информационих система, коју чине:
– Успешност информационе технологије у привредним друштвима;
– Квалитет и стандарди у информационим технологијама;
– Сигурност и заштита информационих система;
– Етичка питања у развоју и употреби информационих система; 
Предмет – Микроекономија – општа и финансијска економија, из члана 2. став 3. тачка 4) овог правилника, обухвата следеће испитне области:
1) Економски принципи и начин економског резоновања;
2) Трговина, размена;
3) Понуда и тражња – начин функционисања тржишта, еластичност понуде и тражње и њена примена;
4) Понуда и тражња и економска политика државе (контрола цена и порези);
5) Потрошачи, произвођачи и ефикасност тржишта; опорезивања и царина;
6) Економика јавног сектора: екстерналије, јавна добра и заједнички ресурси;
7) Привредно друштво: трошкови производње;
8) Савршена конкуренција: тржишна равнотежа, успостављање равнотеже на кратак и дуги рок, предузеће на конкурентском тржишту;
9) Несавршена конкуренција: монопол, олигопол, монополистичка конкуренција, производна и тржишна структура развијене тржишне привреде;
10) Тржиште фактора: рад и капитал;
11) Теорија избора;
12) Финансије – основни инструменти (временска вредност новца, новац и цене на дуги рок, инфлација);
Предмет – Финансијска математика и статистика, из члана 2. став 3. тачка 5) овог правилника, обухвата следеће испитне области:
1) Израчунавање простог интереса, коју чини:
– Примена простог интересног рачуна на финансијском тржишту;
2) Сложени интересни рачун, коју чине:
– Временска вредност новца;
– Фактор акумулације;
– Дисконтни фактор;
– Номинална, релативна, конформна и ефективна каматна стопа;
– Фактор додајних улога;
– Фактор актуализације;
– Израчунавање цена дугорочних обвезница;
– Израчунавање цена акција;
– Методе за оцену ефективности инвестиција;
– Фактор повраћаја;
– Амортизација зајма.
3) Статистика, коју чине:
– Основни појмови статистике;
– Сређивање и графичко приказивање података; 
– Мере централне тенденције; 
– Мере дисперзије; 
– Непрекидне случајне променљиве; 
– Корелација;
– Индексни бројеви.
Предмет – Финансијски менаџмент привредних друштава, из члана 2. став 3. тачка 6) овог правилника, обухвата следеће испитне области:
1) Циљеви управљања финансијама привредног друштва;
2) Организација финансијске функције у привредном друштву;
3) Финансијска политика привредног друштва;
4) Финансијско планирање и финансијска контрола;
5) Финансијска анализа;
6) Пословни и финансијски ризик;
7) Управљање обртним средствима, коју чине:
– Управљање готовином;
– Управљање потраживањем од купаца;
– Управљање залихама
8) Финансијска тржишта и учесници на финансијским тржиштима;
9) Институционално и привредно окружење и финансијско пословање предузећа;
10) Политика инвестирања;
11) Утицај монетарно-кредитног система на пословање предузећа;
12) Оцена инвестиционих пројеката;
13) Могућност финансирања и задуживања предузећа.
Члан 4.
Комисија за спровођење испита, обуку и континуирано професионално усавршавање за овлашћене ревизоре (у даљем тексту: Комисија) утврђује потребну литературу за обуку и полагање испита из члана 2. овог програма. 
	
Комисија је дужна да благовремено објављује на сајту Коморе списак наслова литературе и аутора, као и њихове измене, за обуку и полагање испита из члана 2. овог програма. 
	
Члан 5.
Кандидати који су до дана ступања на снагу Закона о ревизији („Службени гласник РС”, број 62/13) започели полагање испита по програму Коморе за стицање звања овлашћени ревизор, могу да полажу преостале испите по програму по којем су започели полагање тог испита, најкасније у року од три године од дана ступања на снагу тог закона. 
	
Члан 6.
Овај прoграм ступа на снагу осмог дана од дана објављивања у „Службеном гласнику Републике Србије”.
Након објављивања овог програма у „Службеном гласнику Републике Србије”, исти се објављује и на интернет страници Коморе.
 
Председник Савета,
Жарко Мијовић, с.р.