На основу члана 123. тачка 3. Устава Републике Србије,
а у вези са чланом 21. Закона о електронском потпису („Службени гласник РС”,
број 135/04),

Влада доноси
 
 
УРЕДБУ
о одређивању Министарства
унутрашњих послова за издавање квалификованих електронских сертификата
„Службени гласник РС“, број 111
од 29. децембра 2009.
 
 
Члан 1.

Одређује се Министарство унутрашњих послова да, као
сертификационо тело, издаје квалификоване електронске сертификате. 
 
Члан 2.

Издавање сертификационих докумената Министарство унутрашњих
послова врши у складу са Законом о електронском потпису („Службени гласник РС”,
број 135/04) и подзаконским актима за његово извршавање. 
 
Члан 3.

Министарство унутрашњих послова уписује се у Регистар
сертификационих тела за издавање квалификованих електронских сертификата, који
води Министарство за телекомуникације и информационо друштво. 
 
Члан 4.

Ова уредба ступа на снагу осмог дана од дана
објављивања у „Службеном гласнику Републике Србије”.
  
            05 број 110-8766/2009-2
            У Београду, 29.
децембра 2009. године
            
Влада
            Први потпредседник
Владе –
            заменик председника
Владе,
            
Ивица Дачић, с.р.