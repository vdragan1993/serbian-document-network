На
основу члана 167. став 2. Закона о државним службеницима („Службени гласник РС”,
бр. 75/95, 81/05 – исправка и 83/05 – исправка), 
Влада
доноси 
 
 
ОДЛУКУ
о накнадама за рад председника
и чланова Високог службеничког савета
„Службени гласник РС“,
број 65 од 28. јула 2006.
 
 
1.
Овом одлуком одређује се паушални износ месечне накнаде за рад председнику и члановима
Високог службеничког савета.
 
2.
Накнада за рад председника Високог службеничког савета једнака је износу који се
добија множењем нето основице и коефицијента за обрачун плате саветника председника
Владе који је у радном односу.
 
3.
Накнада за рад чланова Високог службеничког савета једнака је износу који се добија
множењем нето основице и коефицијента за обрачун плате саветника потпредседника
Владе који је у радном односу. 
 
4.
Ова одлука ступа на снагу осмог дана од дана објављивања у „Службеном гласнику Републике
Србије”.
  
05 број 121-4695/2006
У Крушевцу, 27. јула 2006. године
Влада
Потпредседник
Ивана Дулић Марковић, с.р