Редакцијски пречишћен текст





На основу члана 8. став 2. Закона о
здравственој заштити („Службени гласник РС”, бр. 17/92, 26/92, 50/92, 52/93,
53/93, 67/93, 48/94 и 25/96),

Министар здравља и заштите животне околине
доноси

 

ПРАВИЛНИК

о заједничком 
медицинском снабдевању здравствених установа

„Службени гласник
РС”, бр. 40 од 6. 
јула 2001, 42 од 11. 
јула 2001 
- исправка

 

Члан 1.

Овим
правилником ближе се уређује организација, поступак и начин обављања послова
заједничког медицинског снабдевања лековима, медицинским средствима и
медицинском опремом здравствених установа које послују средствима у државној
својини (у даљем тексту: заједничко медицинско снабдевање здравствених
установа).

Члан 2.

У
организовању и спровођењу поступка заједничког медицинског снабдевања учествују
здравствене установе, Републички завод за здравствено осигурање и Министарство
здравља и заштите животне околине (у даљем тексту: Министарство).

Члан 3.

Министарство
утврђује планове потреба у лековима, медицинским средствима и медицинској опреми
здравствених установа које послују средствима у државној својини.

Планови
потреба у лековима, медицинским средствима и медицинској опреми утврђују се као
месечни, квартални, полугодишњи или годишњи планови на нивоу Републике Србије.

Изузетно,
уколико се укаже потреба, а на захтев здравствене установе, Министарство може
својим актом одобрити набавку недостајућих количина лекова, медицинских
средстава и медицинске опреме. Захтев здравствене установе мора садржати
образложење, назив, количину, цене и укупну вредност тражених лекова и
медицинских средстава, као и одлуку о избору најповољније понуде, сходно
статуту здравствене установе и другим прописима који регулишу рад здравствене
установе.

Акт
из става 3. овог члана Министарство доставља Републичком заводу за здравствено
осигурање и здравственој установи, ради реализације.

Члан 4.

Актом
министра здравља и заштите животне околине (у даљем тексту: министар) могу се
из планова потребе изузети поједине категорије лекова и медицинских средстава,
уколико се ради о специфичним потребама појединих здравствених установа, или
уколико се ради о појединим категоријама медицинских средстава за које се
утврди да не постоји сврсисходност планирања, било због малог обима и вредности
потреба или из других разлога.

За
снабдевање лековима и медицинским средствима из става 1. овог члана,
Министарство расписује јавни оглас за избор добављача наведених лекова и
медицинских средстава здравствених установа које послују средствима у државној
својини.

Акт
из става 1. овог члана мора садржати и начин реализације набавке лекова и
медицинских средстава, као и начин финансирања набавке. Овај акт се ради
реализације доставља здравственој установи и Републичком заводу за здравствено
осигурање.

Члан 5.

Ради
утврђивања планова потреба за набавком лекова, медицинских средстава и
медицинске опреме и спровођења планирања, уколико сматра за неопходно,
Министарство може ангажовати здравствене установе које послују средствима у
државној својини или друга правна лица, а у циљу квалитетнијег и реалнијег
планирања и рационалнијег искоришћавања кадровских и других расположивих
ресурса.

Члан 6.

На
основу планова потреба из члана 3. став 2. овог правилника Министарство
расписује јавни оглас (тендер или ограничени тендер) за снабдевање здравствених
установа које послују средствима у државној својини.

Ради
расписивања тендера и ефикасније обраде тендерске документације, Министарство
може ангажовати здравствену установу која послује средствима у државној својини
или друго правно лице.

Члан 7.

Одлуку
о избору најповољније понуде по тендеру из члана 6. овог правилника доноси
министар, а на основу извештаја Комисије за избор најповољније понуде.

Члан 8.

Комисију
за избор најповољније понуде из члана 7. овог правилника образује министар.

Акт
из става 1. овог члана садржи и ближе критеријуме за утврђивање најповољније
понуде.

Члан 9.

Ограничени
тендер из члана 6. овог правилника спроводи се преко јавног позива за
прикупљање понуда за учешће на ограниченом тендеру за снабдевање лековима, медицинским
средствима и медицинском опремом.

Одлуку
о избору учесника на ограниченом тендеру доноси министар, у складу са чл. 7. и
8. овог правилника.

Број
изабраних учесника на ограниченом тендеру може бити најмање три, а највише 15.

Члан 10.

Изабрани
учесници из члана 9. овог правилника достављају своје понуде Министарству, које
о њима одлучује, сагласно чл. 7. и 8. овог правилника.

Члан 11.

Одлуке
из члана 7. и члана 9. став 2. овог правилника достављају се Републичком заводу
за здравствено осигурање, ради реализације планова потреба за лековима и
медицинским средствима.

Члан 12.

Републички
завод за здравствено осигурање има обавезу спровођења одлуке из члана 3. став
4, члана 4. став 3,* члана 7. и члана 9. став 2. овог правилника, а у
складу са донетим плановима потреба за лековима и медицинским средствима.

*Службени
гласник РС, број 42/2001

 

Члан 13.

Републички
завод за здравствено осигурање реализује своје обавезе из члана 12. овог
правилника у складу са прописима који уређују рад Републичког завода за
здравствено осигурање.

Члан 14.

Републички
завод за здравствено осигурање може делимично изменити комерцијалне услове у
циљу постизања бољих финансијских ефеката, с тим што ове измене не смеју
утицати на извршење донетих планова потреба за лековима и медицинским
средствима.

Члан 15.

О
извршењу одлука Републички завод за здравствено осигурање доставља извештај
Министарству у року од 15 дана од достављања одлука из чл. 7. и 9. овог
правилника.

Члан 16.

Министарство
утврђује планове дистрибуције лекова и медицинских средстава.

Члан 17.

Планови
дистрибуције лекова и медицинских средстава могу бити месечни, квартални,
полугодишњи или годишњи.

Члан 18.

Планови
дистрибуције лекова и медицинских средстава могу бити општи и посебни.

Члан 19.

Општим
плановима дистрибуције лекова и медицинских средстава обезбеђују се потребе
појединих округа, а посебним плановима дистрибуције лекова и медицинских
средстава обезбеђују се специфичне потребе појединих здравствених установа или
потребе појединих специфичних група осигураника (дијабетичари, HIV,
трансплантирани и др.).

Члан 20.

За
реализацију планова дистрибуције ангажују се веледрогерије путем ограниченог
тендера сагласно чл. 7. и 8. овог правилника.

Члан 21.

Одуке
о избору веледрогерија које учествују у заједничком медицинском снабдевању
достављају се Републичком заводу за здравствено осигурање, ради реализације
планова дистрибуције лекова и медицинских средстава.

Члан 22.

Републички
завод за здравствено осигурање има обавезу реализације одлука из члана 21. овог
правилника, а у складу са донетим плановима дистрибуције лекова и медицинских
средстава.

Члан 23.

О
извршењу одлука Републички завод за здравствено осигурање доставља извештај
Министарству.

Члан 24.

Републички
завод за здравствено осигурање реализује своје обавезе из члана 22. овог
правилника, у складу са прописима који регулишу рад Републичког завода за
здравствено осигурање.

Члан 25.

Даном
ступања на снагу овог правилника, престаје да важи Правилник о заједничком
снабдевању („Службени гласник РС”, бр. 26/2000 и 33/2000).

Члан 26.

Овај
правилник ступа на снагу осмог дана од дана објављивања у „Службеном гласнику
Републике Србије”.
 


Број 110-00-93/2001-05

У
Београду, 5. јула 2001. године

Министар,

прим.
др Обрен Јоксимовић, с.р.