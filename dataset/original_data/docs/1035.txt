Редакцијски пречишћен текст


 
 

На
основу члана 54. став 3. Закона о здравственом осигурању војних осигураника
(„Службени лист СФРЈ“, бр. 13/72, 67/73, 58/76 и 9/78), Скупштина Заједнице
социјалног осигурања војних осигураника доноси

 

 

ОДЛУКУ

o 
обрасцима здравствених књижица војног осигураника и чланова породице војног 
осигураника

„Службени
лист СФРЈ”, бр. 43 од 21. 
јула 1989, 25 од 12. 
априла 1991.

 

 

1.
Овом одлуком прописују се обрасци здравствених књижица војног осигураника и
члана породице војног осигураника.

2.
Величина обрасца здравствене књижице војног осигураника је 8•12 cm. Спољне
странице здравствене књижице су укоричене у платнени повез бледозелене боје, са
утиснутом ознаком: „Обр. ВСО/Здр-22 у горњем десном углу, испод те ознаке, на
средини је петокрака звезда, а испод ње текст: „Здравствена књижица војног
осигураника”. На унутрашњој страни спољне странице је текст: „Основну
здравствену заштиту користи у _________________”* 

*Службени
лист СФРЈ, број 25/1991

 

3.
Образац здравствене књижице војног осигураника садржи:

1)
на почетку прве странице текст: „Заједница социјалног осигурања војних
осигураника”, испод тога с десне стране: „Рег. бр. Nо.__________”, а у
средини назив: „Здравствена књижица војног осигураника”, који је одштампан у
два реда. Испод тога је црта, а испод ње текст: „(назив војне јединице или
војне установе која је издала књижицу)”. С леве стране испод црте је текст:
„(датум издавања и број”)”, а са десне стране: „(потпис овлашћеног лица)”, с
простором за уписивање тих података. При дну странице је текст: „Важи само уз
војну легитимацију – личну карту бр. ____________”;

2)
на почетку друге странице, с леве стране, текст: „Презиме, име једног родитеља
и име”, с простором за уписивање тих података и простором за уписивање чина
војног осигураника, ако осигураник захтева да се упише чин, испод тога текст:
„(матични број)”, „крвна група” и „RH”, с простором за уписивање тих података,
а на преосталом простору странице – податке о пребивалишту, са назначењем
места, улице и броја;

3)
на трећој и четвртој страници текст: „На служби (место). Датум и Овера”, с
простором за уписивање тих података и њихово оверавање;

4)
на почетку пете странице текст: „Важна упозорења”, а испод тога „(Преосетљивост
на лекове, вакцине, серуме, контрастна и друга средства)”;

5)
на почетку шесте странице текст: „Подаци о серумима”, са рубрикама: „Назив
серума”, „Датум”, и „Потпис лекара и печат установе”;

6)
на почетку седме странице текста: „Вакцинације и ревакцинације”, са рубрикама
„Датум”, „Назив вакцине”, „Резултат” и „Потпис лекара и печат установе”;

7)
на почетку стр. 8. до 25. текст: „Амбулантни преглед и лечење”, испод тога с
леве стране „(назив амбуланте)”, а с десне – „(број евиденције и датум)” и
текст: „Dg и одредба лекара”, „Привремена спреченост за рад од ____________ до
____________ 19 _______ г.” и „(потпис лекара)”, с простором за уписивање
одговарајућих података;

8)
на почетку стр. 26. до 31. текст: „Специјалистички преглед”, испод тог речи:
„Штамбиљ”, „Заказана контрола.___________ 19._______ године” и „Налаз лекара
специјалисте и упутство за лечење:”, а у доњем десном углу речи: „(потпис
лекара специјалисте)”, с простором за уписивање одговарајућих података;

9)
на стр. 32. и 33. текст: „Стационарно лечење и лечење у специјализованим
установама за медицинску рехабилитацију”, са рубрикама: „Назив установе”, „Број
историје болести”, „Отпусна дијагноза”, „Лечен од ._______. до._______.” и
„Потпис лекара”;

10)
на почетку стр. 34. и 35. текст: „Оцена и мишљење војнолекарске комисије”;

11)
на стр. 36. до 38. текст: „Издата протетичка и ортотичка средства, ортопедска
помагала и санитарне справе”, са рубрикама: „Број и датум налога”, „Врста
помагала – справе” и „Потпис и печат”;

12)
на почетку странице 39. текст: „Издата стоматолошко-протетичка средства”, са
рубрикама: „Број и датум налога”, „Врста средства” и „Потпис и печат”;

13)
на почетку стр. 40. и 41. текст: „Издата очна и слушна помагала”, са рубрикама:
„Број и датум налога”, „Врста помагала” и „Потпис и печат”;

14)
на почетку странице 42. текстови: „Подаци о медицинској документацији”, „Број
здравственог картона”, „Број стоматолошког картона” и „Остали подаци” – један
испод другог;

15)
на почетку странице 43. наслов: „Објашњење за имаоца здравствене књижице” и
испод њега текст;

„Здравственом
књижицом доказује се својство осигураног лица.

Ималац
здравствене књижице чува књижицу, јер на основу ње и уз личну карту –
легитимацију може користити здравствену заштиту. Без здравствене књижице може
се користити здравствена заштита само у хитним случајевима.

Здравствена
књижица војног осигураника оверава се у случају премештаја војног осигураника,
а здравствена књижица члана породице војног осигураника – почетком календарске
године. Здравствену књижицу оверавају војна јединица и војна установа надлежна
за издавање здравствене књижице.

Носилац
осигурања пријављује војној јединици, односно војној установи надлежној за
издавање здравствене књижице све промене које могу утицати на коришћење права
из здравственог осигурања, у року од осам дана од дана настале промене, и то:

–
промену имена или презимена;

–
успостављање радне способности члана породице који је на основу неспособности
за привређивање користио право из здравственог осигурања;

–
престанак школовања деце;

–
промене настале у приходима услед којих би ималац здравствене књижице изгубио
право на здравствено осигурање по основу осигурања војног осигураника.”;

16)
на средини странице 44. текст: „Цена: троструки износ партиципације по издатом
леку”.

4.
Величина обрасца здравствене књижице члана породице војног осигураника је 8·12 cm. Спољне
странице обрасца укоричене су у платнени повез бледоплаве боје, са утиснутом
ознаком: „Обр. ВСО/Здр-3” у горњем десном углу, испод те ознаке, на средини, је
петокрака звезда а испод ње текст: „Здравствена књижица члана породице војног
осигураника”.

На
унутрашњој страни спољне странице је текст: „Определио-ла се да основну
здравствену заштиту користи у .______________.”.

5.
Образац здравствене књижице члана породице војног осигураника садржи:

1)
на почетку прве странице текст: „Заједница социјалног осигурања војних
осигураника”, испод тога с десне стране: „Рег. број No.____________.”, а
у средини назив: „Здравствена књижица члана породице војног осигураника”, који
је одштампан у два реда. Испод тога је црта, а испод ње текст: „(назив војне
јединице или војне установе која је издала књижицу)”. С леве стране испод црте
је текст: „(датум издавања и број)”, а с десне стране: „(потпис овлашћеног
лица)”, с простором за уписивање тих података. При дну странице је текст: „Важи
само уз личну карту бр.__________________.”;

2)
на почетку друге странице, с леве стране, текст: „Презиме, име једног родитеља
и име”, с простором за уписивање тих података, испод тога текст: „(матични
број)”, „Сродство са осигураником”, „Крвна група” и „RH”, с простором за
уписивање тих података, а на средини странице – податке о пребивалишту, са
назначењем места, улице и броја. Са стране, у посебној рубрици, је текст:
„Подаци о осигураном лицу”. На преосталом простору те стране, у левом углу, у
рубрици је текст: „Подаци о војном осигуранику (носиоцу осигурања)”, а десно од
тога текст: „Презиме, име једног родитеља и име”, с простором за уписивање тих
података,

3)
на стр. 3. до 12, које су подељене у по три рубрике, текст: „Важи за 19.______.
годину”, „Носилац осигурања је на служби у Војној пошти”, „Место пребивалишта
осигураног лица”, „МП”, „Датум” и „Потпис овлашћеног лица”, с простором за
уписивање одговарајућих података и њихово оверавање;

4)
на страници 13. исти текст као у тачки 3. одредба под 4 ове одлуке;

5)
на страници 14. исти текст и рубрике као у тачки 3. одредба под 5 ове одлуке;

6)
на страници 15. исти текст и рубрике као у тачки 3. одредба под 6 ове одлуке;

7)
на стр. 16. до 21. исти текст као у тачки 3. одредба под 7 ове одлуке;

8)
на стр. 22. до 25. исти текст као у тачки 3. одредба под 8 ове одлуке;

9)
на стр. 26. и 27. исти текст као у тачки 3. одредба под 9 ове одлуке;

10)
на стр. 28. и 29. исти текст као у тачки 3. одредба под 10 ове одлуке;

11)
на стр. 30. до 32. исти текст и рубрике као у тачки 3. одредба под 11 ове
одлуке;

12)
на страници 33. исти текст и рубрике као у тачки 3. одредба под 12 ове одлуке;

13)
на стр. 34. и 35. исти текст и рубрике као у тачки 3. одредба под 13 ове
одлуке;

14)
на стр. 36. исти текст и рубрике као у тачки 3. одредба под 14 ове одлуке;

15)
на страници 37. на почетку наслов: „Објашњење за имаоца здравствене књижице” и
испод њега текст:

„Здравственом
књижицом доказује се својство осигураног лица.

Ималац
здравствене књижице чува књижицу, јер на основу ње и уз личну карту –
легитимацију може користити здравствену заштиту. Без здравствене књижице може
се користити здравствена заштита само у хитним случајевима.

Здравствена
књижица војног осигураника оверава се у случају премештаја војног осигураника,
а здравствена књижица члана породице војног осигураника – почетком календарске
године. Здравствену књижицу оверавају војна јединица и војна установа надлежна
за издавање здравствених књижица.

Носилац
осигурања пријављује војној јединици, односно војној установи надлежној за
издавање здравствених књижица све промене које могу утицати на коришћење права
из здравственог осигурања, у року од осам дана од дана настале промене, и то:

–
промену имена или презимена;

–
успостављање радне способности члана породице који је на основу неспособности
за привређивање користио право из здравственог осигурања;

–
престанак школовања деце;

–
навршених 26 година живота, односно навршених 27 година живота ако је
школовање на вишој школи, факултету или другој високој школи прекинуто због
упућивања на служење војног рока по закону којим се уређује војна обавеза.*


*Службени
лист СФРЈ, број 25/1991

 

–
промене настале у приходима услед којих би ималац здравствене књижице изгубио
право на здравствено осигурање по основу осигурања војних осигураника”;

16)
на страници 38. исти текст као у тачки 3. одредба под 16 ове одлуке.

6.
Обрасци здравствених књижица војног осигураника и члана породице војног
осигураника одштампани су уз ову одлуку и чине њен саставни део.

7.
Здравствене књижице издате осигураним лицима на обрацима ВСО/Здр-2 и ВСО/Здр-З
служе за доказивање својства осигураног лица као и књижице чији су обрасци
прописани овом одлуком. 

8. Ова одлука ступа
на снагу осмог дана од дана објављивања у „Службеном листу СФРЈ”.

 

 

Бр. 26-1

29. марта 1989. године

Београд


Скупштина заједнице
социјалног


осигурања војних
осигураника

Председник Председништва

генерал-пуковник у
пензији,


Дане Петковски, с. р.