На основу 
члана 35.
став 2. Закона о планиранју и уређенју простора и
насеља („Службени гласник
РС”, бр. 44/95, 23/96, 16/97 и 46/98),

Влада Републике
Србије, доноси
 

УРЕДБУ


о Просторном плану подручја слива водоакумулације „Боговина”

„Службени
гласник РС”, број 43 од 22. 
октобра 1999.
 
 

Члан
1.

Просторним планом
подручја слива водоакумулације „Боговина” (у даљем тексту: Просторни план)
утврђују се основе организације, коришћења и уређења подручја посебне намене за
Тимочки регионални систем за снабдевање становништва водом – подсистем „Црни
Тимок” са акумулацијом „Боговина” на територији општине Бољевац.

Просторни план је
саставни део ове уредбе.
 

Члан
2.

Просторни план
састоји се из текстуалног дела и рефералних карата.

Рефералне карте
израђене су за план регионалног система снабдевања становништва водом у размери
1:200.000; планове намене површина, режиме коришћења и уређења простора,
инфраструктуре и валоризације културних, природних и амбијенталних вредности у
размери 1:25.000; план мреже насеља, размештаја јавних служби, комуналних и
привредних објеката у размери 1:50.000.

Рефералне карте из
става 2. овог члана, израђене у шест примерака, оверава својим потписом
овлашћени члан Владе Републике Србије.
 

Члан
3.

Просторни план се
остварује урбанистичким плановима, плановима и програмима развоја и прописима и
општим актима донетим за њихово спровођење.
 

Члан
4.

По један примерак
рефералних карата из члана 2. став 2. ове уредбе чува се трајно у Влади
Републике Србије, министарству надлежном за послове водопривреде, Скупштини
општине Бољевац и водопривредном предузећу надлежном за газдовање подсистемом
„Црни Тимок”, а два примерка у министарству надлежном за послове урбанизма.

Студијска и
документациона основа на којој се заснива Просторни план чува се у министарству
надлежном за послове урбанизма.
 

Члан
5.

Право на непосредан
увид у рефералне карте из члана 2. став 2. ове уредбе имају правна и физичка
лица, на начин и под условима које ближе прописује министар надлежан за послове
урбанизма.
 

Члан
6.

Урбанистички планови
и пројекти ускладиће се са одредбама ове уредбе у роковима утврђеним Просторним
планом, а планови и програми развоја који се доносе по посебним прописима,
прописи и други општи акти у року од пет година од ступања на снагу ове уредбе.

Урбанистички планови
и пројекти, планови и програми развоја донети до дана ступања на снагу ове
уредбе, примењују се у деловима који нису у супротности са овом уредбом.
 

Члан
7.

Текстуални део
Просторног плана објављује се у „Службеном гласнику Републике Србије”.

Ова уредба ступа на
снагу осмог дана од дана објављивања у „Службеном гласнику Републике Србије”.

 

05 број
350-3742/99

У Београду,
13. октобра 1999. године

Влада
Републике Србије

Потпредседник,

др

Војислав

Шешељ, 
с.р.

 

 

ПРОСТОРНИ
ПЛАН

ПОДРУЧЈА
СЛИВА ВОДОАКУМУЛАЦИЈЕ „БОГОВИНА”

I.
ПОСЕБНА НАМЕНА ПОДРУЧЈА ПРОСТОРНОГ ПЛАНА
 

Просторним планом
Републике Србије утврђено је планско решење за формирање Тимочког
регионалног система за снабдевање становништва водом – подсистем „Црни Тимок”
са акумулацијом „Боговина”.

Према пројекцији
билансних потреба за водоснабдевањем подсистем „Црни Тимок” обезбедиће до 2001.
године око 200л/с, до 2021. године око 1400л/с. Приоритет у повезивању на
подсистем имаће потрошачи на подручју општина Бор и Бољевац, а са реализацијом
Тимочког регионалног система и потрошачи на подручју општина Неготин и Зајечар.

Просторни план
подручја посебне намене обухвата подручје површине 343,89км² на
територији општине Бољевац.
 

II.
ГРАНИЦЕ ПРОСТОРНОГ ПЛАНА

Граница планског
подручја и границе зона заштите изворишта дефинисане су рефералним картама
Просторног плана и описно (на основу картографске ситуације). У случају
међусобног неслагања меродавна је ситуација у рефералним картама.

1.
ГРАНИЦЕ И ОБУХВАТ ПРОСТОРНОГ ПЛАНА

Граница
Просторног плана: 
од врха Шиљак (кота 1570м) на планини Ртањ у правцу
запада граница се поклапа са међуопштинском границом Бољевца и Сокобање, од
ушћа Шапурачког потока и Лудог Вира наставља међуопштинском границом Бољевца и
Ражња, а од локалитета Папратни камен међуопштинском границом Бољевца и
Параћина; код локалитета Копривно брдо граница се одваја од међуопштинске
границе Бољевца и Параћина, наставља у правцу истока границом слива до узвишења
Тилва Бурдељ (кота 967м); наставља ка југоистоку до коте 949м, скреће ка
североистоку локалном вододелницом у правцу узвишења Краку Чоколтан (кота 963м)
и Илијин врх (кота 1038м) до локалног пољског пута, на вододелници између
Брезовачке и Појењске реке скреће ка истоку трасом локалног пољског пута у
правцу коте 803м и коте 882м; од коте 882м граница скреће ка југу до локалног
пољског пута, скреће ка југоистоку у правцу коте 864,80м, затим скреће ка југу
вододелницом између Радованске реке и потока Митрељ до узвишења Краку Јанош; од
коте 853м наставља ка југозападу до коте 918м, скреће ка југоистоку вододелницом
између потока Ваља Сака и Огашу Јанош, преко коте 721м, коте 676м, коте 764м
(узвишење Стража) и коте 732м до узвишења В. Рудине (кота 706м); од коте 706м
наставља вододелницом између Боговинске реке и Ваља Сака, преко коте 494м и
коте 480м (узвишење Тилва Чефријана) до коте 413м, где скреће ка североистоку
до коте 355м (локалитет Грмиште), наставља ка истоку и сече локални пут код
старе школе, наставља до узвишења Цуклој (кота 342м); од узвишења наставља ка
истоку локалним пољским путем у правцу локалитета Краку Добран до трасе
некадашње ускоколосечне пруге, наставља северном страном трасе пруге до њеног
оштрог скретања ка југу, одваја се од трасе пруге у правцу југоистока до
локалног пољског пута, скреће ка североистоку до регионалног пута Валакоње –
Подгорац; скреће ка југу западном страном пута у дужини од око 300м, затим
скреће ка западу јужном страном трасе некадашње пруге; код скретања трасе пруге
ка северу наставља у правцу запада преко и границом катастарске општине
Валакоње до тромеђе са катастарским општинама Мали Извор и Боговина; од тромеђе
граница скреће ка југу вододелницом Црног Тимока и Арнауте до узвишења Божурова
чука (кота 381м), скреће ка југоистоку, сече локални пут ка Бољевцу и наставља
ка коти 409м и даље до узвишења Главица (кота 415м), Рујак (кота 433 м) и
Зрнце; наставља ка југу, сече магистрални пут и локалитет Мировске колибе до
узвишења Главичица (кота 430м), наставља локалним гребеном у правцу узвишења
Голиш, Стриковац (кота 502м) и Чукин врх (кота 651м) до јужног дела локалног
гребена Гаравица, одакле скреће ка југу границом катастарске општине Мирово до
локалног узвишења Кукуљаш (кота 859м); од узвишења граница у правцу југа
наставља локалним гребеном до моста (кота 684м) на путу ка Илину, наставља
локалном вододелницом до границе катастарске општине Рујиште, скреће у правцу
југозапада до међуопштинске границе Бољевца и Сокобање, скреће ка северозападу,
наставља међуопштинском границом до узвишења Шиљак, почетне описне тачке
границе Просторног плана.

Границом Просторног
плана обухваћен је слив Црног Тимока до профила планиране бране
„Боговина” на територији општине Бољевац, мање вансливне површине обухваћених
катастарских општина и појас дуж приобаља Црног Тимока од чела будуће
акумулације на Црном Тимоку, око 600м узводно од ушћа реке Арнауте, до
регионалног пута Подгорац-Валакоње.

Подручје Просторног
плана укупне површине 343,89км² обухвата 97,7% површине сливног подручја.

Просторним планом
обухваћене су у целости катастарске општине Криви Вир, Луково и Јабланица и
делови катастарских општина Мали Извор (са насељем), Илино и Мирово (са насељем
Ртањ), Валакоње и Боговина.

Биланс
територијалног обухвата Просторног плана дат је у следећој табели:

Табела
1.





Катастарска
  општина



Површина
  катастарске општине (км²)



%
  обухвата КО





Укупно



У
  сливу



У
  плану



Разлика
  планом





1



2



3



4



(4-3)



5





Криви Вир



123,52



117,14



123,52



+
  6,38



100





Јабланица



78,99



78,99



78,99



–



100





Луково



42,05



42,05



42,05



–



100





Мали Извор



57,12



49,42



49,74



+
  0,32



86,5





Мирово



26,77



19,00



19,00



–



70,9





Илино



19,07



2,87



3,10



+
  0,23



16,3





Боговина



76,97



26,75



27,40



+
  0,65



35,5





Валакоње



46,02



–



0,09



+
  0,09



0,2





УКУПНО:



424,49



336,22



343,89



+
  7,67



81,0




 

2.
ГРАНИЦЕ И ОБУХВАТ ЗОНА ЗАШТИТЕ ИЗВОРИШТА

Сливно подручје
водоакумулације „Боговина” Просторним планом подељено је по степенима санитарне
заштите изворишта на три зоне, и то:

1) зона
непосредне заштите изворишта утврђује се у односу на коту нормалног успора
(КНУ) акумулације од 275м и обухвата простор у ширини од 100м низводно од бране
и појас ширине 50м дуж обода акумулације узводно од бране до профила на потезу
Талабинска Чука – Фаца Вајали;

2) ужа зона
заштите изворишта утврђује се у односу на коту максималног успора (КМУ)
акумулације од 278,25м и обухвата простор у ширини од око 500м дуж обода
акумулације, у складу са хидрогеолошком предиспозицијом терена, и то: од
профила бране ка северу прати развође локалним гребеном ка узвишењу Цуклој
(кота 342м), скреће ка северозападу развођем слива водоакумулације до
локалитета Фаца Вајали; наставља у правцу југозапада на растојању од 500м дуж
обалског дела акумулације до коте 394м источно од локалитета Кукујова; скреће
ка западу дуж локалитета Кукујова, сече поток Ваља Сака у правцу Говедарског
виса (496м), наставља уз локално узвишење до коте 350м, скреће ка југу до коте
422м и даље до коте 370м источно од локалитета Рудине; скреће ка западу дуж
локалитета Рудине, северно од локалног узвишења (кота 383м) скреће ка
северозападу до локалитета Рудна; скреће ка југозападу, сече Радованску реку,
наставља уз локални гребен до локалитета Покојиште (кота 403м); наставља ка
југоистоку низ падину локалитета Покојиште до коте 320м у кориту повременог
водотока, скреће ка локалитету Накрсак у правцу насеља Јабланица; источно од
насеља наставља локалним гребеном, сече Црни Тимок и наставља у правцу
југоистока локалним узвишењем ка коти 340м северно од локалитета Лободар, пре
коте 340м скреће ка истоку, сече Мировску реку и скреће ка северу до локалитета
Д. Грапчина (320м); наставља ка североистоку у правцу коте 317м (источно од
локалитета Крњеница) до локалног пута Мали Извор-Јабланица (кота 320м); од пута
скреће у правцу југоистока, сече претходно наведени пут на коти 335м, наставља
у правцу истока заобилазећи са северне стране насеље Мали Извор до коте 360м на
развођу северно од узвишења Божурова чука (кота 381м); наставља у правцу севера
развођем реке Арнауте и сеоског потока (Мали Извор) до узвишења Дос (кота
321м), скреће ка северозападу локалним гребеном до профила будуће бране;

3) шира зона
заштите изворишта обухвата преостало подручје које припада хидрогеолошком
сливу водоакумулације „Боговина”, и то: од врха Шиљак (кота 1570м) на гребену
планине Ртањ у правцу запада поклапа се са планинским гребеном до коте 1309м
(код локалитета Кусак), скреће ка југу до локалитета Дебела Крушка, наставља у
правцу запада до локалитета Летњак; наставља вододелницом изворишне челенке
Дулског потока од коте 720м (локалитет Васиљевац) до коте 662м (локалитет
Топила), скреће ка северу до локалног морфолошког одсека, наставља у правцу
запада дуж одсека до коте 791м (локалитет Скок) и даље до коте 752м; скреће ка
северозападу између локалитета Козачки гроб и В. Вучије главе у правцу
локалитета Рагудине до коте 801м, скреће ка западу, заобилазећи са источне и са
северне стране локалитет Аранђелов врх до коте 785м (јужно од локалитета
Глоџак), наставља у правцу запада до коте 800м, коте 797м и локалном
вододелницом између Каменитог, Шапурачког и потока Луди вир до гребена Јасенова
глава; наставља гребеном Јасенове главе (кота 799м и 852м) у правцу коте 673м,
коте 834м до коте 788м (локалитет Папратни камен), скреће ка северу до коте
660м (источно од локалитета Хајдучки камен); наставља локалним пољским путем ка
североистоку преко локалитета Пепељара (кота 663м и 659м) до коте 570м
(локалитет Столица), сече магистрални пут до коте 671м (локалитет Викало),
скреће ка североистоку до локалитета Брестови бунари; наставља ка северу преко
коте 844м и 859м (Брестов врх) и коте 809м (источно од локалитета Солило),
наставља локалним пољским путем до коте 780м, локалном вододелницом преко коте
743м до узвишења Црни врх (кота 870м), локалном вододелницом ка узвишењу Барски
врх и даље до коте 927м (Јаворачки врх) и коте 899м; скреће ка северозападу у
правцу коте 803м и 805м (западно од локалитета Велико Игриште), одакле наставља
ка истоку у правцу узвишења Грабовите косе (кота 847м, 863м и 949м), Копривног
брда (кота 1068м) и локалитета узвишења Тилва Бурдељ; од коте 967м скреће ка
југоистоку до коте 949м, поново скреће ка североистоку до локалитета Хајдучки
кладенац, наставља ка истоку и скреће ка југоистоку до узвишења Зелени врх; од
коте 956м наставља ка североистоку локалном вододелницом у правцу узвишења
Краку Чоколтан (кота 963м), Илијин врх (кота 1038м) до локалног пољског пута на
вододелници између Брезовачке и Појењске реке, скреће ка истоку трасом локалног
пољског пута у правцу коте 803м и 887м; од коте 882м скреће ка југу до локалног
пољског пута, скреће ка југоистоку у правцу коте 864,80м, скреће ка југу
вододелницом између Радованске реке и потока Митрељ до узвишења Краку Јанош; од
коте 853м наставља ка југозападу до коте 918м, скреће ка југоистоку
вододелницом између потока Ваља Сака и Огашу Јанош, преко коте 721м, коте 676м,
коте 764м (узвишење Стража) и коте 732м до узвишења В. Рудине; од коте 706м
наставља вододелницом измећу Боговинске реке и Ваља Саке, преко коте 494м и
коте 480м (узвишење Тилва Чефријана) до коте 413м, скреће ка североистоку до
коте 355м (локалитет Грниште), наставља ка истоку, сече локални пут код старе
Школе, наставља до узвишења Цуклој (кота 342м); скреће од југоистока ка југу,
сече реку Црни Тимок на делу долинског сушења око 600м узводно од ушћа реке
Арнауте, наставља ка коти 321м (локалитет Дос); наставља у правцу југозапада
локалном вододелницом до узвишења Божурова чука (кота 381м), скреће ка југоистоку
заобилазећи насеље Мали Извор, сече пут ка Бољевцу до коте 409м, наставља до
узвишења Главица (кота 415м), Рујак (кота 433м) и Зрнце; наставља ка југу, сече
магистрални пут и локалитет Мировске колибе до узвишења Главичица (кота 430м),
наставља локалним гребеном у правцу узвишења Голиш, Стриковац (кота 502м),
Чукин врх (кота 651м), кота 804м и Кукуљаш (кота 859м), одакле у правцу југа
наставља до коте 684м (на рударском путу) и локалном вододелницом до коте 730м
(јужно од локалитета Масна страна); од коте 730м скреће ка западу, сече пут
Бољевац-Сокобања, преко коте 696м наставља до гребенског одсека и локалитета
Скок; скреће ка северозападу гребенским одсеком до коте 1043м и коте 1083м
(узвишење Доњи врх), скреће у правцу запада и наставља локалном вододелницом до
локалитета Базар, скреће ка северу до гребена планине Ртањ (око 1300м) и у
правцу северозапада наставља до врха Шиљак (кота 1570м).

Зона непосредне
заштите са акумулацијом обухвата 1,1% површине, ужа зона 2,6% површине, а шира
зона 93,5% површине планског подручја. Биланс територијалног обухвата зона
заштите изворишта дат је у следећој табели:

Табела
2.





Катастарска
  општина



Зона
  непосредне заштите



Ужа
  зона заштите



Шира
  зона заштите



Изван
  зона заштите



Укупно





Акумул.



Укупно



(км²)



(км²)



(км²)



(км²)





Боговина



0,906



1,248



1,00



24,5



0,65



27,40





Јабланица



2,281



3,143



5,595



70,25



-



78,99





Мали Извор



0,682



0,935



2,540



45,94



0,32



49,74





Криви Вир



–



–



–



117,14



6,38



123,52





Луково



–



–



–



42,05



–



42,05





Мирово
  (део)



–



–



–



19,00



–



19,00





Илино
  (део)



–



–



–



2,87



0,23



3,10





Валакоње
  (део)



–



–



–



–



0,99



0,09





УКУПНО:



3,869



5,356



9,135



321,75



7,67



343,89





 

Подручје Просторног
плана изван шире зоне заштите обухвата вансливне делове катастарских општина и
простор дуж приобаља Црног Тимока низводно од чела будуће бране до регионалног
пута Валакоње – Подгорац, што износи 2,8% површине планског подручја.

На прегледној карти,
у наставку текста, дат је приказ подручја Просторног плана.
 

III.
ЦИЉЕВИ, ОСНОВНЕ ПОСТАВКЕ И РЕЖИМИ ЗАШТИТЕ, КОРИШЋЕЊА И УРЕЂЕЊА ПРОСТОРА

1.
ЦИЉЕВИ И ОСНОВНЕ ПОСТАВКЕ ДУГОРОЧНОГ РАЗВОЈА, КОРИШЋЕЊА И УРЕЂЕЊА ПОДРУЧЈА

Просторним планом
обезбеђује се усклађивање развоја, коришћења и уређења обухваћеног подручја са
техничко-технолошким решењем подсистема „Црни Тимок” и условима који се
успостављају ради санитарно-техничке заштите изворишта водоснабдевања.

Основни
циљеви 
дугорочног
развоја, коришћења и уређења подручја су:

1) обезбеђење
простора за лоцирање водозахватних, пратећих објеката и инфраструктуре;

2) успостављање зона
заштите око изворишта, појаса и зона (техничке) заштите око водозахватних и
пратећих објеката;

3) успостављање и
спровођење адекватних режима коришћења и уређења простора по зонама санитарне и
техничке заштите;

4) успостављање и
спровођење мера заштите од елементарних и других непогода и заштите од интереса
за одбрану.

Развојни
приоритети 
за
остваривање ових циљева чине таква решења у простору која омогућавају:

1) измештање
становништва са подручја предвиђених за лоцирање водозахватних објеката и зоне
непосредне заштите изворишта;

2) изградњу
инфраструктуре и других система који се изводе из функције реализацијом
водозахватних и пратећих објеката;

3) унапређење и
несметано одвијање транзитног и локалног саобраћаја;

4) санитарно уређење
и обезбеђење комуналне инфраструктуре у насељима;

5) постизање
рационалнијег и санитарно контролисаног коришћења, очувања и газдовања
пољопривредним и шумским земљиштем према режимима и условима заштите изворишта
водоснабдевања;

6) побољшање
квалитета животних и радних услова локалног становништва реализацијом посебних
компензационих програма и мера у спровођењу режима и услова заштите изворишта
водоснабдевања;

7) заштиту и
унапређење квалитета животне средине, природних вредности и непокретних
културних добара.

Дугорочни
развој 
заснива
се на валоризацији регионалног положаја, објективној процени развојног
потенцијала природних ресурса, очекиваних демографских промена,
инфраструктурних и привредних потенцијала; уз претходно успостављање решења и
мера подршке фискалне и кредитне политике развоју индивидуалне пољопривредне
производње, сеоских и недовољно развијених подручја. Посебан значај имаће мере
које прате реализацију акумулације, и то: изградња комуналних система за
водоснабдевање и одвођење отпадних вода, изградња нових локалних путева,
санитација индивидуалних економских објеката, пресељење и изградња нових
стамбених и економских објеката и др.

Привредни
развој 
ће
обухватити првенствено: (а) пољопривреду, (б) туризам и угоститељство, и (в)
производне капацитете индустрије и мале привреде на бази расположивих природних
ресурса.

Ограничења
привредног развоја у наредном периоду могу настати услед недостатка
инвестиционих средстава постојећих привредних субјеката, рентабилних
инвестиционих програма, квалификованог и висококвалификованог кадра,
радно-активног и млађег становништва, као и ограничења везаних за заштиту и
режиме коришћења простора у зонама заштите акумулације „Боговина”.
 

2.
ОСНОВНИ РЕЖИМИ ЗАШТИТЕ, КОРИШЋЕЊА И УРЕЂЕЊА ПРОСТОРА (карта 2)

2.1.
Подручје зоне непосредне заштите

На подручју зоне
непосредне заштите изворишта водоснабдевања (5,356км²) успоставља се висок
степен санитарне заштите, који се спроводи строгим санитарним надзором и мерама
техничке заштите.

Земљиште у границама
зоне непосредне заштите, којом је обухваћено и земљиште предвиђено за формирање
акумулације, изградњу пратећих објеката и инфраструктуре експроприсаће се у
корист надлежног водопривредног предузећа.

До привођења
земљишта планираној намени:

1) Забрањује се
изградња нових и реконструкција постојећих привредних, инфраструктурних,
стамбених и економских објеката која може да угрози планирано коришћење
простора;

2) Дозвољава се:

(1) обављање радова
на редовном инвестиционом одржавању постојећих објеката;

(2) изградња
привремених економских објеката за потребе пољопривредних домаћинстава;

(3) коришћење
пољопривредног и шумског земљишта, под условом да се не мења обим и начин
коришћења обрадивих површина, изузев за редовни плодоред.

2.2.
Подручје уже зоне заштите

На подручју уже зоне
заштите изворишта (9,135км²) успоставља се режим санитарног надзора.

До доношења основе
заштите, коришћења и уређења пољопривредног земљишта задржава се постојећа
структура пољопривредних површина. Без претходне педолошке анализе земљишта
забрањује се употреба средстава за заштиту биља и минералних ђубрива.

Ограничава се обим
економске експлоатације шума, уз утврђивање посебних услова и начина газдовања
шумама и шумским земљиштем сагласно мерама заштите од ерозије, заштите водног
режима и сл.; а део шума и шумског земљишта уређиваће се у складу са планираним
развојем туризма и рекреације.

Спроводи се
санитација постојећих локалних депонија, одлагалишта стајњака и пријемника
отпадних вода.

Постојећи стамбени и
економски објекти могу се задржати уз обезбеђење санитарно прихватљивих
објеката и уређаја за прикупљање и поузданог решења за елиминисање течног и
чврстог отпада.

До доношења
одговарајућих урбанистичких планова забрањује се изградња нових објеката, а
дозвољавају радови на реконструкцији и промени намене постојећих објеката у
складу са планским решењима и смерницама утврђеним овим просторним планом.

Планирана изградња и
уређење апартманских-викенд насеља, туристичко-рекреативних пунктова и објеката
условљава се претходном реализацијом свих планираних инфраструктурних система и
објеката, а нарочито канализационог система.

Развој саобраћајне
инфраструктуре ограничава се на категорију локалних путева. На свим јавним
путевима на уласку у ужу зону заштите постављају се видне ознаке о забрани
превоза и испуштања опасних и штетних материја, као и других материја у
количинама које могу трајно и у значајном обиму да угрозе извориште
водоснабдевања. Дуж јавних путева обезбеђује се инфраструктура за прикупљање и
контролисано одвођење загађених атмосферских вода. Путеви који се уређују или
граде за потребе водопривреде користиће се и за потребе локалног саобраћаја.

Хидротехничка
инфраструктура за локално водоснабдевање и одвођење отпадних (комуналних) вода
реализује се једновремено.

Успостављањем режима
и спровођењем мера санитарне заштите и уређења ове зоне истовремено се
обезбеђује унапређење животне средине, заштита посебних природних вредности и
непокретних културних добара.

2.3.
Подручје шире зоне заштите

На подручју шире
зоне заштите изворишта (321,75км²) успоставља се режим селективног
санитарног надзора.

Коришћење и уређење
пољопривредног и шумског земљишта и шума биће засновано на решењима и
пропозицијама основе заштите, коришћења и уређења пољопривредног земљишта и
општих и посебних основа газдовања шумама.

Развојем и уређењем
магистралне и регионалне саобраћајне инфраструктуре обезбедиће се услови за
несметано одвијање транзитног путног и робног промета, уз забрану превоза
опасних и штетних материја, као и других материја у количинама које могу трајно
и у значајном обиму угрозити извориште водоснабдевања. Дуж магистралних и
регионалних путева и планиране железничке пруге изградиће се инфраструктура
(водонепропусне риголе, и сл.) и уређаји за прикупљање, одвођење и санитарно
прихватљив третман атмосферских вода и за пријем отпадних материја у случају
акцидената у редовном саобраћају.

Развој и уређење
локалне саобраћајне и остале инфраструктуре реализоваће се без посебних захтева
у погледу санитарно-техничке заштите изворишта.

Успостављањем режима
и спровођењем мера санитарне заштите и уређења ове зоне истовремено се
обезбеђује унапређење животне средине и заштита посебних природних вредности и
непокретних културних добара.

2.4.
Подручје изван шире зоне заштите

На подручју изван
шире зоне заштите изворишта задржава се постојеће стање у погледу намене
површина и режима њиховог коришћења. Низводно од будуће бране спроводе се мере
трајне заштите становништва и материјалних добара од поплавног таласа који би
се формирао у случају рушења бране, и то: забраном изградње привредних, јавних
и стамбених објеката и инфраструктурних система, изузев објеката који се
реализују за потребе водосистема; уз могућност изградње привремених помоћних
објеката за потребе пољопривреде и сточарства.
 

IV.
ОБЈЕКТИ ТИМОЧКОГ РЕГИОНАЛНОГ СИСТЕМА ЗА СНАБДЕВАЊЕ СТАНОВНИШТВА ВОДОМ –
ПОДСИСТЕМ „ЦРНИ ТИМОК” (карта 1)

1.
ЕТАПЕ РЕАЛИЗАЦИЈЕ ПОДСИСТЕМА „ЦРНИ ТИМОК”

На подручју
Просторног плана планирана је етапна реализација објеката Тимочког регионалног
система за снабдевање становништва водом – подсистем „Црни Тимок”, и то:

1.1. До 2001.
године објеката прве етапе подсистема „Црни Тимок”, који представљају
прелазно решење за снабдевање становништва водом, и то:

1) система
водозахватних објеката у сектору изворишта „Мрљиш” са седам бунара укупног
капацитета од 350л/с, из којих се вода директно упумпава у цевовод сирове воде;

2) цевовода
сирове воде од сектора „Мрљиш” до профила будуће бране у дужини од 2990м са
профилом од 500мм, а од бране до постројења за пречишћавање воде у дужини од
3440м са профилом од 1000мм;

3) постројења за
пречишћавање воде „Боговина” лоцираног са леве стране регионалног пута
Валакоње-Боговина; у првој етапи реализоваће се следећи објекти:
мерно-регулациони блок (капацитета 1400л/с), разделна комора (капацитета
1400л/с), објекат са пешчаним филтрима (капацитета 350л/с), технолошка црпна
станица (капацитета 350л/с), објекат за хлорисање и флуорисање воде (капацитета
700л/с), таложници, озонатор, трафостаница, управна зграда и сервисни објекти.
Објекти се размештају на локацији у више паралелних технолошких линија,
међусобно усклађених по капацитету, етапности реализације и процесној
повезаности.

1.2. До 2010.
године објеката друге етапе подсистема „Црни Тимок”, и то:

1) бране са
пратећим објектима на Црном Тимоку, на преградном месту око 600м узводно од
ушћа реке Арнауте; планирана је као преградна вишелучна бетонска брана са котом
круне на 280м.н.м., котом нормалног успора 275м.н.м. и котом максималног успора
278,25м.н.м., максималне грађевинске висине од 67м, са ширином у круни од 6м и
дужином од 460м; темељни испуст за праћење акумулације састојаће се од четири
цевовода пречника рЖ 1300мм; крајња два испуста налазиће се на коти 241,0м.н.м,
а средња два на коти 232,0м.н.м.; на крају цевовода налазиће се игличасти
вентили за распршавање млаза и умирење воде низводно од бране; време пражњења
акумулације до коте 245,0м.н.м. је 19 дана, а до коте 232,0м.н.м. је 34,4 дана,
са максималним протоком од 62,5м³/с; део акумулације испод коте
232,0м.н.м. може се испразнити активирањем опточног тунела; водозахватна
грађевина на узводној страни у десном боку бране планирана је као кула висине
38м, кружног попречног пресека унутрашњег пречника 7м, са седам селективних
водозахвата на котама 268, 263, 258, 253, 248, 243 и 236м.н.м.; водозахвати ће
бити пречника рЖ 1200мм, димензионисани да захвате 2,2м³/с воде, од
чега је 1,4м³/с предвиђено за водоснабдевање, а 0,8м³/с за
гарантовани еколошки проток; испуст за гарантовани еколошки проток одвајаће се
са цевовода сирове воде низводно од бране, ради испуштања воде највишег
квалитета и пожељне температуре за низводне екосистеме, уз могућност коришћења
у случају хаваријских стања; на основу претходних ихтиолошких истраживања
техничком документацијом ће се дефинисати одговарајуће решење „рибљих стаза”;
испод и у боковима бране предвиђена је ињекциона завеса дужине 518м, дубине
троредне завесе од 25м, а једноредне додатних 40м;

2) акумулације
„Боговина” која ће при коти нормалног успора имати површину од 386,9ха;
укупна запремина акумулационог језера планирана је са 77,3 х 106м3, и
то: корисне запремине од 74,3 х 106м³ и запремине за нанос од
3 х 106м³; кота дна акумулације на месту бране биће 226,5м.н.м,
а просечна дубина око 35м; очекивани губици воде из акумулације процењују се на
укупно око 230л/с, и то: на око 160л/с у правцу Боговинске пећине и извора
Фундоњ и на око 70л/с на губитак воде испаравањем и кроз антифилтрациону завесу
при коти нормалног успора;

3) друге етапе
постројења за пречишћавање воде „Боговина” која је планирана у складу са
прогнозираним квалитетом воде у акумулацији, пројектованим протоком воде и
стандардом за пречишћавање воде ЕЕС-75/440; пречишћавање воде обезбедиће се
применом следећих поступака (подсистемима): бистрењем са претходном
коагулацијом и флокулацијом уз рециклирање муља, филтровањем воде пешчаним
филтрима, озонирањем воде, филтрирањем воде филтрима са активним угљем,
дезинфиковањем и флуорисањем воде и третманом муља.

Реализацијом друге
етапе доћи ће до потапања дела објеката прве етапе подсистема „Црни Тимок”, и
то: система водозахватних објеката у сектору изворишта „Мрљиш” и дела цевовода
сирове воде од изворишта „Мрљиш” до профила бране.
 

2.
ПРОСТОР ПОТРЕБАН ЗА РЕАЛИЗАЦИЈУ ПОДСИСТЕМА „ЦРНИ ТИМОК”

За потребе изградње
свих објеката подсистема „Црни Тимок” Просторним планом се резервише простор
укупне површине од 537,6 ха.

2.1.
Прва етапа подсистема „Црни Тимок”

За реализацију прве
етапе и обезбеђење заштитних и техничких појаса у току извођења и
експлоатације/коришћења објеката резервише се простор укупне површине од
34,08ха. Биланс површина прве етапе подсистема „Црни Тимок” дат је у следећој
табели:

Табела
3.





Врсте
  објеката и радова



Планирана
  површина (у ха)





Грађевинско
  подручје у зони истражних радова



1,62





Бруто
  површ. извођ. коридора и заш. појаса цевовода



28,05





Локација
  постројења за пречишћавање воде „Боговина”



4,41





УКУПНО:



34,08





 У складу са
установљеним режимима заштите и коришћења простора у току и након извођења
објеката подсистема утврђује се биланс површина према начину обезбеђења
земљишта за планирану намену, дат у следећој табели:

Табела
4.*





Начин
  обезбеђења земљишта
  за
  планирану намену



Планирана
  површина
  (у
  ха)





У режиму
  непотпуне експропријације (службености):



27,98





За потребе
  извођења радова



14,02





За потребе
  надзора и заштите



13,96





У режиму
  потпуне експропријације:



41,79





За
  формирање грађевинских парцела



6,09





За
  формирање непосредне зоне заштите



35,70





УКУПНО:



69,77





* Подаци су преузети
из Генералног плана са елементима регулационог плана коридора цевовода од
изворишта „љиш” до резервоара „Топовске шупе” (бољевачка деоница).

 

Дозвољено је
одступање од биланса површина датог у табели 3. и 4. Просторног плана у случају
измена и допуна Генералног плана са елементима регулационог плана коридора
цевовода од изворишта „Мрљиш” до резервоара „Топовске шупе” (бољевачка
деоница).

2.2.
Друга етапа подсистема „Црни Тимок”

За планирану коту
успора од 275м.н.в. формираће се акумулационо језеро дужине 9,0км и ширине од
0,15-1,0км, чија ће површина износити 386,9ха, а са површином зоне непосредне
заштите 535,6ха.
 

V.
КОРИШЋЕЊЕ И УРЕЂЕЊЕ ПОЉОПРИВРЕДНОГ И ШУМСКОГ ЗЕМЉИШТА (карта 2)

1.
РЕЖИМИ КОРИШЋЕЊА ПОЉОПРИВРЕДНОГ И ШУМСКОГ ЗЕМЉИШТА

1.1.
Непосредна зона заштите

Земљиште у овој зони
искључује се из пољопривредне производње и шумарства. У складу са пројектованим
антиерозивним мерама земљиште ће се користити за сенокос, оснивање вишегодишњих
засада одређених врста воћа и лековитог биља (леска, дивља трешња, глог,
шипурак и сл.). Забрањује се примена минералних ђубрива, пестицида, осоке и
стајњака. Дозвољено је површинско ђубрење компостом у количини 20 тона/ха.
Коришћење и уређење шума и шумског земљишта имаће искључиво функцију заштитне
шуме.

1.2.
Ужа зона заштите

Земљиште у овом
режиму заштите укључује ужу зону заштите изворишта и појасе санитарне заштите
ширине од( 20м уз мање бочне водотокове који непосредно гравитирају акумулацији;
35м дуж Мировштице и Радованске реке; а дуж Црног Тимока 20м од извора до
Лукова, 35м до ушћа Лукавице и 50м до акумулације.

Промене постојећег
распореда катастарских култура извршиће се у складу са условима
микрорејонизације пољопривредног земљишта који ће се утврдити основом заштите,
коришћења и уређења пољопривредног земљишта.

До доношења основе
задржава се постојећа структура пољопривредних површина, уз примену принципа
обраде и сетве према нагибу и типу земљишта, примену одговарајућих мелиоративних
и агротехничких мера, употребу преврелог стајњака која је дозвољена сваке
четврте године у количини од 30 т/ха и увођење лептирача у плодосмену или као
међуусева.

У ужој зони заштите
предвиђена је обнова деградираних шума на површини од 153ха и мелиорација око
16ха пашњака. Коришћење и уређење шума и шумског земљишта ускладиће се са
мерама ерозионе заштите и очувања водног режима и имаће приоритетну функцију
заштитне шуме.

1.3.
Шира зона заштите

У овој зони налази
се око 40% укупних пољопривредних и шумских површина. На овом земљишту
спроводиће се антиерозивно уређење и мелиорација пашњака, ради побољшања
производних својстава земљишта. Пошумљавање ће се извршити на око 1310ха
деградираног шумског земљишта, а мелиорисати око 302ха пашњака. Нису предвиђена
посебна агротехничка ограничења, изузев примене принципа рационалног коришћења
пољопривредног и шумског земљишта.
 

2.
ПОВРШИНЕ ПО РЕЖИМИМА КОРИШЋЕЊА ЗЕМЉИШТА

У планском периоду
није предвиђено постизање потпуне оптимизације односа шумског и пољопривредног
земљишта према природним условима. Просторним планом обезбеђује се заштита и
сукцесивно привођење земљишта оптималној намени, које ће се наставити и у
постпланском периоду након 2020. године. Биланс површина по режимима коришћења
пољопривредног земљишта дат је у следећој табели:

Табела
5.





Катастарска

општина



Укупна

пољоп.

површ.

(у
  ха)



Плав-

љена

површ.

(у
  ха)



Остаје

пољ.

површ.

(у
  ха)



Заштита
  од бујица (у ха)



Планирани
  режим

коришћења
  (у ха)





Анти-

еро-

зивно

газдов.



Мелио-

рација

пашњ.



Свега



Ужа

зона

заштите



Са
  уме-

реним

огран.



Без
  по-

себних

огран.





1



2



3



4
  (2-3)



5



6



7



8



9



4-8-9





Јабланица



2.420



228.1



2.191.5



982,5



140,0



1.122,5



559,5



563,0



1.069,4





Криви Вир



3.778



–



3.778,0



2.020,0



157,5



2.177,5



–



2.177,5



1.600,5





Луково



1.481



–



1.481,0



872,5



100,0



972,5



–



972,5



508,5





М. Извор



1.790



62,2



1.727,8



152,5



47,1



199,6



199,6



–



1.528,2





Мирово,
  Боговина,



 



 



 



 



 



 



 



 



 





Илино
  (делови)



1.640



96,6



1.543,4



345,0



400,0



745,0



100,0



645,0



798,4





УКУПНО:



11.109



386,9



10.722



4.372,5



844,6



5.217



859,1



4.358



5.505





Биланси површина по
режимима коришћења и посебни услови газдовања шумским земљиштем по зонама
заштите изворишта водоснабдевања утврдиће се шумско-привредном основом.
 

3.
СМЕРНИЦЕ ЗА РАЗВОЈ ПОЉОПРИВРЕДНЕ ПРОИЗВОДЊЕ, КОРИШЋЕЊЕ И УРЕЂЕЊЕ ШУМА И ШУМСКОГ
ЗЕМЉИШТА

3.1.
Смернице за развој пољопривредне производње

Развој сточарства
обезбедиће се успостављањем оптималног односа између сточног фонда и биљне
производње на расположивим пољопривредним површинама, у складу са условима
санитарне заштите изворишта и структурним обележјима пољопривредних
газдинстава. Циљни индикатор је постизање једног условног грла стоке на један
хектар обрадиве површине, уз примену 30т/ха стајњака сваке пете године.
Количина и учесталост ђубрења зависи од културе и типа земљишта. Предвиђена
количина стајњака довољна је за спречавање деградације педолошког покривача и
као замена за минерална ђубрива у програмима производње тзв. „здраве хране”.
Препоруке за развој пољопривредне производње дате су у следећој табели:

Табела
6.





Врста
  производње

(мерна
  јединица)



Катастарска
  општина





Јабланица



К.
  Вир



Луково



М.
  Извор



Ртањ*



Свега





Затравњивање
  ораница 7. и 8. катастарске класе (ха)



80



240



115



280



120



835





Мелиорација
  ливада и пашњака (ха)



1.000



700



350



350



400



2.800





Опрема и
  објекти за силажу кабасте хране (бр. газдинст.)



20



23



5



12



–



60





Реорганизација
  млекаре и откупа млека



–



1



–



–



–



1





Млечне
  фарме капацитета 20 грла крава музара



5



10



–



5



–



20





Мешовите
  фарме капацитета 5 говеда и 50 оваца/коза



10



10



5



5



–



30





Фарме за
  тов јунади капацитета 50 грла у турнусу



5



3



–



2



–



10





Санитизација
  и реконструк. стајског смештаја (бр. газдин.)



140



280



220



160



–



800





Станица за
  откуп лековитог биља и шумских плодова



–



–



–



–



1



1





Оснив.
  пчелињака (бр. газдин.)



–



–



10



–



10



20





Оснивање
  мањих засада лек. биља и воћа (бр. газдинст.)



20



30



50



20



–



120





Проширење
  рибњака



1



–



–



–



–



1





Сервиси за
  пољ. механиз.



–



–



1



–



–



1





* Подручје КО
Мирово, Илино и Боговина.

 

Ближи услови
коришћења и уређења пољопривредног земљишта утврдиће се доношењем основе
заштите, коришћења и уређења пољопривредног земљишта за подручје општине
Бољевац или слив водоакумулације „Боговина”.

3.2.
Смернице за коришћење и уређење шума и шумског земљишта

Уређење и коришћење
шума и шумског земљишта спроводиће се:

1) проглашењем слива
за ерозионо подручје;

2) доношењем општих
и посебних основа газдовања шумама, којима ће се газдовање шумама и шумским
земљиштем усагласити са интересима водопривреде и антиерозивне заштите,
режимима заштите на подручјима са заштићеним и евидентираним природним и
непокретним културним добрима и вредностима, као и са планираним уређењем
туристичко-рекреативних целина;

3) привођењем намени
земљишта која бонитетно одговарају шумским, а користе се као обрадива земљишта.
 

VI.
ПРОЈЕКЦИЈА СТАНОВНИШТВА И РАЗВОЈ МРЕЖЕ НАСЕЉА

1.
ПРОЈЕКЦИЈА СТАНОВНИШТВА

Пројекција
демографског развоја заснива се на претпоставци формирања релативно виталне и
демографски стабилне популације. Основу квалитативног демографског развоја
представља позитиван миграциони биланс и уравнотежен природни прираштај.
Пројекција становништва дата је у следећој табели:

Табела
7.





Насеље



1991.



2000.



2010.



2020.





Јабланица



541



400



310



280





Криви Вир



802



560



460



500





Луково



1.386



1.300



1.220



1.230





Мали Извор



690



620



580



550





Ртањ



200



220



230



240





УКУПНО:



3.619



3.100



2.800



2.800





 Перспективне промене
у домену домаћинстава задржаће тренд смањења броја чланова, укључујући и
повећање броја самачких домаћинстава. У планском пресеку 2010. године просечна
величина домаћинства износиће око 3,1, а 2020. године 3,0 – 2,9 чланова. За
промене броја домаћинстава по насељима претпостављен је заједнички линеарни
тренд, који ће у периоду 1991-2010. године износити 0,94, а у периоду 2010 –
2020. године 0,97 – 0,93.

У зони предвиђеној
за уређење и изградњу објеката водосистема евидентирано је 31 домаћинство са
укупно 118 чланова. Према социо-економским показатељима 22 домаћинства са 93
чланова имају мешовите изворе прихода, док су 9 домаћинстава са 25 чланова
искључиво пољопривредна. У периоду до почетка расељавања на овом подручју се
очекује смањење: укупног броја становника са 118 на 90 и домаћинстава са 31 на
27, као и просечног броја чланова са 3,8 на 3,3. Пројекција ове групе укључена
је у пројекцију укупног становништва.
 

2.
РАЗВОЈ МРЕЖЕ НАСЕЉА (карта 4)

2.1.
Локална заједница Луково

Локалну заједницу
насеља формираће Јабланица и Криви Вир са центром у Лукову.

Развој насеља Луково,
укључујући и проширење грађевинског подручја, лимитира се у погледу даље
изградње и развоја јавних служби очекиваним бројем корисника из самог насеља,
ради спречавања преузимања тих функција из осталих насеља (Криви Вир и
Јабланица). Развој осталих функција и садржаја усмерава се на интензивнију
валоризацију транзитног (магистралног) саобраћаја (сервиси и сл).

Развој насеља Криви
Вир усмерава се ка интензивној валоризацији пољопривредних ресурса,
укључујући и више облике финализације пољопривредне производње у индивидуалном,
задружном или деоничарском облику организовања.

Развој насеља Јабланица
усмерава се ка интензивнијој сточарској производњи и садржајима у функцији
валоризације туристичко-рекреативног потенцијала акумулационог језера.

2.2.
Остала насеља

Остала насеља Ртањ и
Мали Извор гравитираће ка општинском центру Бољевцу.

Насеље Мали
Извор, поред унапређења постојећих, развијаће јавне службе у домену задовољавања
потреба локалног становништва и корисника туристичко-рекреативних садржаја.

Насеље Ртањ развијање
постојеће и нове специфичне функције у складу са планираним
туристичко-рекреативним развојем, уз одговарајуће инфраструктурно опремање и
уређење насеља.

Планирани развој
мреже насеља подстицаће се суфинансирањем основне комуналне инфраструктуре,
стимулативном фискалном политиком, интензивирањем јавног превоза ка општинском
центру и развојем непољопривредних делатности.
 

VII.
РАЗВОЈ ТУРИЗМА И УРЕЂЕЊЕ ТУРИСТИЧКИХ ПОДРУЧЈА (карта 5)

1.
КОНЦЕПЦИЈА РАЗВОЈА И УРЕЂЕЊА ТУРИСТИЧКИХ ПОДРУЧЈА

За потребе развоја и
уређења рекреативно-туристичких простора, Просторним планом се установљује
следећи концепт целина и подцелина:

1) Целина А –
средишњи долински туристички комплекс интензивнијег коришћења (за излетничку
рекреацију, излетнички, стационарни и транзитни туризам, викенд и камп
смештај), састоји се из две подцелине:

(1) А1 –
источна подцелина представља језгро рекреативно-туристичке понуде подручја са
будућим акумулационим језером, викенд и камп-смештајем, спортским садржајима,
прихватом излетника, насељима Мали Извор и Јабланица, манастиром Крепичевац и
доњим токовима Радованске реке и Ваља Саке;

(2) А2 –
западна подцелина са магистралним путем Е-761 (од Честобродице до раскрснице са
локалним путем према Јабланици), Црним Тимоком (од извора Црног Тимока до
Јабланице), насељима Криви Вир и Луково и црквама Лозица и Лопушња;

2) Целина Б –
јужни планински туристички комплекс умереног коришћења (за излетничку рекреацију,
излетнички стационарни и делом транзитни туризам), састоји се из две подцелине:

(1) Б1 –
источна подцелина са путем према Сокобањи, насељем Ртањ, малим алпским
скијалиштем, планином Ртањ и строгим природним резерватом „Ртањ”;

(2) Б2 –
западна планинска подцелина екстензивног коришћења за лов и планинарење са
гребеном планине Самањац и строгим природним резерватом „Мала Јасенова Глава”;

3) Целина В –
северни планински туристички комплекс екстензивног ко- ришћења (за лов,
планинарење и делом спортски риболов, уз различите видове еколошког туризма),
састоји се од две подцелине:

(1) В1 –
јужна подцелина са врелом (и рибњаком), клисуром Радованске реке, средишњим
током Ваља Сака реке (за спортски риболов) и јужним падинама Кучајских планина
(за лов и екстензивно планинарење);

(2) В2 –
северна подцелина са јужним обронцима Кучајских планина (у границама подручја
предложеног за заштиту као добро са изузетним природним вредностима), сувом
клисуром Радованске реке (од понора до врела), горњим токовима Радованске и
Ваља Сака реке (за екстензивно планинарење, узгој дивљачи, еколошки туризам и
сл.).
 

2.
ПРОГРАМ И ОРГАНИЗАЦИЈА ПОНУДЕ

2.1.
Програм и организација понуде у простору

Рекреативно-туристичку
понуду у простору представљаће следећи садржаји изван туристичких насеља и
пунктова:

1) језеро (подцелина
А1) је предвиђено, изузев у непосредној зони заштите изворишта, за рекреативно
коришћење и акваспортове без употребе пловила на моторни погон (скијање на води
уз употребу електричних жичара и сл.); поринуће/вађење и сидрење чамаца
предвиђено је у најближим увалама наспрам насеља М. Извор, јужно од Саљинске
чуке, и на уливу Црног Тимока код Јабланице, уз коришћење службених путева за
транспорт пловила; уређење обале предвиђено је у средњем делу језера и наспрам
насеља Јабланица, док ће се остали део обале користити као риболовна стаза;

2) риболовне
стазе (подцелина А1, А2 и Б1) за спортске риболовце предвиђене су дуж целог
тока Црног Тимока од Врела до улива у језеро, доњег тока Радованске и Ваља Сака
реке;

3) излетничко –
планинарске стазе (у свим подцелинама) диференциране су на: (а) кружну
излетничку стазу око језера, (б) кружну излетничко-планинарску стазу око
језера, која ће повезати језеро и целу подцелину А1 са Луковом, Луковским
врелом, манастиром Крепичевац и појатама, и (в) кружну планинарско-панорамску
стазу око целог подручја, панорамско-планинарску стазу на Ртњу и планинарску
стазу на Кучајским планинама;

4) ловишта (подцелине
Б2 и В1) ће се формирати на деловима подручја за које није установљен или
предложен режим заштите природних и непокретних културних добара и није
предвиђено интензивније коришћење за развој туризма, насеља и јавних путева;

5) простори
природних вредности од изузетног значаја (подцелине Б1 и В2) на јужним
обронцима Кучајских планина и високом Ртњу предвиђени су за врло
ограничено/екстензивно рекреативно-туристичко и остале видове коришћења до
дефинисања њиховог статуса, просторног обухвата и режима заштите;

6) мала алпска
скијалишта (подцелина Б1) предвиђена су на северо-источној падини Ртња јужно
од истоименог насеља (на висини од 650-800м.н.в.) и у ували стенских одсека
испод врха Шиљак и Облог брда на северној страни Ртња (на висини од
500-650м.н.в.).

2.2.
Програм и организација насеља и пунктова туристичке супраструктуре

Туристичку супраструктуру
подручја представљаће садржаји у:

1) постојећим
насељима:

(1) Мали Извор (подцелина
А1) до 500 лежаја у кућама за одмор и стамбеним зградама; угоститељским,
трговинским и сервисним садржајима за задовољавање потреба туриста из овог
насеља, нових апартманских-викенд насеља, аутокампа и излетника у средишном
појасу језера;

(2) Јабланица (подцелина
А1) до 600 лежаја у кућама за одмор и стамбеним зградама; угоститељским,
трговинским и сервисним садржајима за задовољавање потреба туриста из насеља и
излетника на том делу језера;

(3) Луково (подцелина
А2) до 500 лежаја у кућама за одмор и стамбеним зградама; посебно развијеним
угоститељским, трговинским и сервисним садржајима, отвореним теренима за мале
спортове и другим садржајима за задовољавање потреба транзитних и стационираних
туриста;

(4) Криви Вир (подцелина
А2) до 500 лежаја у кућама за одмор и стамбеним зградама; угоститељским,
трговинским и сервисним садржајима, отвореним теренима за мале спортове,
уређеним амбијентима етно-целина и објеката, уређеним врелом Црног Тимока и
другим садржајима за задовољавање потреба транзитних, излетничких и
стационираних туриста;

(5) Ртањ (подцелина
Б1) до 700 лежаја у обновљеним одмаралиштима и 100 лежаја у кућама за одмор и
стамбеним зградама; угоститељским, трговинским и сервисним садржајима,
спортском салом, отвореним базеном, теренима за мале спортове и другим
садржајима за задовољавање потреба стационираних и излетничких туриста.

2) новим
садржајима поред језера (подцелина А1):

(1)
апартманско-викенд насеље на Божуровој чуки, североисточно од насеља Мали
Извор, до 300 лежаја, који ће потребе за јавним садржајима задовољавати у Малом
Извору и Бољевцу;

(2) апартманско-викенд
насеље на делу локалитета Грапчина, северо-западно од насеља Мали Извор, до
400 лежаја, који ће потребе за јавним садржајима задовољавати у Малом Извору и
у спортском комплексу уз језеро;

(3) камп западно
од викенд насеља на локалитету Грапчина, са капаци-тетом до 300 летњих
корисника биће опремљен одговарајућим санитарним објектима; потребе за јавним
садржајима корисници кампа задовољаваће у Малом Извору и у спортском комплексу
уз језеро;

(4) мањеж са
терминалом, шталом за коње и пратећим садржајима, западно од локалитета
Грапчина, са капацитетом до 50 коња за летње коришћење; намењен је основној
обуци у јахању и за терминал слободних и организованих јахачких тура;

(5) прихватни
пункт излетника на средњем делу локалитета Грапчина, предвиђен је за
прихват до 500 излетника из правца Бољевца, Зајечара и Бора, са два паркинга за
150 путничких возила и 5 аутобуса, рестораном, санитарним уређајима, терминалом
планинских бициклистичких тура и пикник простором;

(6) прихватни
пункт излетника на источној страни Црног Тимока поред насеља Јабланица,
предвиђен је за прихват до 300 излетника из правца Параћина и Сокобање, са два
паркинга за 90 путничких возила и за 3 аутобуса, мањим рестораном, санитарним
уређајима и пикник простором;

(7) спортски комплекс
на локалитету Кеја у средњем обалском делу језе-ра, предвиђен је са
теренима за мале спортове (мали фудбал, рукомет, кошарку, одбојку, тенис,
бадмингтон), трим стазом, дечјим парком, санитарним и пратећим садржајима;

3) мотел „Ртањ” (између
целина А и Б) предвиђен је за комплетирање понуде проширењем мотелског смештаја
са нових 70 лежаја и паркинга за теретна и путничка возила и аутобусе, новим
аутосервисом и новим аутокампом до 100 корисника, са северозападне стране пута
Е-761.

Размештај максималног
броја туристичких лежаја 2020. године дат је у следећој табели:

Табела
8.





Насеље/пункт



Укупно



У
  при-

ватном

смешт.*



У
  одма-

рали-

штима



У
  апар.-

викенд

насељ.



У

мотелу



У

кампо-

вима





Мали Извор



500



500



–



–



–



–





Јабланица



600



600



–



–



–



–





Луково



500



500



–



–



–



–





Криви Вир



500



500



–



–



–



–





Ртањ



800



100



700



–



–



–





Језеро



1.000



–



–



700



–



300





Мотел
  „Ртањ”



170



–



–



–



70



100





УКУПНО:



4.070



2.200



700



700



70



400





* Укључујући: викенд
куће, породичне и друге станове за одмор.

 

Планирани гранични
капацитет до 3.670 лежаја обухвата око 2.500 или скоро 70% постојећих
лежаја.1) Приватни смештај у оквиру постојећих насеља обухватиће до 2.200 или
готово 60% лежаја. Већину постојећих објеката потребно је додатно опремити и
уредити према прописаним стандардима.

1) Подаци о
постојећем броју лежаја преузети су из пописа станова за одмор и рекреацију из
1991. године и анкете по месним заједницама из 1995. године.
 
 

3.
ЕТАПЕ РЕАЛИЗАЦИЈЕ ИЗГРАДЊЕ И УРЕЂЕЊА ТУРИСТИЧКИХ ПРОСТОРА

Прва етапа 
реализоваће
се у периоду до изградње хидроакумулације.

У првој фази прве
етапе предвиђена је консолидација и заокружење постојеће понуде: (а)
реконструкцијом/подизањем стандарда одмаралишта у насељу Ртањ, комуналним
уређењем читавог насеља Ртањ, опремањем јавним објектима и
спортско-рекреативним садржајима и креирањем нових програма понуде; (б)
изградњом малог алпског скијалишта изнад насеља Ртањ; (в) формирањем
планинарских стаза на Ртњу; и (г) организовањем ловишта.

У другој фази прве
етапе предвиђено је заокруживање понуде у зони мотела „Ртањ”, изградња другог
малог алпског скијалишта и отварање излетничких и риболовних стаза дуж Црног
Тимока и Радованске реке.

Друга етапа
реализоваће се у периоду након формирања хидроакумулације. Приоритет се даје
уређењу обале језера и реализацији планираних туристичко-рекреативних садржаја
у насељима Мали Извор и Јабланица.
 

VIII.
САОБРАЋАЈНА ИНФРАСТРУКТУРА (карта 3)

Развојем саобраћајне
инфраструктуре обезбедиће се:

1) усаглашавање
постојећих и развојних интереса у области саобраћаја са условима заштите
изворишта, санитарног уређења и обезбеђења подручја слива;

2) измештање
локалних путева из зоне потапања и зоне непосредне заштите изворишта;

3) трајна заштита
саобраћајне проходности и безбедности, уз унапређење техничких параметара
саобраћајница магистралног и регионалног значаја;

4) просторни и други
услови за изградњу железничке пруге на правцу Ћићевац-Бољевац-Зајечар;

5) развој и уређење
локалних путева у складу са функционалном организацијом подручја.
 

1.
ПЛАН РАЗВОЈА САОБРАЋАЈНЕ ИНФРАСТРУКТУРЕ

1.1.
Саобраћајна инфраструктура локалног значаја

Саобраћајну
инфраструктуру локалног значаја формираће постојећи и планирани путеви који су
у функцији интегралног развоја и уређења подручја.

Приоритет 
има
измештање локалних категорисаних и некатегорисаних путева из зоне потапања и
зоне непосредне заштите изворишта изградњом алтернативних путева значајних за
егзистенцију локалног становништва, и то:

1) у првој етапи
подсистема „Црни Тимок” реализоваће се:

(1) пут од Р –
247 до врела „Мрљиш” дужине око 5,0км, са две траке 2х3,0м дуж трупа
некадашње железничке пруге до ушћа реке Арнауте у Црни Тимок, а затим по траси
потојећег локалног некатегорисаног пута до локације „Мрљиш”;

(2) обилазница
око изворишта „Мрљиш” дужине око 0,80км, са коловозом минималне ширине 3м.

2) у другој етапи
подсистема водоснабдевања „Црни Тимок” реализоваће се:

(1) пут од ушћа
река Арнауте до Малог Извора дужине око 4км, са две траке ширине 2х2,5м, са
трасом дуж водотока реке Арнауте, преко локалитета Плешевац и насеља Мали Извор
до локалног пута Л-3;

(2) пут Мали
Извор – Јабланица – Радованска река укупне дужине 7,5км, са две траке
ширине 2х2,5м, са две деонице: од Малог Извора до Јабланице дужине 4,5км по
траси постојећег пољског пута и од Јабланице ка Врелу дужине око 3,0км по новој
траси, у функцији повезивања насеља Мали Извор са северним делом атара након
потапања дела локалног пута Л-3 у дужини од 2,3км;

(3) пут од
Радованске реке до локалитета Горумуш дужине 1,5км, ширине коловоза 3м, за
потребе мештана Малог Извора и Јабланице, након потапања дела локалног пута
Л-17 у дужини од 0,8км.

Планирани развој локалне
саобраћајне инфраструктуре оствариће се:

1) изградњом
нових локалних путева:

(1) пута од
Р-120а до седла јужно од Облог брда дужине око 1,6км, са коловозом
минималне ширине 3,5м, у функцији активирања локације за скијалишта;

(2) пута од
Р-120а (Ртањ) до подножја скијалишта дужине око 0,9км, са коловозом
минималне ширине 3,5м, у функцији активирања локације јужно од насеља Ртањ за
скијалишта;

(3) пута од Малог
Извора до локалитета Божурова чука дужине око 0,9км, са коловозом минималне
ширине 3,5м, у функцији активирања локације за апартманску – викенд изградњу;

(4) пута Мали
Извор-Грапчина-пут ка Јабланици дужине око 2,6км, са коловозом минималне
ширине 3,5м, у функцији активирања туристичко-рекреативних садржаја на
локалитетима Грапчина и Кеја.

2) рехабилитацијом
постојећих локалних путева у којој ће приоритет имати они категорисани
путеви којима се обезбеђује функционално интегрисање и саобраћајно повезивање
постојећих и планираних активности, и то:

(1) пут Бољевац –
Мали Извор – локалитет Кеја са асфалтирањем деонице кроз Мали Извор до
излаза из насеља, обновом асфалтног слоја на правцу ка Бољевцу и проширењем
коловоза на деоници ка Крњеници на минималну ширину од 3,5м, потенцијално и на
две коловозне траке минималне ширине од 2х2,5м са активирањем
рекреативно-туристичких садржаја у зони акумулације;

(2) пут Јабланица
– локалитет Врело (Л-17) са обнављањем постојећег коловоза у ширини од
3,5м, уз могућност проширења на две коловозне траке минималне ширине од 2х2,5м
са активирањем рекреативно-туристичких садржаја у зони акумулације;

(3) пут Мали
Извор – локалитет Саљинска чука са обнављањем постојећег коловоза у
функцији активирања будућих туристичко-рекреативних садржаја у зони Саљинске
чуке.

1.2.
Саобраћајна инфраструктура магистралног и регионалног значаја

На магистралном путу
Е-761 (Е-5), на деоници дужине 23км, предвиђено је:

1) побољшање
безбедности хоризонталном и вертикалном сигнализацијом и расветом на
улазно-излазним везама са локалним путевима;

2) реконструисање
деонице пута источно од мотела „Ртањ”, у дужини од 1,5-2,0км, изградњом треће
коловозне траке, уз побољшање прегледности и подужног нагиба;

3) обезбеђење
сигурности транзитног саобрађаја у зони насеља Луково спровођењем мера техничке
заштите пута (постављање ограде и сл.);

4) коришћење путне
базе у Лукову и на превоју „Столице” за редовно и сезонско одржавање пута;

5) изградња пешачког
надвожњака у Лукову након изградње железничке пруге са путничком станицом и
робним терминалом.

На регионалном путу
Р-120а предвиђено је обнављање коловоза.

Изградња железничке
пруге на правцу Ћићевац-Бољевац-Зајечар, предвиђена је Просторним планом
Републике Србије након 2020. године. За потребе изградње планиране железничке
пруге резервише се коридор ширине 100м, у коме се забрањује изградња
привредних, стамбених и других објеката без претходне сагласности надлежног
јавног железничког транспортног предузећа.

1.3.
Смернице за заштиту животне средине од утицаја саобраћаја

Заштита животне
средине од утицаја саобраћаја оствариваће се:

1) обезбеђењем
пратеће инфраструктуре у функцији санитарне заштите изворишта дуж магистралног
и регионалног пута и планиране железничке пруге, као и дуж локалних јавних
путева у ужој зони заштите;

2) формирањем
заштитног појаса са високом и ниском вегетацијом дуж магистралног пута, ради
смањења дисперзије аероседимената;

3)
санитарно-хигијенским уређењем постојећих и планираних саобраћајних објеката
(бензинске пумпе, аутосервиса и сл.);

4)контролом
спровођења прописаних режима саобраћаја по зонама заштите изворишта
водоснабдевања, природних и културних добара.
 

IХ.
ХИДРОТЕХНИЧКА, ЕЛЕКТРОЕНЕРГЕТСКА И ПТТ ИНФРАСТРУКТУРА ЗА ПОДРУЧЈЕ ПРОСТОРНОГ
ПЛАНА (карта 3)

1.
ХИДРОТЕХНИЧКА ИНФРАСТРУКТУРА ЗА ПОДРУЧЈЕ ПРОСТОРНОГ ПЛАНА

1.1.
Локално водоснабдевање

На основу обима и
структуре перспективних корисника, на подручју Просторног плана укупне потребе
за водоснабдевањем до краја 2020. године износиће око 50л/с максималне
дневне потрошње, чиме ће се обезбедити постизање следећих стандарда за:
хотеле-мотеле од 400л/кор.; становништво од 250л/кор.; туристе у приватном и
туристичком смештају од 250л/кор.; запослене на радном месту од 100л/кор.;
аутокампове од 100л/кор.; излетнике од 20л/кор.; крупну стоку од 60л/грлу; и
ситну стоку од 50л/грлу. Пројекција потреба подручја Просторног плана за
водоснабдевањем 2020. године дата је у следећој табели:

Табела
9.





Насеље/локација



Максимална
  дневна потрошња (л/с)





Становн.



Туризам



Стока



Укупно





Криви Вир



2,17



2,17



6,20



10,54





Луково



5,39



2,17



3,76



11,25





Јабланица



1,21



2,60



3,42



7,23





Подцелина
  А1 (излетиште, мањеж, ауто-камп, апарт.-викенд насеља)



–



3,89



–



3,89





Мали Извор



2,96



2,17



2,28



8,01





Подцелина
  Б1 (Ртањ, мотел „Ртањ” и аутокамп)



0,87



4,26



–



5,12





УКУПНО:



 



46,05



 



 





 

Поред постојећих, за
обезбеђење потребних количина воде користиће се и ново извориште на
водотоку Велике Суваје, одмах испод ушћа Мале Суваје, са водом I класе
квалитета и орјентационим минималним протицајем од Qмин. = 52,7л/с.

Из постојећег
изворишта водоснабдевања врела „Мировштица”, поред Бољевца и Малог Извора,
снабдеваће се и потрошачи из насеља Ртањ. За прикључење потрошача у насељу Ртањ
планирана је изградња црпне станице над каптажом „Мировштице” и потисни цевовод
до насеља Ртањ. Глобални хидраулички прорачун, положај и капацитети резервоара
и довода до насеља приказани су на карти 3.

Остала сеоска
насеља, апартманска-викенд насеља, аутокампови, мотел „Ртањ” и излетничка места
снабдеваће се из водовода са захватом на реци В. Суваји.

Локални водоводи ће
формирати групни јавни водовод, за који ће постојећа локална изворишта
имати функцију резерве за евентуалне посебне услове употребе.

Поремећаји у
локалном водоснабдевању 
у току реализације подсистема „Црни Тимок”
решаваће се:

1) у случају смањене
издашности подземних вода у широј зони водозахвата „Мрљиш”, обезбеђењем
адекватне замене или допуне водоснабдевања локалних домаћинстава водозахватима
из дубље издани или из алувијалне издани дуж Црног Тимока;

2) у случају да се
водовод са изворишта на В. Суваји не реализује до потапања изворишта
„Грозничевац” и дела локалног насељског водовода, обезбеђењем новог водозахвата
на Луковском врелу и водовода до постојећег резервоара изнад насеља Јабланица.

1.2.
Одвођење атмосферских и отпадних вода

Прикупљање и
одвођење отпадних вода насеља (становништва и сточарских фарми),
апартманских-викенд насеља, аутокампова, мотела, млекаре, спортско-рекреативних
и паркинг површина изводиће се јединственим канализационим системом. Отпадне
воде ће се дистрибуирати до локације будућег постројења за пречишћавање
отпадних вода Бољевца, ради пречишћавања до нивоа потребног за очување
прописане II (IIа) класе квалитета воде пре упуштања у реку Арнауту.

Употребљене воде са
фарми прикупљаће се у осокама (бетонским јамама) и као преврело органско
ђубриво разносити на пољопривредне површине. Преливне воде из осока могу се
уводити у канализацију. Код утврђивања хидрауличког и биолошког оптерећења,
продукција отпадних вода на основу сточног фонда умањена је за 50% на начин
коришћења као природно ђубриво, док је остали део преведен на еквивалентног
становника (ЕС).

Капацитет уређаја за
пречишћавање утврђен је према максималној дневној потрошњи воде, а
канализационе мреже према максималној часовној потрошњи воде.

Приоритет 
у изградњи
канализације имају насеља Мали Извор и Јабланица.

До реализације
јединственог канализационог система отпадне воде прикупљаће се у санитарно
обезбеђеним септичким јамама, са периодичним пражњењем и одвођењем садржаја
изван слива или са пречишћавањем до класе IIа квалитета воде пре испуштања у
локалне реципијенте.

Пројекција
хидрауличког и биолошког оптерећења отпадних вода и њихов третман дати су у
следећој табели:

Табела
10.





Насеље/

подручје



А



Б



В



Г



Д



Е



Ж



Q
  мах/х=

1,7хQмах/д





м³/дан



л/с





Криви Вир



100



375



0,104



375



104



98%



2х700



638



7,40





Луково



1730



375



0,086



648



148



 



 



1102



12,75





Јабланица



880



375



0,084



330



74



 



 



561



6.50





Туристичка



 



30



0,01



 



 



 



 



 



 





подцелина
  А1



1850



-375



-0,06



336



62



 



 



571



6,60





Мали Извор



1090



375



0,080



408



87



 



 



694



8,03





Туристичка



 



150



0,03



 



 



 



1х700



 



 





подцелина
  А2



988



-400



-0,07



350



65



 



1х200



595



6.9





УКУПНО:



6638



 



 



2447



540



 



8х1000



4161



48,18





Легенда:



 





А – Број
  корисника воде



Д –
  Биолошко оптерећење кг/дан





Б – Норма
  за хидрауличко оптерећење



Ђ –
  Пријемник употребљаваних





л/кор./дан



вода
  (река)





В – Норма
  за биолошко оптерећење



Е – Степен
  пречишћавања





Г –
  Хидрауличко оптерећење



Ж –
  Капацитет постројења (ЕС)





























 

Диспозиција и
технички елементи јединственог канализационог система приказани су на Карти 3.

Атмосферске отпадне
воде, које неће бити обухваћене јединственим канализационим системом, уводиће
се отвореним каналима у локалне реципијенте. Загађене атмосферске воде са
магистралног, регионалног и локалних јавних путева у ужој зони заштите
изворишта водоснабдевања, пре упуштања у водоток пречишћаваће се сепаратним
системима до нивоа потребног за очување прописане II (IIа) класе квалитета
воде.

1.3.
Уређење и регулација водотокова

У циљу заштите
акумулације од наноса предвиђена је изградња типских бујичних преграда корисне
висине од 5,0м, и то на:

1) реци Ваља Сака
три преграде;

2) Радованској реци
три преграде, алтернативно и једна већа непосредно испред акумулације;

3) Мировској реци,
Великој Суваји, Лопушњем потоку и Лукавици по једна преграда.

Уређење и регулација
водотокова обухватиће и следеће радове:

1) регулацију
водотокова у грађевинским подручјима, ради заштите од великих вода и ерозије
приобаља; као и очување амбијента насеља обезбеђењем приступа водотоку (шетне
стазе, одморишта и сл.) и хортикултурног уређења приобаља;

2) уређење водотока
Црног Тимока у зони цркве у Лукову, у складу са мерама техничке заштите
културног добра;

3) регулацију
(продубљивање корита и учвршћивање обале биолошким радовима) водотока Црног
Тимока на потезу од Кривог Вира до Лукова, ради заштите пољопривредног земљишта
од плављења и спречавања ерозионих процеса;

4) санацију локалних
појава ерозије приобаља и чишћење речног корита од наноса, отпада и сл.;

5) уклањање
постојећих објеката на водотоцима (ваљавнице, јазови и сл.) који не испуњавају
водопривредне услове;

6) успостављање и
хидрауличко уређење профила за мерење малих вода на следећим локацијама: ушћу
Радованске реке, ушћу Мировске реке и Црном Тимоку на профилу Јабланица, уз
постављање лимниграфске станице на водомерној станици (Боговина).
 

2.
ЕЛЕКТРОЕНЕРГЕТСКА И ПТТ МРЕЖА

2.1.
Електроенергетска мрежа

На основу обима и
структуре будућих конзумената на подручју Просторног плана дефинисане су
електроенергетске потребе. Електроенергетска потрошња је дата у следећој
табели:

Табела
11.





Насеље



Година



Укупна
  потрошња

електричне
  енергије/MWh



Вршна
  снага

MW





Јабланица



1995.

2010.

2020.



677

1.393

2.563



0,431

0,934

2,000





Криви Вир



1995.

2010.

2020.



1.118

2.256

2.750



0,660

1,260

2,150





Луково



1995.

2010.

2020.



1.580

3.995

5.750



1,170

2,700

3,900





Мали Извор



1995.

2010.

2020.



671

2.306

3.701



0,530

1,820

3,000





Ртањ



1995.

2010.

2020.



1.177

2.480

4.280



0,451

1,378

2,860





 Вршно
електроенергетско оптерећење до 2020. године износиће око 1.000KW. Ради
обезбеђења електроенергетских потреба планирана је изградња јавне трафостанице
35/10КV у Лукову, проширење капацитета трафостанице 35/10КВ „Ртањ” са 1,6МVА на
1х4МVА и изградња нове трафостанице 35/10КV, 2х4МVА, на локацији постројења за
пречишћавање воде „Боговина”. Број и снага трансформаторских станица
35/10КV дате су у следећој табели:

Табела
12.





Локација



Година



Вршно

MW



Капацитет

MVA



ДВ
  35 КВ

(км)





Ртањ



1995.



0,451



1
  х 1,6



2





 



2010.



1,100



1
  х 4,0



4





 



2020.



2,280



1
  х 4,0



4





Луково



1995.



2,260



–



–





 



2010.



3,900



1
  х 4,0



20





 



2020.



6,440



2
  х 4,0



20





 

Трансформаторска
станица 35/10КV Ртањ напајаће потрошаче на подручју атара насеља Ртањ, Мирово,
Илино и Горње Руиште. Трансформаторска станица у Лукову напајаће насеља Луково,
Криви Вир и Јабланицу. Насеље Мали Извор напајаће се новим далеководом 10КV из
правца Бољевца. Број и снага трансформаторских станица 10/0,4КV дати су у
следећој табели:

Табела
13.





Насеље



Година



Вршно

KW



50
  КVА

ком.



100
  КVА

ком.



160
  КVА

ком.



250
  КVА

ком.



630
  (400)

КVА/ком.





Јабланица



1995.

2010.

2020.



0,381

0,884

1,962



2



–



–



–



–





–



–



–



2



1





–



–



–



2



4





Криви Вир



1995.



0,560



2



1



–



–



–





 



2010.



1,000



2



–



–



2



2





 



2020.



1,950



2



–



–



2



4





Луково



1995.



0,120



1



1



1



–



–





 



2010.



2,500



1



–



–



–



7





 



2020.



3,700



1



–



–



–



7





М. Извор



1995.



0,530



2



–



1



–



–





 



2010.



1,820



–



–



–



3



3





 



2020.



3,000



–



–



–



3



5





Ртањ



1995.



0,171



–



2



–



–



–





 



2010.



1,000



–



–



–



2



2





 



2020.



2,400



–



–



–



2



5





УКУПНО:



1995.



2,762



7



4



1



–



–





 



2010.



7,204



3



–



–



9



15





 



2020.



13,012



3



–



–



9



25





 

Број и структура
трафостаница 10/0,4КV одређени су на основу пројекције вршног оптерећења за потрошаче
у категорији домаћинстава, туризма и других потрошача.

За планирани развој
мреже 10 и 35КV и повећање вршног оптерећења потребно је до краја 2020. године
увести напонски систем од 110КV и обезбедити нову трафостаницу 110/35/10КV у
зони Бољевца, изван подручја Просторног плана.

2.2.
ПТТ мрежа

Развојем ПТТ мреже
обезбедиће се постизање следећих стандарда: 1 пошта
на 3.500 корисника, 1 шалтер на 2.000 корисника, 1 телефон на
5 корисника, 1 телекс на 400 корисника и 1 терминал на 1000 корисника.
Капацитети су димензионисани према планираном броју једновремено присутних
корисника (сталних и повремених) у насељима и на локацијама са
туристичко-рекреативним, апартманским-викенд и другим садржајима. Планирани
размештај ПТТ капацитета по конзумним подручјима дат је у следећој табели:

Табела
14.





Насеље



1995.
  година



2010.
  година



2020.
  година





број

пош.



број

шал.



кап.

цен.



број

пош.



број

шал.



кап.

цен.



број

пош.



број

шал.



кап.

цен.





Јабла-ница



–



–



–



1



2



100



1



2



100





Криви Вир



1



2



192



1



2



192



1



3



192





Луково



1



2



400



1



3



400



1



4



400





Мали Извор



–



–



–



1



2



200



1



3



200





Ртањ



–



–



–



1



1



60



1



2



60





УКУПНО



2



4



592



5



10



952



5



14



952





 

Крајње централе на
подручју Просторног плана повезаће се кабловском и ваздушном мрежом са чворном
централом у Бољевцу.
 

Х.
СМЕРНИЦЕ ЗА ИЗГРАДЊУ И УРЕЂЕЊЕ ПОДРУЧЈА

1.
ГРАЂЕВИНСКО ПОДРУЧЈЕ (карта 2)

Просторним планом
одређена су грађевинска подручја:

1) насеља, тако да
обухватају постојеће изграђене грађевинске површине, просторе резервисане за
проширење стамбених зона, лоцирање објеката „мале” привреде и сервиса,
комуналних објеката и садржаја у области спорта, рекреације и туризма;

2) изван насеља,
која ће се користити за потребе привреде, туризма и др.

Планиране површине
грађевинских подручја дате су у следећој табели:

Табела
15.





Грађевинско
  подручје



Постојеће

површине

(ха)



Планиране

површине

(ха)





Криви Вир



79



87,5





Луково



34



71,2





Јабланица



26,5



37,5





Мали Извор



44,4



62,5





Ртањ



28



43,0





Свега
  (насеља):



211,9



301,7





Апартманска-викенд
  насеља



0



17,5





Аутокампови



0



1,25





Привреда



8,5



28,5





Објекти
  подсистема „Црни Тимок”



0



537,6





Свега
  (изван насеља):



8,5



584,85





УКУПНО:



220,4



886,55




 

2.
СМЕРНИЦЕ И ОСНОВЕ КОРИШЋЕЊА, ИЗГРАДЊЕ И УРЕЂЕЊА ГРАЂЕВИНСКОГ ПОДРУЧЈА

Просторним планом
утврђују се смернице и основе коришћења, изградње и уређења грађевинског подручја
и комуналног опремања и уређења насеља.

2.1.
Смернице и основе коришћења грађевинског подручја

Густина
насељености 
за
сва насеља биће око 40 становника по хектару грађевинског земљишта.

Нове
површине 
планиране
за становање могу се приводити намени у случају:

1) пресељења
домаћинстава са подручја предвиђеног за формирање акумулације;

2) замене
грађевинског земљишта у случајевима експропријације за потребе изградње јавних
објеката и инфраструктуре;

3) отклањања
последица елементарних и других непогода;

4) када се на
постојећем грађевинском земљишту достигне густина становања од 40ст/ха.

Површине предвиђене
за проширење грађевинског подручја могу се користити за изградњу привредних
објеката чији се локациони захтеви не могу задовољити у постојећем грађевинском
подручју насеља.

Стамбени и економски
објекти домаћинства који се налазе на простору зоне непосредне заштите
изворишта и простору предвиђеном за инфраструктуру или другу јавну намену
задржавају се у затеченом стању до привођења простора планираној намени, уз
могућност обављања радова на текућем инвестиционом одржавању.

Дисперзоване
групације стамбено-економских објеката домаћинстава, које нису обухваћене
грађевинским подручјем морају да испуне прописане санитарно-хигијенске услове.

2.2.
Основе парцелације и регулације

Утврђују се следеће
основе парцелације и регулације за стамбене зоне у насељима:

1) основе
парцелације:

(1) величина
грађевинске парцеле за пољопривредна домаћинства је од 1200 до 2000м²,
мешовита домаћинства од 800 до 1200м² и непољопривредна домаћинства од 350
до 800м²; на терену са нагибом од 8-15% површина наведених категорија
парцела може се увећати за 10%, а на нагибима преко 15% за 20%;

(2) облик парцеле је
правоугаон или трапезаст са односом страна 1:2 до 1:3; најмања ширина фронта
парцеле за непољопривредна домаћинства износи 12м, а за остала домаћинства 15м;

(3) парцела је ужом
страном (фронтом) окренута ка улици, а на теренима са нагибом већим од 25% може
бити окренута и бочном страном.

2) основе
регулације:

(1) коефицијент изграђености
парцеле је до 0,4;

(2) мешовита и
пољопривредна домаћинства формирају стамбени и економски део парцеле тако да
стамбени део парцеле буде окренут ка јавном путу, изузев парцела са нагибом
терена већим од 8%;

(3) максимална
спратност стамбених објеката је П+1+Пк, а у насељима Луково и Мали Извор до
П+2; помоћни и економски објекти су приземни;

(4) грађевинска
линија за стамбени објекат утврђује се на 3–5м од фронта парцеле/регулационе
линије; међупростор се може користити за предбашту или индивидуални паркинг, а
по испуњењу урбанистичко-техничких и других услова и за изградњу приземних
објеката удаљених од фронта парцеле минимум 1,2м, који су у функцији трговине,
занатства и сервисних услуга;

(5) објекти се
пројектују и изводе са елементима локалног/ традиционалног градитељства;

(6) чврст отпад и
отпадне воде из индивидуалних и комерцијалних објеката морају имати регулисано
и санитарно прихватљиво решење прикупљања и елиминисања.

Утврђују се следеће
основе парцелације и регулације за зоне повременог становања у
апартманским-викенд насељима:

1) основе
парцелације:

(1) величина
грађевинске парцеле за индивидуално коришћење је од 350 до 600м², а за
комерцијално коришћење (без спортских терена и пратећих садржаја) минимум
350м² са увећањем од 25 до 75м² по једној смештајној јединици зависно
од предвиђене категорије туристичког смештаја;

(2) облик парцеле је
правоугаон или трапезаст са односом страна 1:2 до 1:3; најмања ширина фронта
парцеле код индивидуалног коришћења је 12м, а код комерцијал-ног 15м;

2) основе
регулације:

(1) коефицијент
изграђености парцеле за индивидуално коришћење је до 0,4, а за комерцијално
коришћење до 0,8;

(2) максимална
спратност смештајног објекта за индивидуално коришћење је П+Пк, за комерцијално
коришћење П+1+Пк; помоћни објекти су приземни;

(3) грађевинска
линија за смештајни објекат утврђује се на 5м од фронта парцеле/регулационе
линије;

(4) парцела се на
делу према улици може оградити транспарентном оградом максималне висине до 0,9м
или живом оградом;

(5) на сабирним и
стамбеним улицама обезбеђује се најмање једна тротоарна стаза ширине од 0,9 до
1,2м;

(6) објекти се
пројектују и изводе се елементима локалног/традиционалног градитељства,
поштујући амбијенталне услове; објекти и површине у комерцијалној функцији
изводе се и уређују према прописаним стандардима/категоријама за одговарајућу
врсту смештаја и услуга;

(7) чврсти отпад и
отпадне воде из индивидуалних и комерцијалних објеката морају имати регулисано
и санитарно прихватљиво решење прикупљања и елиминисања.

Општа правила урбанистичке
регулације и парцелације утврђена посебним прописом примењују се у делу који
није утврђен овим просторним планом.

2.3.
Смернице за комунално опремање и уређење насеља

У комуналном
опремању и уређењу насеља приоритет има обезбеђење санитарне заштите изворишта
водоснабдевања, и то:

1) изградњом
комуналних објеката за елиминисање течних и чврстих отпадних материја,

2) санитацијом
ђубришта, осока, пољских клозета и сл.,

3) гашењем локалног
гробља на Саљинској чуки у Малом Извору.

У санитацији подручја
приоритет имају насеља и објекти домаћинстава са окућницама у ужој зони заштите
изворишта и локација депоније у зони магистралног пута на којој је одлаган
комунални отпад. Санитацијом ће бити обухваћено укупно 291 домаћинство на
подручју насеља Мали Извор и засеока Фаца Вајали.

Изградња и опремање
насеља путевима и осталим комуналним објектима (гробља, јавно осветљење,
насељске улице, аутобуска стајалишта и др.) дефинисаће се одговарајућим
урбанистичким планом. До доношења одговарајућег урбанистичког плана резервише
се простор за планирану изградњу комуналне инфраструктуре успостављањем
регулационе линије дуж јавних путева/улица на следећим минималним растојањима:
од 10,0м за сабирне улице, од 8,0м за стамбене улице и од 6,0м за остале
саобраћајнице.
 

3.
СМЕРНИЦЕ ЗА РАСЕЉАВАЊЕ СТАНОВНИШТВА

У току реализације
подсистема водоснабдевања „Црни Тимок” на подручју зоне потапања и зоне
непосредне заштите изворишта предвиђено је:

1) расељавање 31
домаћинства;

2) рушење
стамбено-економских објеката домаћинстава укупне бруто грађевинске површине од
13.108м², од тога стамбених објеката од 4.494м² и помоћних објеката
од 6.514м²;

3) експропријација
537,62ха земљишта.

Расељавање и
обезбеђење материјалних добара домаћинстава оствариће се применом следећих
принципа:

1) очувањем
имовинског и животног стандарда расељених домаћинстава;

2) обезбеђењем
грађевинских парцела у насељима Боговина, Мали Извор и Јабланица одговарајуће
величине и положаја за задовољавање стамбених и социо-економских потреба
домаћинства, као и обезбеђењем додатних погодности за старачка домаћинства у
погледу нивоа комуналне опремљености и доступности локације комерцијалним
садржајима и јавним службама;

3) обезбеђењем
замене стамбених и економских објеката пољопривредних домаћинства по принципу
м2 за м2;

4) заменом
пољопривредног земљишта домаћинства за одговарајуће пољопривредно земљиште на
подручју катастарске општине или изван планског подручја;

5) обезбеђењем
других видова надокнаде за непокретности непољопривредних домаћинства и то: (а)
доделом грађевинског земљишта на коришћење за изградњу стамбених или пословних
објеката у Бољевцу; (б) откупом стамбених, економских и помоћних објеката и
земљишта по тржишним ценама; и (в) компензацијом трошкова смештаја старачких
домаћинстава у домове за стара лица и сл.
 

ХI.
ЗАШТИТА НЕПОКРЕТНИХ КУЛТУРНИХ ДОБАРА (карта 5)

На подручју
Просторног плана заштићена су следећа културна добра:

1) манастир
Крепичевац из ХVI века, на узвишењу десне долинске стране Радованске реке,
удаљен око 4,5км од насеља Јабланица;

2) црква Лопушња из
прве половине ХVI века, у близини насеља Луково, око 1,5км јужно од
магистралног пута;

3) црква Лозица из
ХVI века, у близини насеља Криви Вир, око 0,7км јужно од магистралног пута;

4) комплекс
зграда из 19. века у Лукову: кафана Милије Петровића, кафана „Хајдук Вељко”
Љубисава Милетића, црква Св. Богородице, грађена 1895. године, стара школа из
1870. године и спомен чесма погинулима од 1912-1918. године;

5) зграда старе
основне школе у Јабланици;

6) зграда старе
општине у Кривом Виру.

У категорији евидентираних
културних добара која уживају претходну заштиту су следећи објекти и
локалитети:

1) у катастарској
општини Мали Извор: (а) брдо Стража, са налазима из периода старијег гвозденог
доба, (б) воденица и остаци ваљавице Петра Јовановића, (в) кућа са угаоним
тремом Петра Лукића, (г) кућа Живојина Радисављевића и (д) кућа Илинке
Петровић;

2) у катастарској
општини Луково: (а) Прешановац, са налазима из периода старијег гвозденог доба,
(б) Врело, са налазима из периода Константина I, (в) брдо Лазина, са остацима
кастела из римског периода, (г) турско гробље са остацим средњовековног насеља,
(д) воденица Јордана Грујића, (ђ) воденица Раденка Станкића, (е) воденица
ортака Раденка и Грује, (ж) кућа са вајатом Данице Милојевић, (з) кућа Милисава
Јанковића, (и) кућа Владимира Младеновића, (ј) кућа Жике Траиловића, (к) кућа
Бисерке Стевић, (л) Шонтин бунар са тремом и (љ) зграда електричне централе;

3) у катастарској
општини Јабланица: (а) кућа са средишњим тремом Ратка Јевтића, (б) кућа са
угаоним тремом Владимира Петровића, (в) кућа са угаоним тремом од брвана Срђана
Славковића, (г) кош са амбаром Видосава Величковића, (д) кош са амбаром Михајла
Микића и (ђ) сеоска чесма коју је подигао зидар Пауновић;

4) у катастарској
општини Криви Вир: (а) црква Благовештења, (б) воденица Милана Јоксимовића, (в)
две воденице породице Ђокић, (г) воденица Војислава Живковића, (д) кућа Љубише
Митића, (ђ) кућа породице Никодијевић и (е) бунар Вукадина Спасића.

До утврђивања мера
техничке заштите у заштићеној околини заштићених и евидентираних непокретних
културних добара која уживају претходну заштиту не могу се обављати активности
на изградњи и уређењу простора без претходне сагласности надлежне службе
заштите споменика културе.

Приоритет за
категоризацију и утврђивање зона заштите имају евидентирана непокретна културна
добра која уживају претходну заштиту а налазе се у грађевинским подручјима
насеља Криви Вир, Јабланица и Мали Извор.

Пре извођења радова
на подсистему „Црни Тимок”, као и осталих радова на изградњи и уређењу простора,
обавеза инвеститора је да обезбеди услове за спровођење стручне опсервације
терена од стране надлежног завода за заштиту споменика културе.
 

ХII.
ЗАШТИТА И УРЕЂЕЊЕ ПОДРУЧЈА ПОСЕБНИХ ПРИРОДНИХ ВРЕДНОСТИ (карта 5)

На подручју
Просторног плана заштићена су следећа природна добра:

1) „Ртањ”, строги
природни резерват, површине 15,0ха, са мешовитом састојином јеле и букве;

2) „Мала јасенова
глава”, строги природни резерват, површине 6,3ха, са мешовитом састојином
тисе, букве и мечје лесике.

Због својих природних
(геоморфолошких, хидрографских и вегетационих одлика) и амбијенталних вредности
за заштиту евидентирани су:

1) „Жљебура”,
импозантна кречњачка клисура Радованске реке са понорским током, више пећина,
врелима, ретким птицама и другим значајнијим фаунистичко-флористичким одликама;

2) Врело Црног
Тимока у Кривом Виру као карактеристичан хидрографски објекат, са јединственим
амбијенталним одликама врела и околине.

У циљу обогаћивања
туристичко-рекреативних и спортско-рекреативних садржаја и усаглашавања са
концепцијом заштите природних добара у окружењу предложиће се за стицање
одговарајућег статуса и режима заштите следећи објекти и простори:

1) врело Бук у
изворишту реке Луковице, са наслагама олитичког бигра;

2) Леденица, јама на
Ртњу, са интересантним морфолошким (и вероватно флористичким) одликама;

3) високопланински
део Ртња (изнад 1000м.н.в.), због јединственог склопа флористичких,
фитоценолошких, геолошких и геоморфолошких одлика;

4) огранци Јужног
Кучаја на коме је Просторним планом Републике Србије предвиђено установљење
јединствене заштите подручја Бељанице, Ресаве и Кучаја;

5) заштићена околина
непокретних културних добара.

Заштита и
уређење подручја 
са евидентираним, категорисаним и природним добрима
која ће се предложити за заштиту спроводиће се:

1) на подручју
природних резервата успостављен је и спроводи се режим строге заштите (I
степена), са забраном обављања свих активности, изузев научних истраживања
и контролисане презентације;

2) на простору са
евидентираним и природним добрима која ће се предложити за заштиту до стицања
одговарајућег статуса Просторним планом се успоставља заштита сагласна
режиму заштите (II степена), са ограниченим и контролисаним коришћењем
простора за изградњу објеката, техничких система, експлоатацију минералних сировина
и пренамену површина по претходно прибављеним подацима и условима надлежне
службе заштите природе.
 

ХIII.
СМЕРНИЦЕ И МЕРЕ ЗАШТИТЕ ЖИВОТНЕ СРЕДИНЕ, ЗАШТИТЕ ОД ЕЛЕМЕНТАРНИХ И ДРУГИХ
НЕПОГОДА

1.
СМЕРНИЦЕ И МЕРЕ ЗАШТИТЕ ЖИВОТНЕ СРЕДИНЕ ОД УТИЦАЈА ПОДСИСТЕМА „ЦРНИ ТИМОК”

1.1.
Мере заштите животне средине у току изградње подсистема

Утврђују се следеће
основне мере заштите животне средине у току изградње подсистема „Црни Тимок”:

1) забрањује се
коришћење простора изван површина градилишта, утврђених пројектом организације
грађења, за стална или привремена одлагалишта материјала, позајмишта, приступне
и градилишне путеве и платое за паркирање и поправку машина; по завршетку
радова све оштећене површине морају се ревитализовати и рекултивисати
(хумузирањем и затравњивањем) према посебном пројекту;

2) обезбедиће се
селективно скидање, депоновање и заштита педолошког слоја дебљине до 0,3м, ради
употребе у поступцима рекултивације и биолошке заштите; пројектом организације
грађења морају се предвидети места за депоновање педолошког слоја;

3) депоновање
материјала из ископа бране и акумулације, обликовање и рекултивација терена
дефинисаће се и реализовати на основу одговарајуће техничке документације;

4) на градилиштима
ће се манипулација нафтом и нафтним дериватима, посебно уљем за машине,
обављати уз максималне мере заштите тла и воде; амбалажа за уље и друге
деривате нафте односиће се на контролисане депоније ван слива;

5) уколико дође до
изливања нафтних деривата захваћене површине морају се одмах санирати ископом
загађеног тла (са одношењем на депонију ван слива) и заменом чистим материјалом
сличних карактеристика.

1.2.
Мере заштите животне средине у току експлоатације подсистема

Утврђују се следеће
мере заштите животне средине у току експлоатације подсистема „Црни Тимок”:

1) одржавање и
заштита постојећег шумског фонда, пошумљавање про-ређених и обешумљених
површина аутохтоном дендрофлором на подручју шире зоне заштите изворишта;

2) уређење обала
ради антиерозионе заштите и заштите од клизишта:

(1) пожбуњавање и пошумљавање
обала акумулације и заштитних појаса водотокова еколошки одговарајућим
припадајућим врстама жбунова и дрвећа,

(2) мелиорација
постојећих и успостављање нових травних површина на стаништима са развијеном
ерозијом,

(3) формирање
„живих” ретенционих појаса садњом одговарајућих жбунастих врста дуж бујичних и
ерозијом угрожених водотокова,

(4) примена
биолошких и техничких радова на превентивној стабилизацији и санацији клизишта;

3) уређење корита
бујичних водотокова пошумљавањем и везивањем земљишта одговарајућим врстама
дендрофлоре (пре свега багремом) и изградњом депонијско-консолидационих
објеката различитог капацитета и запремине (преграде, прагови, плетаре и сл.);

4) заштита флоре и
вегетације у ужој и широј зони заштите изворишта забраном и строгом контролом
обављања активности (брања – сакупљања, паљења, кошења, пашарења, сечења/крчења
и лисничарења), које подстичу ерозионе процесе, загађивање и запуњавање
акумулације;

5) редовно
контролисање нивоа водозахвата и акумулације (током сезоне) за гарантовани
еколошки проток, у зависности од нивоа термоклиме низводних водотокова;

6) редовно
контролисање бактериолошког оптерећења притока акумулације, нарочито у
периодима јаких киша и великих вода;

7) обезбеђење
гарантованог еколошког протока на Црном Тимоку од 250л/с низводно од изворишта,
мерено на профилу водостанице „Боговина”.
 

2.
СМЕРНИЦЕ ЗА ПРАЋЕЊЕ СТАЊА ЖИВОТНЕ СРЕДИНЕ

Праћење
квалитета воде 
обезбедиће се :

1) постављањем
метеоролошке и био-мониторинг станице у близини акумулације;

2) месечним праћењем
квалитативних параметара воде на улазу и излазу из акумулације и на три профила
у језеру на различитим дубинама и на дну језера;

3) месечним
испитивањем биолошких одлика фитопланктона, зоопланктона и фауне дна
акумулације, а по потреби и на гравитирајућим водотоцима;

4) сезонским
испитивањем биотичких и абиотичких одлика језерског муља;

5) сезонским
испитивањем ихтиофауне.

Праћење
промена стања животне средине 
обезбедиће се:

1) контролом и
праћењем биотичких и абиотичких параметара значајних за процену и предвиђање
стања животне средине и то нарочито:

(1) ревитализованих
и рекултивисаних земљишта,

(2) постојећег
шумског фонда, пошумљених и затрављених шумских земљишта,

(3) промена
флористичко-вегетационог склопа у непосредној и ужој зони заштите акумулације и
заштитним појасима водотокова Црног Тимока, Мировштице, Радованске и реке Ваља
Сака;

2) контролом утицаја
постојећих и планираних активности на подручју акумулације (порибљавање,
спортски риболов, акватуризам и др.) и слива (саобраћај, пољопривреда, туризам
и др.) на квалитет животне средине;

3) контролом
хидролошког утицаја акумулације на Боговинску пећину, ради утврђивања и
предузимања адекватних мера њене заштите;

4) контролом рада
објеката и постројења за прикупљање отпадних комуналних и загађених
атмосферских вода, као и одржавања комуналне хигијене;

5) контролом и
праћењем биотичких и абиотичких промена у водним системима низводно од
акумулације.

Посебним програмима
управљања подсистемом „Црни Тимок” надлежно водопривредно предузеће
операционализоваће наведене смернице за праћење квалитета воде и промена стања
животне средине.
 

3.
СМЕРНИЦЕ И МЕРЕ ЗАШТИТЕ ОД АКЦИДЕНАТА И ЕЛЕМЕНТАРНИХ НЕПОГОДА И УСЛОВИ ОД
ИНТЕРЕСА ЗА ОДБРАНУ

У складу са посебном
наменом подручја Просторног плана заштита од акцидената и елементарних непогода
и услови од интереса за одбрану остварују се спровођењем планске концепције и
решења, као и следећих смерница и мера:

1) мере и поступци
за могуће акциденте дефинисаће се посебним програмом надлежног јавног
предузећа за газдовање акумулацијом, на начин предвиђен прописаном
методологијом за процену опасности од хемијског удеса и од загађивања животне
средине, мерама припреме и мерама за отклањање последица удеса;

2) смањење ризика
од акумулације обезбедиће се спровођењем следећих мера:

(1) оскултационим
осматрањем и систематском контролом водозахватних објеката и бране;

(2) израдом студије
ризика са посебним анализама могућих сеизмодеформација терена;

(3) обезбеђењем
инфраструктуре за обавештавање, узбуњивање и евакуацију становништва у случају
зарушавања бране и хаваријског пражњења акумулације;

(4) маркирањем на
терену кота могућег поплавног таласа;

3) за објекте који
се могу сматрати објектима од посебног значаја израдиће се уз техничку
документацију посебан прилог мера заштите од елементарних непогода и услова од
интереса за одбрану.
 

ХIV.
БИЛАНС ПЛАНИРАНЕ НАМЕНЕ ПОВРШИНА И КАРТЕ ПРОСТОРНОГ ПЛАНА

1.
БИЛАНС ПЛАНИРАНЕ НАМЕНЕ ПОВРШИНА

Дугорочном
концепцијом развоја и уређења простора, промене у билансу основне намене
површина усмерене су ка оптимизацији намене земљишта са природним условима, уз
нужно изузимање простора за реализацију предвиђених садржаја у области
водоснабдевања, саобраћајне и остале инфраструктуре, привреде, туризма и
становања. Биланс планиране намене површина 2020. године дат је у следећој
табели:

Табела
16.





Намена

површина



Постојећа
  намена

1995.



Планирана
  намена

2020.





км²



%



км²



%





Пољопривредно/обрадиво
  земљиште



81,93



23,8



65,49



19,1





Шумско-пашњачко
  земљиште



252,27



73,3



258,40



75,1





Остало
  земљиште (неплодно и грађевинско земљ.)



9,69



2,9



20,00



5,8





УКУПНО:



343,89



100,0



343,89



100,0




 

2. КАРТЕ ПРОСТОРНОГ
ПЛАНА

Просторни план
графички је приказан на пет рефералних карата. Рефералне карте Просторног плана
преко којих се тумачи овај план су:

1) Реферална карта 1
– Планирани Тимочки регионални систем за снабдевање становништва водом –
подсистем „Црни Тимок”, у размери 1:200 000;

2) Реферална карта 2
– План намене површина, режими коришћења и уређења простора, у размери
1:25 000;

3) Реферална карта 3
– План инфраструктуре, у размери 1:25 000;

4) Реферална карта 4
– План мреже насеља, размештаја јавних служби, комуналних и привредних
објеката, у размери 1:50 000;

5) Реферална карта 5
– План валоризације културних, природних и амбијенталних вредности, у размери
1:25 000.
 

ХV. СПРОВОЂЕЊЕ
ПРОСТОРНОГ ПЛАНА

Просторни план се
доноси за период до 2020. године, са првом етапом спровођења до 2001. године.

1. МЕРЕ ЗА
СПРОВОЂЕЊЕ ПРОСТОРНОГ ПЛАНА

Јавно водопривредно
предузеће надлежно за газдовање подсистемом „Црни Тимок” реализоваће следеће
приоритетне мере у првој етапи спровођења Просторног плана:

1) обележавање
граница зона заштите изворишта и других заштићених подручја на терену
одговарајућим видним и геодетским позиционираним ознакама, као и уношењем
граница у катастарске операте;

2) обезбеђење мера
појачаног надзора ради контроле коришћења простора на подручју непосредне и уже
зоне заштите изворишта до привођења планираној намени;

3) детаљно снимање
стања изграђености, намене и власништва обухваћених непокретности домаћинстава
предвиђених за расељавање и санитацију;

4) израдити
„катастар” постојећих и потенцијалних извора загађења вода и прописивање начина
и рокова њихове санације;

5) у сарадњи са
надлежним стручним службама Скупштине општине Бољевац:

(1) дефинисати и
презентовати критеријуме за финансијско и материјално обештећење код изузимања
непокретности, ограничења права својине, штета насталих при извођењу радова и
увећаних трошкова живота и рада (коришћење алтернативних путева, ограничена
употреба ђубрива и пестицида и сл.);

(2) информисати
локалну заједницу и остале субјекте чији се (постојећи и развојни) интереси
морају ускладити са интересима заштите и уређења подручја изворишта, а нарочито
у вези: динамике реализације и просторног размештаја објеката водосистема;
услова који се успостављају доношењем Просторног плана у погледу пренамене
површина и мера санитарно-техничког обезбеђења изворишта; начина спровођења
санитације и мера санитарног уређења на комуналном нивоу; услова уређења
насеља, изградње инфраструктуре и саобраћаја; услова за обављање привредних и
других делатности.
 

2. СМЕРНИЦЕ ЗА
СПРОВОЂЕЊЕ ПРОСТОРНОГ ПЛАНА У ДРУГИМ ПЛАНОВИМА И ПРОГРАМИМА

2.1.
Смернице за спровођење Просторног плана у урбанистичким плановима

Генерални план са
елементима регулационог плана коридора цевовода од изворишта „Мрљиш„ до
резервоара „Топовске шупе” (Бољевачка деоница) у потпуности је усаглашен са
овим просторним планом и може се спроводити у целости.

Усклађивање 
Генералног
плана насеља Ртањ са Просторним планом Скупштина општине Бољевац обезбедиће
најкасније до 2005. године. До тог рока Генерални план насеља Ртањ може се
спроводити у деловима који нису у супротности са планским решењима, основама и
смерницама овог просторног плана.

За потребе
спровођења Просторног плана утврђују се подручја за која ће Скупштина
општине Бољевац донети одговарајуће урбанистичке планове, а најкасније:

1) до 2001. године
регулационе планове за насеља: Мали Извор и Јабланицу;

2) до 2005. године
генерални план мреже инфраструктуре (са разрадом на нивоу регулационог плана)
за: (а) објекте и радове на акумулацији „Боговина” и уређење простора на
подручју зоне непосредне и уже зоне заштите и (б) саобраћајне, хидротехничке и
друге инфраструктурне системе у широј зони заштите изворишта;

3) до 2010. године
регулационе планове за: (а) насеља Луково и Криви Вир и (б) планирана
апартманска-викенд насеља „Грапчина” и „Божурова чука”; и генералне планове
предела (са разрадом на нивоу регулационог плана) за: (а) подцелине или
локације на којима је предвиђена изградња туристичко-рекреативних објеката и
(б) подручја заштићене околине непокретних културних добара изван грађевинског
подручја насеља.

2.2.
Смернице за спровођење Просторног плана у осталим плановима и програмима

Надлежни републички
органи за пољопривреду, шумарство и заштиту животне средине, надлежна
републичка јавна предузећа (ЈП „Србијашуме”, ЈП „Србијаводе”), као и јавна
предузећа и друге организације које се баве делатностима од општег интереса,
уградиће планска решења и смернице овог просторног плана у основе заштите,
коришћења и уређења пољопривредног земљишта, опште и посебне основе газдовања
шумама и ловне основе у року од пет година од доношења овог просторног плана.

Надлежна републичка
и општинска јавна предузећа и друге организације за путеве, водопривреду, рибарство,
електроенергетику и ПТТ мрежу и комуналне делатности ускладиће своје
средњорочне и годишње програме са планским решењима, смерницама, етапама
реализације водопривредног подсистема и спровођења Просторног плана.

Надлежне службе
заштите природе и споменика културе уградиће у своје средњорочне и годишње
програме рада стручне послове на опсервацији терена, категоризацији
евидентираних непокретних културних добара која уживају претходну заштиту и
посебних природних вредности и на утврђивању граница околине заштићених
непокретних културних добара у складу са планским решењима, смерницама и
етапама реализације водопривредног подсистема и спровођења Просторног плана.

Надлежни органи/тела
Скупштине општине Бољевац донеће средњорочне и годишње програме уређивања
грађевинског земљишта усклађене са планским решењима, смерницама и етапама
реализације водопривредног подсистема и спровођења Просторног плана.
 

3. ИНСТИТУЦИОНАЛНЕ И
ДРУГЕ ПРЕТПОСТАВКЕ ЗА СПРОВОЂЕЊЕ ПРОСТОРНОГ ПЛАНА

Надлежни органи на
основу законом утврђених овлашћења могу да донесу посебне мере и прописе којима
се ближе утврђују услови, поступци, права и обавезе у спровођењу овог
просторног плана, као и да обезбеде појачани санитарни, водопривредни,
урбанистички, грађевински и други надзор ради контроле спровођења Просторног
плана.

Надлежно јавно
водопривредно предузеће за газдовање подсистемом „Црни Тимок”, у сарадњи са
надлежним стручним службама Скупштине општине Бољевац, извештаваће периодично,
а најмање једном годишње Министарство грађевина – Завод за просторно планирање
и урбанизам о предузетим активностима, мерама и проблемима у заштити слива
изворишта и резервисаног простора за водопривредне објекте подсистема „Црни
Тимок”, односно о спровођењу планских решења, смерница и мера утврђених
Просторним планом.

Министарство
грађевина – Завод за просторно планирање и урбанизам на основу извештаја из
претходног става извештаваће Владу Републике Србије о проблемима и предлагати
мере за ефикасније спровођење Просторног плана.