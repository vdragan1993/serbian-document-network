На основу члана 70. Закона о заштити природе („Службени гласник РС”, бр. 36/09, 88/10 и 91/10 – исправка), Уредбе о ближим критеријумима, начину обрачуна и поступку наплате накнаде за коришћење заштићеног подручја (,,Службени гласник РС”, брoj 43/10), Уредбе о проглашењу Специјалног резервата природе „Царска бара” („Службени гласник РС”, број 46/11) и Одлуке Одбора директора са седницe одржанe 4. јула. 2013. године, број 1911/4, на основу члана 70. Статута Рибарског газдинства „Ечка” а.д., доноси се
 
ОДЛУКА
о накнадама за коришћење заштићеног подручја Специјални резерват природе „Царска бара”

	"Службени гласник РС", број 15 од 11. фебруара 2014.
 
Члан 1.
Овом одлуком утврђује се висина и начин обрачуна и плаћања накнада за коришћење Специјалног резервата природе „Царска бара” (у даљем тексту: Резерват).
Члан 2.
За коришћење Резервата, привредна друштва и друга правна лица, предузетници и грађани (у даљем тексту: корисници), који приликом обављања делатности, других радњи и посета користе погодности Резервата као заштићеног подручја, или својом делатношћу, односно радњама наносе штету природним вредностима Резервата, плаћају накнаду Рибарском газдинству „Ечка” а.д., Лукино Село (у даљем тексту: Управљач), као управљачу заштићеног подручја.
Накнада, у смислу става 1. овог члана плаћа се за:
– делатност из области туризма, угоститељства, трговине, занатства, изградње, експлоатације минералних сировина, транспорта, дистрибуције, преноса, телекомуникација, снимања, водопривреде, индустрије, рударства и енергетике, саобраћаја, коришћења дивље флоре и фауне и сл.; 
	
– коришћење посебно уређених терена у заштићеном подручју или терена погодних за одређене намене; 
	
– коришћења имена и знака заштићеног подручја; 
– коришћење услуга које пружа Управљач;
– улазак и посету заштићеном подручју, његовим деловима и објектима.
Члан 3.
Управљач одређује основицу и утврђује висину накнаде за коришћење Резервата у зависности од вида коришћења тог подручја и његових погодности, сходно одредбама чл. 3, 4, 5. и 6. Уредбе о ближим критеријумима, начину обрачуна и поступку наплате накнаде за коришћење заштићеног подручја („Службени гласник РС”, број 43/10).
Члан 4.
За обављање делатности утврђује се и плаћа следећа накнада:




Предмет и обвезник накнаде

Основица

Износ (дин.)



1. Туризам



1.1. Туристичко посредовање (агенције и туристичке организације)


по седишту или другој регистрованој јединици туристичке агенције/година


10.000,00



2. Угоститељство



2.1. Власници – корисници угоститељских објеката који пружају услуге смештаја и исхране 
				

(лежај/год) – по туристичком (гостинском) лежају угоститељског објекта/годишње


1200,00



2.2. Власници – корисници објеката који пружају услуге исхране


(m²/год) – по m² површине на којој се пружа услуга, укључујући и површину припадајуће терасе


1.000,00



3. Трговина



3.1. Власници – корисници сувенирница

(m²/год) – За делатност трговине на мало, накнаду плаћа на годишњем нивоу продавница сувенира по m²


375,00



3.2. Власници – корисници покретних тезги и других покретних објеката


(m²/дневно) – покретне тезге за продају робе и други покретни објекти по дану рада


450,00



4. Снимање филмова и фотографија



4.1. Играни, рекламни и други филмови 

(дан)

9.000,00



4.2. Документарни филмови

(дан)

4.000,00



4.3. Комерцијални филмови 

(дан)

12.000,00



4.4. Звучни ефекти

(дан)

2.000,00



4.5. Фотографисање

(дан)

2.000,00



Члан 5.




Предмет и обвезник накнаде

Основица

Износ (дин.)



5. Коришћење земљишта



5.1. Постављање кошница за пчеле 

кошница

150,00



Члан 6.
Накнаду за коришћење услуга које пружа Управљач плаћају корисници тих услуга за:




Предмет и обвезник накнаде


Основица

Износ (дин.)




6. Посета, обилазак, услуге Резервата










6.1. Обилазак Резервата туристичким бродом 
				

2 сата






– Предшколски узраст 
				
– Школски узраст 
– Одрасли
– Закуп брода


2 сата

300,00
400,00
450,00
20.000,00



6.2. Обилазак Резервата Стазом здравља


улазница






– Предшколски узраст
– Школски узраст
– Одрасли




50,00
100,00
150,00



6.3. Обилазак моторним чамцем са водичем)


пловило/сат

2.500,00



6.4. Изнајмљивање чамца на весла и кануа


пловило/сат

500,00



6.5. Посматрање птица – „Birdwatching”


2 сата

2.000,00



6.6. Услуге водича


/дан

3.000,00



6.7. „Природњачка кућа”


улазница 

50,00



Члан 7.
Накнаде се наплаћују на следећи начин:
– Годишње накнаде се плаћају једном годишње у року од 15 дана од дана добијања одобрења за износ на годишњем нивоу, а најкасније до краја првог квартала или на посебан начин који пропише Управљач за ту врсту накнаде;
– Месечне накнаде се плаћају до 10. у месецу за претходни месец или на посебан начин који потпише Управљач за ту врсту накнаде;
– Дневне накнаде се плаћају на лицу места, овлашћеном лицу Управљача, уз издавање готовинског рачуна, који је корисник дужан да чува до изласка из Резервата;
– Накнаде из члана 4. које се обрачунавају на годишњем нивоу плаћају се квартално или на посебан начин који пропише Управљач за ту врсту накнаде, а накнаде које се плаћају у укупном обрачунатом износу приликом прибављања одобрења за снимање и фотографисање у комерцијалне сврхе на основу фактуре Управљача или на посебан начин који пропише Управљач за ту врсту накнаде;
– Накнаде из члана 6. обрачунавају се дневно и плаћање се врши на лицу места овлашћеном лицу Управљача, а за разгледање Резервата плаћање се врши куповином улазнице (карте) на местима посебно утврђеним и уређеним за те намене или на сваком другом месту где овлашћено лице Управљача затекне посетиоца, коју је корисник дужан да чува до изласка из Резервата.
Члан 8.
Накнада утврђена чл. 1. и 2. ове одлуке не плаћају сопственици шума и другог земљишта које се налази у саставу Резервата, када се поједини природни ресурси користе и наведене делатности обављају за сопствене потребе, а спроводе прописане мере заштите и развоја Резервата.
Члан 9.
Од обавезе плаћања накнаде утврђене овом одлуком, могу се ослободити, односно накнада се може умањити за: локално становништво, стално запослене, физичка лица која обављају послове или врше службене радње у заштићеном подручју, лица са инвалидитетом и посебним потребама, децу до осам година и пензионере преко 70 година живота.
Накнада утврђена овом одлуком изузетно се може умањити за 30% од обрачунатог задужења због елементарних непогода или других оправданих разлога који битно отежавају услове рада и пословања.
Одлуку о умањењу плаћања накнаде на основу достављених доказа и образложеног захтева подносиоца, доноси Одбор директора Рибарског газдинства „Ечка” а.д., Лукино Село.
У случају да се умањење плаћања накнаде захтева због елементарних непогода које су знатно отежале рад и пословање обвезника накнаде, одлуку о умањењу накнаде доноси Одбор директора Рибарског газдинства „Ечка” а.д., Лукино Село.
Члан 10.
Накнаде утврђене овом одлуком уплаћују се на рачун Управљача, а средства остварена од накнада по овој одлуци користе се за заштиту, развој и унапређење заштићеног подручја, односно за спровођење Плана и Програма управљања и на исте се примењују одредбе Закона о заштити природе.
Члан 11.
Ова одлука ступа на снагу осмог дана од дана објављивања у „Службеном гласнику Републике Србије”, уз претходно прибављену сагласност Министарства природних ресурса, рударства и просторног планирања.
 
Председник Oдбора директора,
Здравко Павићевић, 
	с.р.