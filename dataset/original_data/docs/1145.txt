Редакцијски пречишћен текст
 
 
На основу члана 27. став 7. и члана 45. став 1. тачка 6) Закона о оружју и муницији („Службени гласник РС”, број 20/15), 
Министар унутрашњих послова доноси
ПРАВИЛНИК
о онеспособљавању оружја
"Службени гласник РС", бр. 9 од 5. 
				фебруара 2016, 96 од 2. децембра 2016.
 
Члан 1.
Овим правилником прописују се поступак, услови и начин онеспособљавања оружја.
Члан 2.
Оружје се онеспособљава на захтев власника регистрованог оружја, који се подноси правним лицима и предузетницима овлашћеним за испитивање, жигосање и обележавање оружја, правним лицима и предузетницима овлашћеним за производњу оружја или правним лицима и предузетницима овлашћеним за поправку и преправку оружја (овлашћени сервисери).
Члан 3.
Oружје се трајно онеспособљава тако да губи својства оружја, а на следећи начин:
1) пиштољи (осим аутоматских):
(1) цев: заварити чеп или шипку (пречника калибра цеви) у цеви од лежишта метка минималне дужине 2/3 дужине цеви; или у првој трећини цеви од лежишта метка избушити три рупе (које морају бити величине целог пречника; једну иза друге, или просећи канал у облику латиничног слова В (максимална ширина 25 mm, угао 60° ± 5°) или просећи уздужни канал (ширина 8–10 mm дужина ≥ 52 mm) на истим местима као за рупе, заваривањем испунити комплетно лежиште метка,
(2) цев: одстранити резањем уводник метка,
(3) навлака: машинском обрадом исећи предњи део блока навлаке којим се затвара лежиште метка под углом најмање 45 степени, уклонити или скратити ударну иглу, заварити отвор ударне игле и машинском обрадом уклонити делове за брављивање у навлаци,
(4) рам: уклонити уводник метка, машинском обрадом уклонити најмање 2/3 дужине клизача навлаке са обе стране рама, заварити задржач навлаке и спречити расклапање пиштоља са полимерним рамом заваривањем,
(5) магацин: тачкасто заварити магацин за рам или рукохват, у зависности од конструкције оружја или ако нема магацина извршити тачкасто заваривање у отвору за магацин;
2) револвери:
(1) цев: чврсто заварити чеп или шипку (пречника калибра цеви) у цеви од почетка цеви минималне дужине 2/3 дужине цеви; или у првој трећини цеви од почетка цеви избушити три рупе (које морају бити величине целог унутрашњег пречника; једну иза друге) или просећи канал у облику латиничног слова В (максимална ширина 25 mm, угао 60° ± 5°) или просећи уздужни канал (ширина 8–10 mm, дужина ≥ 52 mm) на истим местима као за рупе,
(2) цев: обезбедити да се не може одвојити цев од рама уградњом попречне осовине и учврстити је заваривањем или заварити цев за рам,
(3) добош: разбушити сва лежишта метка у добошу минимално на 2/3 његове дужине тако што ће се машинском обрадом исећи кружни прстен већи од пречника чауре и заварити осовину добоша како би се спречило уклањање добоша са рама,
(4) механизам за окидање: одстранити ударну иглу и заварити или повећати отвор ударне игле,
(5) револвери који се пуне са предње стране на црни барут: заварити или уклонити нипле (испупчења) и заварити отворе;
3) једнометно дуго ватрено оружје (непреламајуће):
(1) цев: пробушити и спојити цев и сандук осовином (пречник ≥ 50% лежишта метка, најмање 4,5 mm) кроз лежиште метка,
(2) цев: заварити осовину или шипку (пречника калибра цеви) у цеви од лежишта метка минималне дужине 2/3 од дужине цеви; или у првој трећини цеви од лежишта метка избушити 6 рупа (које морају бити најмање 2/3 пречника отвора код оружја са глатком цеви и величине целог пречника код свих осталих врста оружја; једну иза друге,) или просећи канал у облику латиничног слова В (максимална ширина 25 mm, угао 60° ± 5°) или просећи уздужни канал (ширина 8–10 mm, дужина ≥ 52 mm) на истим местима као за рупе и заваривањем испунити комплетно лежиште метка,
(3) затварач: уклонити или скратити ударну иглу, машинском обрадом исећи чело затварача под углом од најмање 45 степени и заварити отвор ударне игле;
4) преламајуће ватрено оружје (са глатком цеви, олученом цеви, комбиновано):
(1) цев: заварити чеп или шипку (пречника калибра цеви) у цеви од лежишта метка минималне дужине 2/3 дужине цеви; или у првој трећини цеви од лежишта метка избушити 6 рупа (које морају бити најмање 2/3 пречника отвора код оружја са глатком цеви и величине целог пречника код свих осталих врста оружја; једну иза друге) или просећи канал у облику латиничног слова В (максимална ширина 25 mm, угао 60° ± 5°) или исеците уздужни канал (ширина 8–10 mm, дужина ≥ 52 mm) на истим местима као за рупе и заваривањем испунити комплетно лежиште метка, 
(2) цев: попречно пробушити и убацити осовину (пречник ≥ 50% лежишта метка, најмање 4,5 mm) кроз лежиште метка и учврстити је заваривањем,
(3) глава: машинском обрадом направити конусни канал од минимум 60 степени на предњем делу блока (главе) којом се затвара лежиште метка,
(4) механизам за окидање: одстранити ударну иглу и заварити (или повећати) отвор ударне игле;
5) репетирајуће дуго ватрено оружје (са глатком цеви, олученом цеви):
(1) цев: пробушити и спојити цев и сандук осовином (пречник ≥ 50% лежишта метка, најмање 4,5 mm) кроз лежиште метка, 
(2) цев: заварити осовину или шипку (пречника калибра цеви) у цеви од лежишта метка минималне дужине 2/3 од дужине цеви; или у првој трећини цеви од лежишта метка избушити шест рупа (морају бити најмање 2/3 пречника отвора код оружја са глатком цеви и величине целог пречника код свих осталих врста оружја; једну иза друге) или просећи канал у облику латиничног слова В (максимална ширина 25 mm, угао 60° ± 5°) или просећи уздужни канал (ширина 8–10 mm, дужина ≥ 52 mm) на истим местима као за рупе и заваривањем испунити комплетно лежиште метка,
(3) затварач: одстранити или скратити ударну иглу, машинском обрадом исећи чело затварача под углом од најмање 45 степени и заварити отвор ударне игле,
(4) магацин: тачкасто заварити магацин за рам или рукохват, у зависности од конструкције оружја или ако нема магацина, извршити тачкасто заваривање у отвору за магацин. За цевасти магацин убацити попречно осовину, минималног пречника 4,5 mm кроз магацин и рам. Осовину причврстити заваривањем;
6) полуатоматско ватрено оружје (са глатком цеви, олученом цеви):
(1) цев: пробушити и спојити цев и сандук осовином (пречник ≥ 50% лежишта метка, најмање 4,5 mm) кроз лежиште метка,
(2) цев: убацити и заварити чеп или шипку (пречника калибра цеви) у цеви од лежишта метка минималне дужине 2/3 од дужине цеви; или у првој трећини цеви од лежишта метка избушити шест рупа (које морају бити најмање 2/3 пречника отвора код оружја са глатком цеви и величине целог пречника код свих осталих врста оружја; једну иза друге) или просећи канал у облику латиничног слова В (максимална ширина 25 mm, угао 60° ± 5°) или просећи уздужни канал (ширина 8–10 mm, дужина ≥ 52 mm) на истим местима као за рупе и заваривањем испунити комплетно лежиште метка,
(3) цев: одстранити уводник метка,
(4) затварач: уклонити или скратити ударну иглу, машинском обрадом исећи чело затварача под углом од најмање 45 степени и заварити отвор ударне игле. Одстранити тело затварача, заменити га челичним делом и заварити га или смањити тело затварача за најмање 50% и заварити га,
(5) поклопац сандука: ослабити поклопац за затварање сандука или онемогућити растављање заваривањем,
(6) механизам за полуаутоматски рад: уништити клип и систем за позајмицу гасова сечењем или заваривањем,
(7) магацин: тачкасто заварити магацин за рам или рукохват, у зависности од конструкције оружја или ако нема магацина, извршити тачкасто заваривање у отвору за магацин;
7) аутоматско ватрено оружје: аутомати, војничке пушке, пушкомитраљези и митраљези:
(1) цев: пробушити и спојите цев и сандук осовином (пречник ≥ 50% лежишта метка, најмање 4,5 mm) кроз лежиште метка,
(2) цев: убацити и заварити чеп или шипку (пречника калибра цеви) у цеви од лежишта метка минималне дужине 2/3 од дужине цеви; или у првој трећини цеви од лежишта метка избушити шест рупа (које морају бити величине целог пречника отвора код оружја; једну иза друге) или просећи канал у облику слова В (максимална ширина 25 mm, угао 60° ± 5°) или просећи уздужни прорез (ширина 8–10 mm, дужина ≥ 52 mm) на истим местима као за рупе и заварити у лежишту метка,
(3) цев: одстранити уводник метка,
(4) затварач: уклонити или скратити ударну иглу, машинском обрадом исећи чело затварача под углом од најмање 45 степени и заварити отвор ударне игле. Одстранити тело затварача, заменити га челичним делом и заварити га или смањити тело затварача за најмање 50% и заварити га,
(5) поклопац сандука: ослабити поклопац за затварање сандука или онемогућити растављање заваривањем,
(6) механизам за аутоматски рад: уништити клип и систем за позајмицу гасова сечењем или заваривањем. Спојити механизам за окидање заваривањем. Заварити доводни механизам код оружја са доводом муниције путем реденика,
(7) магацин: тачкасто заварити магацин за рам или сандук, у зависности од конструкције оружја или ако нема магацина, извршите тачкасто заваривање у отвору за магацин.
Члан 4.
Oсовина, чепова и шипки које се уграђују у оружје морају имати тврдоћу 58 HRc + 6 HRc.
Заварени спојеви – шавови на оружју морају имати затезну чврстоћу минимално 400 MPa и морају бити обрађени тако да не нарушавају спољни изглед оружја.
Члан 5.
Онеспособљено оружје мора бити испитано, обележено и жигосано у складу са законом.
Онеспособљено оружје на себи мора имати видљиве и трајне ознаке о извршеном онеспособљавању и то: жиг за онеспособљено оружје и годину испитивања.
На онеспособљено оружје наноси се жиг 
				за онеспособљено оружје, димензија 3,0 mm х 3,0 mm и последње 
				две цифре године испитивања димензија 2,5 mm.
Изглед жига за онеспособљено оружје 
				(Прилог), одштампан је уз овај правилник и чини његов саставни 
				део.
Ознаке из ст. 2–4. овог члана морају бити утиснуте или угравиране на погодном месту на металном делу оружја.
Правна лица и предузетници који су извршили онеспособљавање, након спроведене процедуре испитивања, обележавања и жигосања издају Потврду о онеспособљавању оружја (Образац), која је одштампана уз овај правилник и чини његов саставни део, чију копију власник оружја прилаже надлежном органу уз пријаву о трајном онеспособљавању оружја.
*Службени гласник РС; број 96/2016
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”, а почиње да се примењује 5. марта 2016. године.
Број 01-10826/15-4
У Београду, 2. фебруара 2016. године
Министар,
др Небојша Стефановић, с.р. 
 
Прилози
НАПОМЕНА ИЗДАВАЧА: Правилником о измени и допуни 
				Правилника о онеспособљавању оружја ("Службени гласник РС", број 
				96/2016) додат је Прилог - Изглед жига за онеспособљено оружје 
				(види члан 1. Правилника - 96/2016-30)
Образац - Потврда о 
				онеспособљавању оружја
Прилог - Жиг за 
				онеспособљено оружје