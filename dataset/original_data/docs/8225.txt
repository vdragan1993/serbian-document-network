На основу члана 49. став 6. Закона о лечењу неплодности поступцима биомедицински потпомогнутог оплођења („Службени гласник РС”, број 72/09),
Министар здравља доноси
 
ПРАВИЛНИК
о садржају обрасца изјаве донора о давању и коришћењу репродуктивних ћелија у поступку биомедицински потпомогнутог оплођења

	"Службени гласник РС", број 37 од 24. априла 2013.
 
Члан 1.
Овим правилником прописује се садржај обрасца изјаве о писаном пристанку донора о давању и коришћењу репродуктивних ћелија у поступку биомедицински потпомогнутог оплођења (у даљем тексту: БМПО).
Члан 2. 
Образац изјаве донора о давању и коришћењу репродуктивних ћелија у поступку БМПО садржи рубрике за упис података о:
1) донору репродуктивних ћелија, и то:
(1) име и презиме,
(2) јединствени матични број грађана,
(3) датум рођења,
(4) пол,
(5) место пребивалишта и адреса,
(6) држављанство;
2) изјаву донора о давању и коришћењу репродуктивних ћелија у поступку БМПО;
3) називу и месту здравствене установе, односно банке ћелија и ткива;
4) датуму давања изјаве.
Образац изјаве из става 1. овог члана садржи и места за печат здравствене установе, односно банке ћелија и ткива, потпис даваоца изјаве, потпис и факсимил здравственог радника и име, презиме и потпис дипломираног правника, који присуствују давању изјаве донора о давању и коришћењу репродуктивних ћелија у поступку БМПО.
Образац изјаве из става 1. овог члана одштампан је уз овај правилник и чини његов саставни део. 
	
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-6/2013-01
У Београду, 25. марта 2013. године
Министар,
проф. др Славица Ђукић Дејановић, 
	с.р.