На основу члана 13. став 2. Закона о железници („Службени гласник РС”, број 45/13), 
	
Дирекција за железнице, уз сагласност министарства надлежног за финансије, доноси
 
ПРАВИЛНИК
о висини таксе за издавање лиценце за управљање железничком инфраструктуром 
	

	"Службени гласник РС", број 3 од 15. јануара 2014.
 
Члан 1.
Овим правилником утврђује се висина таксе за издавање лиценце за управљање железничком инфраструктуром.
Члан 2.
Висина таксе из члана 1. овог правилника износи 468.000,00 динара.
Члан 3.
Даном ступања на снагу овог правилника престаје да важи Правилник о висини накнаде за издавање лиценце за управљање железничком инфраструктуром („Службени гласник РС”, број 39/06).
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 340-624-1/2013
У Београду, 30. децембра 2013. године 
	
Директор,
Петар Одоровић, 
	с.р.