На основу члана 5. став 3. Закона о јавном дугу („Службени гласник РС”, бр. 61/05 и 107/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси
 
 
ОДЛУКУ
о издавању некаматоносне и непреносиве обвезнице на позив ради одржавања вредности капитала Републике Србије у капиталу Међународне банке за обнову и развој
"Службени гласник РС", број 28 од 26. априла 2011.
 
 
1. Република Србија издаје некаматоносну и непреносиву обвезницу на позив на износ од 193.951.889,16 динара ради одржавања вредности капитала Републике Србије у капиталу Међународне банке за обнову и развој.
 
2. Обвезница у оригиналу на српском и енглеском језику депоноваће се код Народне банке Србије. 
 
3. Ова одлука ступа на снагу осмог дана од дана објављивања у „Службеном гласнику Републике Србије”.
 
 
05 број 48-3109/2011
У Београду, 21. априла 2011. године
Влада
Први потпредседник Владе –
заменик председника Владе,
Ивица Дачић, с.р.