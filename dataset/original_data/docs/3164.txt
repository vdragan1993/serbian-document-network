ЗАКОН


о давању контрагаранције 

Републике


Србије


Србији 
и 

Црној


Гори 
по зајму 

Европске 
инвестиционе банке за финансирање 

Пројекта 
градског водовода – 

Србија

"Службени гласник
РС”", број

120 од 

5. новембра 2004. 


 

 

Контрагаранција Републике
Србије

 

Члан 1.

Република Србија преузима обавезу да као контрагарант измири
обавезе Србије и Црне Горе по зајму Европске инвестиционе банке, у износу од 25
милиона евра, по основу Уговора о финансирању између Србије и Црне Горе, као зајмопримца,
и Европске инвестиционе банке, као зајмодавца, закљученог 11. јуна 2004. године
у Београду, за финансирање Пројекта градског водовода – Србија.

 

Обавеза Републике Србије


 

Члан 2.

Контрагаранција из члана 1. овог закона даје се Србији и
Црној Гори на име обавезе из Закона о задужењу Србије и Црне Горе код Европске инвестиционе
банке (Пројекат градског водовода – Србија) („Службени лист СЦГ”, број 31/04), којим
се Србија и Црна Гора задужује у своје име, а за рачун Републике Србије, у износу
од 25 милиона евра за финансирање Пројекта градског водовода – Србија и Закона о
ратификацији Уговора о финансирању (Пројекат градског водовода – Србија) између
Србије и Црне Горе и Европске инвестиционе банке („Службени лист СЦГ – Међународни
уговори”, број 17/04).

 

Корисник зајма

 

Члан 3.

Средства зајма биће коришћена за извођење радова на наведеном
пројекту, који се састоји од две компоненте: Пројекат изградње градског водовода
у Новом Саду, у износу од 15 милиона евра и Пројекат изградње градског водовода
у Нишу, у износу од 10 милиона евра.

Корисник зајма из члана 1. овог закона је Република Србија
(у даљем тексту: Корисник зајма), а промотери су град Нови Сад, преко ЈКП „Водовод
и канализација”, Нови Сад и град Ниш, преко ЈКП „Naissus”, Ниш (у даљем тексту:
промотери зајма).

 

Начин повлачења средстава
зајма

 

Члан 4.

Средства зајма повлаче се по захтеву Корисника зајма, преко
Министарства финансија, на специјалне рачуне – „EIB M.NJ. Zajam S&M (Нови Сад)”
и „EIB M.NJ. Zajam S&M (Ниш)”, који ће бити отворени на име Републике Србије
код Народне банке Србије.

Министарство финансија ће средства из става 1. овог члана
промптно трансферисати у корист посебног девизног рачуна који ће Корисник зајма
отворити, у складу са чланом 4. Закона о девизном пословању („Службени лист СРЈ”,
бр. 23/02 и 34/02), код Народне банке Србије.

 

Отплата зајма 


 

Члан 5.

Отплата зајма врши се по налогу зајмопримца, преко Народне
банке Србије, у еврима.

 

Обавезе промотера зајма

 

Члан 6.

Средства за отплату зајма обезбедиће промотери зајма.

Промотери зајма дужни су да средства за отплату зајма обезбеђују
према плану отплате за сваку повучену траншу, у износу који укључује главницу, обрачунату
камату и пратеће трошкове за ту траншу. 

Промотери зајма ће обезбеђивати средства за отплату зајма
из сопствених прихода, уплатом динарске противвредности доспелих девизних обавеза
по обрачуну Народне банке Србије и обавештењу Министарства финансија.

Промотери зајма даће овлашћења Министарству финансија, у
складу са чланом 4. став 4. Закона о платном промету („Службени лист СРЈ”, бр.
3/02 и 5/03 и „Службени гласник РС”, број 43/04), са инструкцијом за наплату са
рачуна за извршење буџета града Новог Сада, односно рачуна за извршење буџета града
Ниша, који се воде у Министарству финансија – Управи за јавна плаћања, која ће бити
употребљена у случају да промотер зајма не изврши обавезу из става 3. овог члана.

 

Ступање на снагу

 

Члан 7.

Овај
закон ступа на снагу осмог дана од дана објављивања у „Службеном гласнику Републике
Србије”.