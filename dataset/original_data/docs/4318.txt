Редакцијски пречишћен текст

	 

	 

На основу 
	члана 104. Закона о привредним друштвима („Службени гласник РС”, број 
	125/04) и члана 43. став 1. Закона о Влади („Службени гласник РС”, бр. 
	55/05, 71/05 – исправка и 101/07),

Влада доноси

 

 

ОДЛУКУ

о оснивању 
	Привредног друштва „Просветни преглед” д.о.о. Београд

"Службени 
	гласник РС", бр. 110 од 30. новембра 2007, 118 од 30. октобра 2014.

 

 

I. ОСНОВНЕ 
	ОДРЕДБЕ 

 

Члан 1.

Оснива се 
	Привредно друштво „Просветни преглед” д.о.о. Београд, као једночлано друштво 
	с ограниченом одговорношћу (у даљем тексту: Друштво), ради припремања и 
	издавања листа просветних радника Републике Србије и других публикација 
	којима се обезбеђује информисање јавности о образовно-васпитним процесима на 
	свим нивоима образовања, као и штампање образаца школске евиденције и јавних 
	исправа, у складу са законом и обављање других послова од значаја за 
	Републику Србију.

 

Члан 2.

Друштво се 
	оснива на неодређено време.

Друштво 
	послује средствима у државној својини, која су као улог унета у Друштво.

Друштво има 
	својство правног лица.

Друштво у 
	правном промету са трећим лицима има сва овлашћења и иступа у своје име и за 
	свој рачун.

Друштво за 
	своје обавезе одговара целокупном својом имовином.

 

 

II. ПОСЛОВНО 
	ИМЕ И СЕДИШТЕ ДРУШТВА 

 

Члан 3.*

Друштво послује под пословним именом: Привредно друштво „Просветни 
	преглед” д.о.о. Београд.*

Скраћено пословно име Друштва гласи: „Просветни преглед” д.о.о.*

	 

*Службени гласник РС, број 
	118/2014

 

Члан 4.

Седиште 
	Друштва је у Београду, Дечанска 6/3.

 

 

III. ПЕЧАТ, 
	ШТАМБИЉ И ЗАШТИТНИ ЗНАК ДРУШТВА

 

Члан 5.

Друштво има 
	свој печат и штамбиљ.

Печат 
	Друштва је округлог облика, пречника 30 мм, на коме је исписано пословно име 
	и седиште Друштва на српском језику ћириличким писмом.

Штамбиљ 
	Друштва је правоугаоног облика, дужине 60 мм и ширине 25 мм, на коме је 
	исписано пословно име и седиште Друштва на српском језику ћириличким писмом.

Директор 
	Друштва доноси одлуку којом се утврђује број печата и штамбиља, начин 
	коришћења и чувања печата и штамбиља Друштва.

 

Члан 6.

Друштво има 
	свој заштитни знак и логотип, које утврђује директор Друштва.

 

 

IV. ПОДАЦИ О 
	ОСНИВАЧУ

 

Члан 7.

Оснивач 
	Друштва је Република Србија, за коју на основу законског овлашћења оснивачка 
	права врши Влада, Београд, Немањина 11 (у даљем тексту: оснивач).

 

 

V. ДЕЛАТНОСТ 
	ДРУШТВА

 

Члан 8.
Претежна делатност 
	Друштва је:*
58.14 Издавање часописа 
	и периодичних издања које обухвата издавање:*
– часописа и периодичних 
	издања која излазе мање од четири пута недељно; ове информације могу бити 
	издаване у штампаној или електронској форми, укључујући и интернет издање,*
– прегледа радијског и 
	телевизијског програма.*
Поред делатности из става 1. овог члана друштво обавља и следеће 
	делатности:*
58.13 Издавање новина које обухвата:*
– издавање новина, укључујући рекламне (огласне) новине, које излазе 
	најмање четири пута недељно; ове информације могу бити издаване у штампаној 
	или електронској форми, укључујући и интернет издање,*
58.11 Издавање књига које обухвата издавање:*
– књига у штампаном или електронском облику, у аудио-запису или на 
	интернету,*
– брошура, проспеката, летака и сличних публикација, укључујући 
	издавање речника и енциклопедија,*
– атласа, мапа и карата,*
– енциклопедија на компакт-дисковима (CD-ROM).*
58.19 Остала издавачка делатност која обухвата:*
– издавање (укључујући on-line): каталога, фотографија, гравира и 
	разгледница; честитки; формулара; постера и репродукција уметничких дела; 
	рекламног материјала; осталог штампаног материјала,*
– издавање статистичких и других информација,*
47.61 Трговина на мало у специјализованим продавницама која обухвата 
	продају на мало:*
– књига из свих области,*
47.62 Трговина на мало новинама и канцеларијским материјалом у 
	специјализованим продавницама које обухвата и продају на мало:*
– прибора за писање: оловака, пенкала, спајалица, папира и сл.*
85.5 Остало образовање које обухвата:*
– опште и стручно образовање и обучавање за обављање било ког занимања, 
	за бављење било којим хобијем или у сврху самоусавршавања.*
Обука се може одвијати у камповима и школама које омогућавају 
	обучавање у спортским активностима, страним језицима, уметности, глуми, 
	музици или обезбеђивање друге специјализоване обуке, и то како групама тако 
	и појединцима.*
85.59 Остало образовање које обухвата:*
– образовање које није дефинисано према степенима образовања,*
– академско туторство,*
– центре за учење који нуде поправне курсеве,*
– припремне часове за полагање испита,*
– учење језика и часове конверзације,*
– обуку за рад на рачунару,*
– верску поуку,*
– обуку за спасиоце на базенима и плажама,*
– обуку за преживљавање у природном окружењу,*
– обуку за јавне наступе,*
– обуку у брзом читању.*
85.60 Помоћне образовне делатности које обухватају:*
– ненаставне активности које дају подршку образовним процесима или 
	системима: образовни консалтинг; саветодавне активности за усмеравање у 
	образовању; активности тестирања и оцењивања тестова; организовање програма 
	студентске размене.*

Друштво може 
	да обавља и друге делатности, укључујући и спољнотрговинску делатност, о 
	чему одлучује Скупштина Друштва уз претходну сагласност оснивача.

	 

*Службени гласник РС, број 
	118/2014

 

VI. ОСНОВНИ 
	КАПИТАЛ ДРУШТВА

 

Члан 9.

Средства за 
	оснивање и почетак рада Друштва чине новчана средства Јавног 
	новинско-издавачког предузећа „Просветни преглед” са о.о. Београд, утврђена 
	билансом стања на дан 31. децембра 2006. године, у износу од 12.957,49 евра, 
	што у динарској противвредности износи 1.023.642,04 динара, према потврди 
	Универзал банке а.д. Београд.

Средства из 
	става 1. овог члана су у државној својини по основу Уговора о преносу 
	оснивачких права у Јавном новинско-издавачком предузећу „Просветни преглед” 
	са о.о. Београд, који је закључен између Јавног предузећа „Завод за 
	уџбенике” Београд и Републике Србије и представљају укупан основни капитал 
	Друштва који је у целости унет у Друштво.

 

 

VII. ПРАВА И 
	ОБАВЕЗЕ ОСНИВАЧА

 

Члан 10.

Основна 
	права и обавезе оснивача по основу удела су да:

1) управља 
	Друштвом;

2) одлучује 
	о расподели добити;

3) учествује 
	у расподели ликвидационе или стечајне масе, у случају ликвидације или 
	стечаја Друштва, а по подмирењу обавеза Друштва;

4) буде 
	информисан.

Поред права 
	и обавеза из става 1. овог члана, оснивач има и друга права и обавезе у 
	складу са законом и овом одлуком.

 

 

VIII. 
	РАСПОДЕЛА ДОБИТИ

 

Члан 11.

Добит 
	Друштва, утврђена у складу са законом, може се расподелити за повећање 
	основног капитала, резерве или за друге намене, у складу са законом и овом 
	одлуком.

 

 

IX. 
	ЗАСТУПАЊЕ ДРУШТВА

 

Члан 12.

Друштво у 
	пословима унутрашњег и спољнотрговинског промета заступа директор Друштва, 
	без ограничења.

Директор 
	Друштва може у оквиру својих овлашћења дати другом лицу писано пуномоћје за 
	заступање Друштва.

 

 

X. ОРГАНИ 
	ДРУШТВА

 

Члан 13.

Органи 
	Друштва су: Скупштина Друштва и директор Друштва.

 

Члан 14.

Овлашћења 
	Скупштине Друштва врши оснивач, преко овлашћених представника.

Овлашћени 
	представници одређују се тако да у Скупштини Друштва буду репрезентовани сви 
	нивои образовања.

Одлуку о 
	одређивању и разрешењу овлашћених представника у Скупштини Друштва доноси 
	оснивач.

 

Члан 15.*
Скупштина Друштва:*
1) доноси годишњи програм рада и пословања Друштва,*
2) одлучује о промени пословног имена и седишта Друштва,*
3) одлучује о статусним променама, променама правне форме и промени 
	делатности,*
4) одлучује о образовању огранка Друштва и одређивању његовог 
	делокруга рада,* 
5) доноси акт о измени и допуни оснивачког акта,*
6) усваја финансијске извештаје, као и извештаје ревизора ако су 
	финансијски извештаји били предмет ревизије,*
7) усваја извештаје директора,*
8) одлучује о повећању и смањењу основног капитала Друштва, као и 
	свакој емисији хартија од вредности,*
9) одлучује о расподели добити и начину покрића губитака,*
10) именује и разрешава директора и утврђује накнаду за његов рад, 
	односно начела за утврђивање те накнаде,*
11) одлучује о покретању поступка ликвидације, као и подношењу 
	предлога за покретање стечајног поступка од стране друштва,*
12) именује ликвидационог управника и усваја ликвидационе билансе и 
	извештаје ликвидационог управника,*
13) одлучује о стицању сопствених удела,*
14) одлучује о повлачењу и поништењу удела,*
15) одлучује о покретању поступка и давању пуномоћја у спору са 
	директором,*
16) даје одобрење на правне послове у којима постоји лични интерес, у 
	складу са чланом 66. Закона о привредним друштвима,*
17) даје сагласност на стицање, продају, давање у закуп, залагање или 
	друго располагање имовином велике вредности у смислу члана 470. Закона о 
	привредним друштвима,*
18) доноси пословник о свом раду,*
19) врши и друге послове и одлучује о другим питањима у складу са 
	Законом о привредним друштвима.*
Одлуке из става 1. тач. 1), 2), 3), 4), 5), 10) и 12) овог члана 
	Скупштина Друштва доноси уз сагласност оснивача.*
 
*Службени гласник РС, 
	број 118/2014

 
Члан 15а*
Скупштина доноси одлуке већином гласова од укупног броја њених чланова.*
Скупштина одлучује већином од две трећине од укупног броја гласова 
	њених чланова о:*
1) повећању или смањењу основног капитала,*
2) статусним променама и променама правне форме,*
3) доношењу одлуке о ликвидацији Друштва или подношењу предлога за 
	покретање поступка стечаја,*
4) расподели добити и начину покрића губитка,*
5) стицању сопствених удела Друштва.*
Скупштина одлучује већином од три четвртине од укупног броја гласова 
	њених чланова о давању сагласности на стицање, продају, давање у закуп, 
	залагање или друго располагање имовином велике вредности, у смислу члана 
	470. Закона о привредним друштвима.*
 
*Службени гласник РС, 
	број 118/2014

	 

Члан 16.

Директор 
	Друштва:

1) заступа 
	Друштво;

2) 
	организује и води пословање Друштва у складу са законом и овом одлуком;

3) стара се 
	о законитости рада и одговара за законитост рада Друштва;

4) предлаже 
	доношење одлука и других аката из делокруга Скупштине Друштва;

5) спроводи 
	одлуке Скупштине Друштва;

6) одлучује 
	о правима, обавезама и одговорностима запослених у Друштву, у складу са 
	законом којим се уређују радни односи;

7) доноси 
	акт о систематизацији послова и друге опште акте Друштва;

7а) подноси 
	Скупштини годишњи извештај о свом раду;*

8) обавља и 
	друге послове у складу са законом и овом одлуком који нису у делокругу 
	Скупштине Друштва.

По истеку 
	времена на који је изабрано, исто лице може бити поново бирано за директора 
	Друштва.

	 

*Службени гласник РС, број 
	118/2014

 

XI. ИНТЕРНИ 
	РЕВИЗОР 

 

Члан 17.

Интерни 
	ревизор:

1) 
	контролише веродостојност и комплетност финансијских извештаја Друштва;

2) 
	контролише усклађеност пословања Друштва са законом, годишњим програмом рада 
	и пословањем Друштва;

3) обавља и 
	друге послове у складу са законом.

 

Члан 18.

Интерни 
	ревизор извештава Скупштину Друштва о:

1) 
	веродостојности и потпуности финансијских извештаја Друштва;

2) 
	основаности предлога за расподелу добити;

3) другим 
	питањима од значаја за оцену законитости и целисходности поступања у 
	спровођењу пословне политике и пословања Друштва.

Интерни 
	ревизор подноси извештај по питањима из става 1. овог члана најмање једанпут 
	годишње приликом разматрања годишњег финансијског извештаја, а по потреби 
	када то затражи Скупштина Друштва.

 

 

XII. АКТИ И 
	ДОКУМЕНТИ ДРУШТВА 

 

Члан 19.

У Друштву се 
	води књига удела, са подацима и на начин прописан законом којим се уређује 
	правни положај привредних друштава.

 

Члан 20.

У Друштву се 
	води књига одлука.

У књигу 
	одлука уносе се одлуке које доноси Скупштина Друштва, у складу са овом 
	одлуком.

 

Члан 21.

Акти Друштва 
	су правилник и одлуке којима се на општи начин уређују поједина питања.

Измене и 
	допуне правилника и одлука врше се на начин и по поступку који су одређени 
	за њихово доношење.

 

Члан 22.

Друштво води 
	пословне књиге и саставља и подноси рачуноводствене исправе и финансијске 
	извештаје, у складу са законом којим се уређује правни положај привредних 
	друштава.

 

 

XIII. 
	ЗАШТИТА ЖИВОТНЕ СРЕДИНЕ 

 

Члан 23.

Друштво је, 
	при обављању делатности, дужно да се стара о заштити животне средине, у 
	складу са законом и другим прописима.

 

 

XIV. 
	ПРЕСТАНАК ДРУШТВА 

 

Члан 24.

Друштво 
	престаје:

1) одлуком 
	Скупштине Друштва;

2) статусном 
	променом која води престанку Друштва;

3) стечајем 
	или ликвидацијом;

4) ако се 
	правноснажном одлуком утврди да је регистрација Друштва била ништава и 
	одреди брисање Друштва;

5) у другим 
	случајевима предвиђеним законом.

 

 

XV. ПРЕЛАЗНЕ 
	И ЗАВРШНЕ ОДРЕДБЕ 

 

Члан 25.

Друштво 
	почиње са радом даном регистрације у регистар привредних субјеката.

Даном 
	почетка рада Друштво преузима права, обавезе, средства, запослене, 
	документацију и предмете Јавног новинско-издавачког предузећа „Просветни 
	преглед” са о.о. Београд, са стањем на дан 31. децембра 2006. године.

Даном 
	почетка рада Друштва престаје са радом Јавно новинско-издавачко предузеће 
	„Просветни преглед” са о.о. Београд, основано Одлуком Управног одбора Јавног 
	предузећа „Завод за уџбенике и наставна средства”, Београд од 4. августа 
	1994. године (01 број 5834 од 27. септембра 1994. године).

 

Члан 26.

До доношења 
	програма рада и пословања Друштва и акта о систематизацији радних места и 
	других аката Друштва који су од значаја за обављање послова Друштва, 
	примењиваће се одговарајући акти Јавног новинско-издавачког предузећа 
	„Просветни преглед” са о.о. Београд.

	 
Члан 26а*
На сва питања која нису уређена актом о оснивању Друштва примењиваће 
	се Закон о привредним друштвима.*
 
*Службени гласник РС, 
	број 118/2014

 
Члан 27.*
Измене оснивачког акта региструју се у складу са законом, којим се 
	уређује поступак регистрације.*
Директор Друштва дужан је да након сваке измене и допуне оснивачког 
	акта сачини и потпише његов пречишћен текст.*
 
*Службени гласник РС, 
	број 118/2014

 

Члан 28.

Ову одлуку објавити у „Службеном гласнику Републике Србије”.

 

 

05 број 023-7799/2007

У Београду, 29. новембра 2007. године

Влада

Потпредседник,

Божидар Ђелић, 
	с.р.