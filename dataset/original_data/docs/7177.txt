Редакцијски 
пречишћен текст
 
 

На основу члана 85. Закона о културним
добрима ("Службени гласник РС", број 71/94), 
Министар културе доноси
 
РЕШЕЊЕ
 о 
	утврђивању надлежности музеја према врстама уметничко-историјских дела и 
	према територији
"Службени 
гласник РС", бр. 28 од 27. 

јула 1995, 
102 од 20. децембра 2016.
 
I 
Послове заштите према врстама уметничко-историјских
дела обављају: 
1) Народни музеј у Београду за
уметничко-историјска дела од значаја за археологију, нумизматику и ликовну
уметност (осим југословенске уметности XX века), и то за: 
(1) иконе, накит и друге предмете средњовековне
уметности; 
(2) декоративну архитектонску пластику – дрво, камен; 
(3) фреске – оригинале и копије; 
(4) дела домаћег сликарства; 
(5) скулптуре и рељефе у свим материјалима до 1900.
године; 
(6) дела страног сликарства од најранијих периода;
(7) домаћу графику и цртеже до 1900. године; 
(8) страну графику и цртеже; 
(9) новац, медаље, плакете и епиграфику. 
2) Етнографски музеј у Београду 
за
уметничко-историјска дела од значаја за етнографију, сврстана у основне групе –
привреда, куће и покућство, одевање и кићење, обичаји, веровања и култови,
музички инструменти, забаве и знања, и то за: 
(1) објекте сеоске архитектуре;
(2) дрвено, метално и текстилно покућство и посуђе; 
(3) објекте градске архитектуре и покућство балканске
чаршије (дрвено покућство, метално посуђе, ћилиме и др.);
(4) пољопривредне справе и алатке (сточарство,
земљорадња, домаће радиности, допунска привређивања;
(5) алате и производе сеоских заната; 
(6) алате, радионице, еснафске и занатске производе
заната балканске чаршије;
(7) средства и предмете везане за саобраћај, пренос
добара, трговину и мере и рабоше;
(8) сеоске ношње, накит и друге предмете за кићење; 
(9) грађанске ношње и накит балканске чаршије; 
(10) предмете везане за обичаје, веровања и култове
(иконе на дрвету и стаклу, маске, амајлије, вотиве, поскурнице, шаралице и
др.);
(11) музичке инструменте; 
(12) дечије играчке; 
(13) предмете народне медицине и ветерине; 
(14) ликовна дела савремених сеоских стваралаца. 
3) Историјски музеј Србије за
уметничко-историјска дела од значаја за историју Србије, и то за: 
(1) оружје и војну опрему од краја средњег века, и то: 
а) хладно оружје занатске и фабричке израде (ножеве,
јатагане, сабље, мачеве, одбрамбено оружје), 
б) оружни прибор (металне и кожне фишеклије, зејтинице,
барутнице, арбије, калупе за ливење зрна, мере за барут), 
в) ватрено оружје занатске и фабричке израде (пушке,
пиштоље, кубуре, топове и све врсте савременог ватреног оружја), 
г) војну опрему (кубурлуке, седла, добоше, војничке сандуке,
силаве, чутурице, торбице, коњску опрему); 
(2) униформе – једнообразну одећу припадника одређеног
позива, и то: 
а) војничке униформе, униформе службеника јавног
саобраћаја, полиције, поште, царине и др., 
б) униформе цивилне заштите, 
в) униформе одређених организација (сокола, пионира,
извиђача, ОРА), 
г) униформе одређених друштава (музичких, ватрогасних,
спортских, ловачких и др.); 
(3) заставе; 
(4) знамења, и то: 
а) медаље и споменице у својству одликовања и повеља, 
б) ордење, амајлије, значке, ознаке, траке; 
(5) реалије и меморијалне предмете везане за значајне
личности и догађаје, као и карактеристичне предмете који су имали или имају
употребну вредност; 
(6) карте, планове и атласе (географске, политичке,
природне, историјске, демографске, културолошке, етнографске, војне,
административне, урбанистичке, саобраћајне); 
(7) привредно-технички материјал фабричке производње
(средства за производњу и производе који илуструју развој привреде); 
(8) печате (установа, организација, одбора, друштава,
личности), печате, прстенове, калупе за печате, отиске печата; 
(9) плакате, летке, објаве, прогласе; 
(10) фотографије и разгледнице историјске садржине. 
4) Музеј примењене уметности за
уметничко-историјска дела од значаја за примењену уметност – уметнички
обликоване предмете који служе за употребу и декорацију, и то за: 
(1) предмете од керамике, стакла, метала, порцелана,
камена, дрвета, кости, рога, коже; 
(2) стилски намештај; 
(3) текстил и костим (осим народног и српске грађанске
ношње); 
(4) уметнички вез и чипку; 
(5) сатове; 
(6) уметнички обрађено гвожђе и калупе за уметничке
предмете; 
(7) музичке инструменте (осим народних) и музикалије; 
(8) таписерију, оријенталне ћилиме и тепихе; 
(9) експерименталну и уметничку фотографију; 
(10) дописнице; 
(11) дела савремене примењене уметности и дизајна.
5) Музеј савремене уметности за
уметничко-историјска дела од значаја за савремену ликовну уметност од 1900.
године до данас, и то за: 
(1) слике (уља, темпера, акварел, пастел и др.); 
(2) скулптуре и објекте; 
(3) графике и цртеже; 
(4) нове медије (филм, фотографију, видео, хепенинг,
инсталације и сл.). 
6) Природњачки музеј за
уметничко-историјска дела од значаја за историју природе из области
минерологије, палеонтологије, ботанике, зоологије, ловства и шумарства, и то
за: 
(1) минерале; 
(2) стене; 
(3) руде; 
(4) фосиле; 
(5) биљке; 
(6) животиње; 
(7) ловачке трофеје; 
(8) прибор за лов; 
(9) материјал из области шумарства. 
7) Музеј науке и технике за
уметничко-историјска дела од значаја за историју науке, технике и технологије,
и то за: 
(1) производе занатства који непосредно претходе
индустријској производњи и производе индустрије (алате, погонске машине,
производе микроелектронике, предмете рачунске технике, апарате за домаћинство,
електро апарате за медије, електро примопредајнике, предмете фото и видео
технике, пољопривредне машине и опрему, алате и машине за производњу оружја,
предмете индустрије стакла и керамике, предмете текстилне индустрије, средства
саобраћаја, ватрогасна средства); 
(2) научно-техничке, лабораторијске и личне предмете
великих научника из природних наука; 
(3) пројекте и макете значајних архитеката; 
(4) средства система електропривреде; 
(5) индустријске јединице за производњу енергије; 
(6) интерактивне експонате и учила; 
(7) музичке аутомате и инструменте; 
(8) предмете и машине за писање и штампање; 
(9) мерне инструменте; 
(10) средства за производњу и прераду метала; 
(11) медицинске инструменте и уређаје; 
(12) опрему и документацију природних наука. 
8) Музеј наивне и 
	маргиналне уметности, за уметничко-историјска дела домаћих и страних 
	аутора, самоуких уметника и других личности са друштвених маргина, од 
	значаја за наивну и маргиналну уметност почев од 1920. године, и то за:
(1) слике (уља, темпера, пастела, комбин. техника 
	и др.);
(2) скулптуре, склупторалне групе, објекте (дрво и 
	др.);
(3) цртеже, графике;
(4) уметнички вез.
*Службени гласник РС, број 102/2016
II 
Послове заштите уметничко-историјских дела за одређену
територију обављају: 
1) Музеј у Аранђеловцу за територију општина
Аранђеловац и Топола; 
2) Музеј града Београда за територију општина:
Барајево, Вождовац, Врачар, Гроцка, Звездара, Земун, Лазаревац, Младеновац,
Нови Београд, Обреновац, Палилула, Раковица, Савски венац, Сопот, Стари град и
Чукарица; 
3) Музеј рударства и металургије Бор за
територију општина: Бор и Мајданпек; 
4) Градски музеј у Бечеју за територију општине
Бечеј; 
5) Народни музеј у Ваљеву за територију општина:
Ваљево, Осечина, Уб, Лајковац, Љиг и Мионица; 
6) Културни центар – Завичајни музеј Власотинце за
територију општина: Власотинце и Црна Трава; 
7) Народни музеј у Врању за територију општина:
Врање, Бујановац, Прешево, Трговиште, Босиљград, Сурдулица и Владичин Хан; 
8) Народни музеј у Вршцу за територију општина:
Вршац, Алибунар, Бела Црква и Пландиште; 
9) Музеј рудничко-таковског краја у Горњем Милановцу
за територију општине Горњи Милановац; 
10) Народни музеј у Зајечару за територију
општина: Зајечар и Бољевац; 
11) Народни музеј у Зрењанину за територију
општина: Зрењанин, Нови Бечеј, Нова Црња, Сечањ и Житиште; 
12) Завичајни музеј у Јагодини за територију
општина: Јагодина, Свилајнац, Деспотовац и Рековац; 
13) Народни музеј у Кикинди за територију
општина: Кикинда, Ада и Чока; 
14) Народни музеј у Крагујевцу за територију
општина: Крагујевац, Кнић, Баточина, Лапово и Рача; 
15) Народни музеј у Краљеву за територију
општина: Краљево, Врњачка Бања и Рашка; 
16) Народни музеј у Крушевцу за територију
општина: Крушевац, Александровац, Брус, Варварин, Ћићевац, Ражањ и Трстеник; 
17) Општински музеј у Косовској Митровици за
територију општина: Косовска Митровица, Лепосавић, Звечан, Зубин Поток, Србица
и Вучитрн; 
18) Завичајни музеј у Књажевцу за територију
општина: Књажевац и Сокобања; 
19) Народни музеј у Лесковцу за територију
општина: Лесковац, Бојник, Лебане и Медвеђа; 
20) Музеј Јадра у Лозници за територију општина:
Лозница, Мали Зворник, Крупањ и Љубовија; 
21) Музеј Крајине у Неготину за територију
општина: Неготин и Кладово; 
22) Народни музеј у Нишу за територију општина:
Ниш, Алексинац, Сврљиг, Мерошина, Дољевац и Гаџин Хан; 
23) Музеј „Рас” у Новом Пазару за територију
општина: Нови Пазар и Тутин; 
24) Музеј града Новог Сада за територију
општина: Нови Сад и Сремски Карловци; 
25) Музеј Војводине у Новом Саду за територију
општина: Бач, Бачка Паланка, Бачки Петровац, Беочин, Тител, Жабаљ, Темерин,
Врбас и Србобран; 
26) Народни музеј у Панчеву за територију
општина: Панчево, Ковин, Ковачица и Опово; 
27) Завичајни музеј у Параћину за територију
општина: Параћин и Ћуприја; 
28) Регионални музеј у Пећи за територију
општина: Пећ, Исток, Клина, Дечани и Ђаковица; 
29) Музеј Понишавља у Пироту за територију
општина: Пирот, Бабушница, Димитровград и Бела Паланка; 
30) Народни музеј у Пожаревцу за територију
општина: Пожаревац, Велико Градиште, Голубац, Мало Црниће, Кучево, Жабари,
Петровац и Жагубица; 
31) Музеј у Пријепољу за територију општина:
Пријепоље и Прибој; 
32) Музеј у Приштини за територију општина:
Приштина, Подујево, Обилић, Косово Поље, Глоговац, Липљан, Штимље, Урошевац,
Качаник, Косовска Каменица, Ново Брдо, Гњилане, Витина, Призрен, Гора, Штрпце,
Сува Река и Ораховац; 
33) Музеј Топлице у Прокупљу за територију
општина: Прокупље, Блаце, Житорађа и Куршумлија; 
34) Завичајни музеј у Руми за територију
општина: Рума, Инђија, Стара Пазова и Пећинци; 
35) Сенћански музеј за територију општина:
Сента, Кањижа и Нови Кнежевац; 
36) Музеј у Смедереву за територију општине
Смедерево; 
37) Центар за културу – Народни музеј Смедеревска
Паланка за територију општина: Смедеревска Паланка и Велика Плана; 
38) Градски музеј у Сомбору за територију
општина: Сомбор, Апатин, Кула и Оџаци; 
39) Музеј Срема у Сремској Митровици за
територију општина: Сремска Митровица, Шид и Ириг; 
40) Градски музеј у Суботици за територију
општина: Суботица, Бачка Топола и Мали Иђош; 
41) Народни музеј у Ужицу за територију општина:
Ужице, Бајина Башта, Косјерић, Пожега, Ариље, Чајетина, Нова Варош и Сјеница; 
42) Народни музеј у Чачку за територију општина:
Чачак, Лучани и Ивањица; 
43) Народни музеј у Шапцу за територију општина:
Шабац, Богатић, Владимирци и Коцељева. 
III 
Ово решење објавити у „Службеном гласнику Републике
Србије". 
 
 
Број
630-3514/95-02
У
Београду, 22. јуна 1995. године
Министар,
др
Нада Поповић-Перишић, с.р.