На основу члана 43. став 3. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), на предлог Министарства рада и социјалне политике, 
	
Влада доноси
 
ЗАКЉУЧАК

"Службени гласник РС", број 74 од 5. октобра 
	2011.
 
1. Усваја се Акциони план за спровођење Стратегије реинтеграције повратника по основу Споразума о реадмисији за 2011. и 2012. годину, који је саставни део овог закључка.
2. Овај закључак објавити у „Службеном гласнику Републике Србије”.
 
05 број 019-7378/2011
У Београду, 29. септембра 2011. године
Влада
Први потпредседник Владе –
заменик председника Владе,
Ивица Дачић, с.р.
 
 
АКЦИОНИ ПЛАНЗА СПРОВОЂЕЊЕ СТРАТЕГИЈЕ РЕИНТЕГРАЦИЈЕ ПОВРАТНИКА ПО ОСНОВУ СПОРАЗУМА О РЕАДМИСИЈИ ЗА 2011. И 2012. ГОДИНУ
I. УВОД
Акционим планом за спровођење Стратегије реинтеграције повратника по основу Споразума о реадмисији (у даљем тексту: Акциони план) утврђују се мере и активности за спровођење Стратегије реинтеграције повратника по основу Споразума о реадмисији (у даљем тексту: Стратегија), коју је Влада усвојила 13. фебруара 2009. године. Акциони план се односи на период од 2011. до 2012. године.
Овим акционим планом, на основу циљева утврђених Стратегијом, дефинисане су: 
	
1) специфичне мере и активности за спровођење Стратегије;
2) надлежне институције у спровођењу активности;
3) рокови за спровођење активности;
4) укупни трошкови спровођења активности и извори финансирања.
Специфичне мере и активности за спровођење Стратегије дефинисане су за сваки од специфичних циљева утврђених Стратегијом, имајући у виду потребу да се организационо, кадровски и материјално системски уреде активности за решавање вишеструких проблема повратника, као и приоритете и принципе Стратегије. Успешна реализација планираних мера и активности захтева пуно и активно учешће и координацију ресорних министарстава и других актера релевантних за проблеме реинтеграције повратника. За све дефинисане мере и активности надлежне институције ће развити детаљне активности неопходне за спровођење.
Стратегијом је дефинисан институционални оквир за њено спровођење, што представља основ за дефинисање надлежности за спровођење специфичних активности у овом акционом плану. За сваку од активности дефинисане су надлежне институције за спровођење. Имајући у виду сложеност дефинисаних мера и активности, као и чињеницу да је проблем реинтеграције повратника вишедимензионалан, веома мали број активности може се спровести кроз деловање само једне надлежне институције, тако да је за највећи део предвиђених мера и активности предвиђено партнерско деловање више институција. 
	
За сваку од предвиђених активности дефинисани су рокови за спровођење. Неке активности, које су део постојећих акционих планова неких институција, започете су ранијих година, како и стоји у Стратегији и Акционом плану. Такође, неке активности су дефинисане као континуиране, јер ће њихово спровођење трајати и након периода за који је Акциони план дефинисан. 
	
Акционим планом су дефинисани извори финансирања спровођења мера и активности. Назначени су извори финансирања из републичког буџета, буџета локалних самоуправа или донатора. 
	
Праћење спровођења Акционог плана вршиће Савет за интеграцију повратника по основу споразума о реадмисији (у даљем тексту: Савет), као и Тим за имплементацију Стратегије реинтеграције повратника по основу споразума о реадмисији. 
	
Скраћенице које се користе у тексту Акционог плана имају следеће значење:
МРСП – Министарство рада и социјалне политике
МУП – Министарство унутрашњих послова
МПН – Министарство просвете и науке
МЗ – Министарство здравља
МСП – Министарство спољних послова
МЕРР – Министарство економије и регионалног развоја
МЉИМПДУЛС – Министарство за људска и мањинска права, државну управу и локалну самоуправу
МФ – Министарство финансија
МЖСРПП – Министарство животне средине, рударства и просторног планирања
КИРС – Комесаријат за избеглице
НСЗ – Национална служба за запошљавање
ДКП – дипломатско конзуларно представништво 
II. ЦИЉЕВИ И МЕРЕ У 2011. И 2012. ГОДИНИ 
Општи циљ утврђен Стратегијом – Oдржива интеграција повратника у заједницу уз пуно поштовање културне и социјалне различитости, реализоваће се остваривањем специфичних циљева: успостављањем институционалног оквира и координирањем активностима, развијањем и применом програма прихвата повратника и програма интервентне подршке ради стварања механизма за њихову одрживу интеграцију, као и стварањем функционалних механизама уз оснаживање капацитета заједница и повратника неопходних за успешну реинтеграцију. 
	
Мере и активности за достизање специфичних циљева су:
1. Формирање међуресорних тела ради успостављања институционалног оквира и координираних активности неопходно је формирати међуресорна тела, оснажити стратешко партнерство институција са представницима локалних заједница, домаћих и међународних организација, активности заједнички планирати, координирати и имплементирати Стратегију у складу са међународним стандардима.
Тај специфичан циљ реализоваће се:
– изградњом и институционализацијом међуресорне сарадње кроз развој механизма за имплементацију и праћење политике у области повратка и интеграције. Интензивираће се рад Савета за интеграцију повратника по основу споразума о реадмисији;
– институционалним позиционирањем теме кроз укључивање послова који се односе на предлагање мера, организацију и координацију активности везаних за закључивање и праћење остваривања међународних споразума у области реадмисије, праћење положаја повратника, размену информација између институција у чијој је надлежности питање реинтеграције повратника и свих релевантних актера, у ресорне политике, планирање потребних средстава за израду додатних програма подршке за интеграцију;
– развојем мреже оперативних тела кроз министарства и институције као јединствене и увезане организационе структуре; 
	
– подизањем нивоа информисаности доносиоца одлука, креатора политике, самих повратника и јавности, путем размене информација са земљама из којих долазе повратници, информисања повратника, као и свих субјеката који својим активностима могу да допринесу успешној реинтеграцији у процесу реадмисије, о правима, могућностима и обавезама повратника, као и о свим питањима везаним за успешну интеграцију у ширу и ужу примајућу средину;
– подизањем капацитета институција и свих других актера укључених у систем, кроз редовну обуку свих актера у циљу развијања и пружања услуга у складу са међународним стандардима, даљим развојем законског оквира ради заштите и остваривања права миграната и проблема илегалне миграције, а применом механизама заштите људских права, као и њихово унапређење и надзор.
2. Развијање и примена програма прихвата повратника и програма интервентне подршке као интегралног дела механизма одрживе интеграције, кроз подршку локалним самоуправама, развојем механизма интервентне помоћи, обезбеђивањем средстава за пружање ургентне једнократне новчане помоћи;
3. Стварање функционалних механизама за реинтеграцију повратника уз оснаживање капацитета заједнице и повратника за успешну реинтеграцију, кроз пружање подршке локалним самоуправама и развојем механизама интервентне помоћи. 
	
III. ОЧЕКИВАНИ РЕЗУЛТАТИ
Остваривање циљева, мера и активности утврђених Акционим планом допринеће потпуној интеграцији повратника у примајућу средине, јединице локалне самоуправе, кроз њихово активно укључење у све процесе. Очекивани резултати су следећи:
– одржива интеграција повратника уз уважавање социјалног и културног аспекта интеграције, кроз стварање услова за прихват и збрињавање као и оспособљавање повратника за самосталан и равноправан живот; 
	
– активно укључивање јединица локалне самоуправе и развијање мреже услуга подршке у складу са потребама повратника, локалне заједнице и региона као допринос јачању њихових ресурса за задовољавање социјално заштитних потреба грађана и подршка процесу децентрализације;
– превенција настанка новог сиромаштва; 
– превенција секундарних миграција и контрола миграција;
– превенција трговине људима; 
– активно укључивање пословно способних повратника у свет рада са циљем смањења стопе незапослености; 
	
– развој руралних и депопулационих подручја;
– изградња поверења и међуетничке толеранције.
IV. ФИНАНСИЈСКА СРЕДСТВА 
Израда буџета Акционог плана извршена је на основу Меморандума о буџету и економској и фискалној политици за 2011. годину, са пројекцијама за 2012. и 2013. годину и систематизације специфичних циљева, мера и активности, а полазећи од елемената за израду финансијског плана који су доставили учесници у изради. Такође је било неопходно упознати се са циљевима и активностима из других националних стратегија које обухватају исте или сличне стратешке циљеве како би се избегао двоструки обрачун средстава по активностима.
Како су буџети Републике Србије и јединица локалне самоуправе ограничени, извршена је селекција најприоритетнијих активности, с тим што се очекује да се у наредној години да већи простор за реализацију предвиђених мера путем обезбеђивања већег износа финасијских средстава. 
	
У оквиру буџета предвиђена су и средства која би носиоци појединих активности требало да обезбеде преко међународних донатора. 
	
У случају да се донаторска средства не обезбеде, планиране активности могу бити реализоване само у оквиру средстава која су већ обезбеђена за редовно финансирање носилаца активности, с обзиром на то да за ове намене није могуће обезбедити додатна средства из буџета Републике Србије за 2011. годину. 
	
Такође, средства треба обезбедити и из приватног сектора (поготово за мере и активности које су приоритетне на нивоу локалне заједице), уз прихватање принципа друштвено одговорног пословања и активније укључивање у саму реализацију Акционог плана. 
	
Укупни пројектовани трошкови за примену Акционог плана износе 87.135.000,00 динара. Посматрано по годинама, за реализацију мера и активности у 2011. години потребно је издвојити 18.995.000,00 динара, а у 2012. години 68.140.000,00 динара. Планиране активности биће реализоване у оквиру средстава обухваћених финансијским плановима носилаца и учесника активности, а у складу са билансним могућностима буџета Републике. 
	
Прецизан износ средстава за реализацију активности за које су носиоци јединице локалне самоуправе сачиниће се након израде локалних акционих планова. 
	
V. ИМПЛЕМЕНТАЦИЈА АКЦИОНОГ ПЛАНА
Проблем интеграције повратника по основу споразума о реадмисији је тешко успешно сагледати без сарадње различитих актера у земљи и ван ње. Неопходно је формирати међуресорна тела, оснажити стратешко партнерство институција са представницима локалне заједнице, домаћих и међународних организација, у складу са међународним стандардима.
Постојећи институционални оквир обезбеђује капацитете на републичком и локалном нивоу за координацију процеса реализације. Због међуресорног карактера Акционог плана и сложености самог процеса спровођења предвиђених активности, неопходно је обезбедити сарадњу свих партнера, координацију и проток информација.
Савет као и Тим за имплементацију Стратегије реинтеграције повратника по основу споразума о реадмисији, прикупљају податке о повратницима и анализирају их, а такође и развијају механизме за праћење, извештавање и евалуацију Акционог плана. Савет, у складу са одлуком којом је образован, извештава Владу о реализованим активностима. 
	
Комесаријат за избеглице организује и координира примарни прихват и сарадњу са примајућим заједницама, имају одлучујућу улогу у оперативном спровођењу планираних активности на терену.
Систем праћења и евалуације обухвата све фазе и нивое спровођења Акционог плана. Обезбеђивањем повратних информација, овај систем је основ за унапређење и редефинисање појединих сегмената.
Основ за праћење и евалуацију је сам Акциони план, у оквиру кога су утврђени индикатори који су показатељи за мерење и процену остварености планираних мера и активности. За прикупљање и анализу података надлежно је свако министарство у скалу да својим делокругом као и Тим за имплементацију Стратегије реинтеграције повратника по основу споразума о реадмисији. Периодични извештаји о спровођењу активности предвиђених Акционим планом подносе се Влади.
 




VI. ЦИЉЕВИ, МЕРЕ И АКТИВНОСТИ ЗА РЕАЛИЗАЦИЈУ АКЦИОНОГ ПЛАНА ЗА СПРОВОЂЕЊЕ СТРАТЕГИЈЕ РЕИНТЕГРАЦИЈЕ ПОВРАТНИКА ПО ОСНОВУ СПОРАЗУМА О РЕАДМИСИЈИ ЗА ПЕРИОД ОД 2011. ДО 2012. ГОДИНЕ




ОПШТИ ЦИЉ: Одржива интеграција повратника у заједницу уз пуно поштовање социјалне и културне различитости




СПЕЦИФИЧНИ ЦИЉ 1: Успостављен институционални оквир и координација активности




1.

МЕРА 1: Изградња и институционализација међуресорне сарадње кроз развој механизама за имплементацију и праћење политике у области повратка и интеграције




Р.Б.

АКТИВНОСТИ

НОСИОЦИ

ОЧЕКИВАНИ РЕЗУЛТАТИ

ИНДИКАТОРИ

РОК

ИЗВОРИ ФИНАНСИРАЊА



2011.

2012.



1.1.

Интензивирање рада Савета за интеграцију повратника по основу Споразума о реадмисији.


МРСП, КИРС, Савет

Унапређење положаја повратника и њихова интеграција у друштво.


– број одржаних састанака Савета;
– број предложених мера и активности.

2011. година

буџет Републике Србије

буџет Републике Србије



1.2.

Унапређивање рад Тима за имплементацију Стратегије реинтеграције повратника по основу споразума о реадмисији ради ефикасније координације учесника у процесу реинтеграције.


Савет 

Ефикасна примена стратешких циљева и реализација активности. 
				

Постигнут степен реализације мера и активности предложених од стране Тима за имплементацију Стратегије реинтеграције повратника по основу споразума о реадмисији ради ефикасније координације учесника у процесу реинтеграције. 
				

Континуирано

буџет Републике Србије 2.500.000,00

буџет Републике Србије 3.000.000,00



1.3.

Извештавање о реализованим мерама и активностима утврђених Акционим планом. 
				

МЉИМПДУЛС, МРСП, МУП, МПН, МЗ, МСП, МЕРР, КИРС

Савет благовремено информисан о свим реализованим мерама и активностима утврђених Акционим планом.


Број извештаја.

Континуирано

буџет Републике Србије

буџет Републике Србије



2.

МЕРА 2: Институционално позиционирање теме кроз укључивање послова који се односе на предлагање мера, организацију и координацију активности везаних за закључивање и праћење остваривања међународних споразума у области реадмисије, праћење положаја повратника, размену информација између институција у чијој је надлежности питање реинтеграције повратника и свих релевантних актера, у ресорне политике




Р.Б.

АКТИВНОСТИ

НОСИОЦИ

ОЧЕКИВАНИ РЕЗУЛТАТИ

ИНДИКАТОРИ

РОК

ИЗВОРИ ФИНАНСИРАЊА



2011. година

2012. година



2.1.

Имплементирање активности предвиђених Акционим планом у програме рада министарстава.


МРСП, МПН, МЗ, МЕРР, МЉИМПДУЛС, МУП, КИРС

Активности предвиђене Акционим планом унете у програме министарстава.


Број донетих програма рада министарстава.

Годишње

буџет Републике Србије

буџет Републике Србије



2.2.

Дефинисање додатних буџетских средстава за реализацију материјалних давања из области социјалне и дечије заштите. 
				

МРСП

Обезбеђивање додатних средстава за реализацију материјалних давања из области социјалне и дечије заштите.


- број корисничких породица; - број лица корисника права. 


2011. година и даље континуирано

буџет Републике Србије

буџет Републике Србије



2.3.

Израда предлога пројекaта за финасирање из донаторских средстава.


Ресорна министарства

Обезбеђена средства за финансирање пројеката.

Број предлога пројеката достављених Делегацији Европске комисије и другим донаторима.


2011. година и даље континуирано

буџет Републике Србије - донаторска средства

буџет Републике Србије - донаторска средства



2.4.

Успостављање свеобухватне базе података о повратницима и њиховим потребама.


МУП, МРСП, КИРС

Успостављена и месечно ажурирана база података. 

Број повратника унетих у базу података.

2011. година и даље континуирано

буџет Републике Србије – донаторска средства500.000,00


буџет Републике Србије – донаторска средства 1.000,000,00




2.4.1.

Утврђивање категорија повратника које ће бити обухваћене базом.


Тим за имплементацију Стратегије реинтеграције повратника по основу споразума о реадмисији 
				

Повратници разврстани у категорије.

Утврђене категорије повратника обухваћене базом података.


2011.

буџет Републике Србије

буџет Републике Србије



3.

МЕРА 3: Развој мреже оперативних тела кроз министарства и институције као јединствене и увезане организационе структуре




Р.Б.

АКТИВНОСТИ

НОСИОЦИ

ОЧЕКИВАНИ РЕЗУЛТАТИ

ИНДИКАТОРИ

РОК

ИЗВОРИ ФИНАНСИРАЊА



2011. година

2012. година



3.1.

Изградња капацитета Одељења за путне исправе, Одсека за спровођење споразума о реадмисији.


МУП

Благовремена обрада података о повратницима и уступање надлежним министарствима.


Број и квалитет информација достављених министарствима.


2011. година и даље

буџет Републике Србије 750.000,00 и донаторска средства


буџет Републике Србије 750.000,00 и донаторска средства




3.2.

Кординирање и организовање примарног прихвата и сарадња са примајућим заједницама.


КИРС

Ефикаснo спровођење Стратегије и мера и активности из Акционог плана.


Организован прихват повратника у јединицама локалне самоуправе.


2011. година и даље

буџет Републике Србије 2.720.000,00 

буџет Републике Србије 4.080.000,00



3.2.1.

Обезбеђивање додатне обуке за запослене у организационој јединици КИРС-а која организује примарни прихват повратника.


КИРС

Организациона јединица КИРС-а има капацитете да одговори на захтеве повратника.


– број запослених који су завршили додатну обуку;
– број корисника којима је обезбеђена одговарајућа помоћ.


крај 2011. године

буџет Републике Србије

буџет Републике Србије



4.

МЕРА 4: Подизање нивоа информисаности доносиоца одлука, креатора политике, самих повратника и јавности 
				



Р.Б.

АКТИВНОСТИ

НОСИОЦИ

ОЧЕКИВАНИ РЕЗУЛТАТИ

ИНДИКАТОРИ

РОК

ИЗВОРИ ФИНАНСИРАЊА



2011. година

2012. година



4.1.

Размена информација са земљама из које долазе повратници.


МСП, МУП, КИРС

Размена информација ствара основ за благовремено планирање, прихват повратника и решавања проблема око даље реинтеграције.


Извршена анализа добијених информација о броју потенцијалних повратника.


2011. година и даље континуирано

буџет Републике Србије

буџет Републике Србије



4.2.

Информисање повратника о процесу реадмисије, правима, могућностима и обавезама повратника, као и о свим питањима везаним за успешну интеграцију у ширу и ужу примајућу средину.


МРСП, МСП, МУП, МЉИМПДУЛС, КИРС - Канцеларија за повратнике у процесу реадмисије на аеродрому “Никола Тесла”, прихватни центри


Повратници информисани о поступку остваривања права и могућности интеграције. Повратници у дипломатско конзуларним представништима упознати са правима, могућностима и обавезама.


Број поднетих захтева за признавање права.

2011. година и даље континуирано

буџет Републике Србије

буџет Републике Србије 2.950.000,00



4.2.1.

Редовно ажурирање сајта КИРС-а.

КИРС

Информације доступне заинтересованим странама.

Посебна страна на сајту КИРС-а ажурна и доступна заинтересованим корисницима.


2011. година и даље континуирано

буџет Републике Србије

буџет Републике Србије



4.2.2.

Ажурирање, штампање и дистрибуција информативног материјала. 
				

МЉИМПДУЛС, МСП, МРСП, КИРС

Информације доступне заинтересованим странама на четири страна језика (немачки, француски, албански и ромски). Доступне информације о условима за остваривање права из области социјалне заштите и финансијске подршке породици са децом.


Број дистрибуираних лифлета са информацијама о условима за остваривање права. 
				

2011. година и даље континуирано

буџет Републике Србије

буџет Републике Србије 1.000.000,00



4.2.3.

Организовање рада Канцеларије за повратнике у процесу реадмисије на аеродрому “Никола Тесла” 
				

МЉИМПДУЛС, КИРС

Благовремено обавештавање повратника о правима и обавезама при уласку у Републику Србију.


Канцеларија на аеродрому оперативна у две смене (дванаесто часовно радно време).


2011. година и даље континуирано

буџет Републике Србије

буџет Републике Србије



4.3.

Информисање и едукација стручних радника у систему социјалне заштите и другим јавним службама о процесу реадмисије.


МРСП, КИРС

Подигнути стручни капацитети и компетенција запослених у систему социјалне заштите, чиме се подиже и квалитет заштите повратника у процесу интеграције. Повећана ефикасност центара за социјални рад и градских и општинских служби дечије заштите.


– број акредитованих програма обуке;
– број одржаних обука за запослене у установама социјалне заштите и другим службама;
– број запослених који је завршио обуку;
– број информисаних повратника о њиховим правима.

2011. година и даље континуирано

буџет Републике Србије – ИПА 2011. 

буџет Републике Србије – ИПА 2012. 



4.3.1.

Информисање и едуковање стручних радника у систему социјалне заштите. Израда упутстава за поступање са повратницима у циљу остваривања права из области социјалне заштите и финансијске подршке породици са децом.


МРСП

Повећана ефективност у раду центара за социјални рад и градских и општинских служби дечије заштите.


– број акредитованих програма обуке; 
– број одржаних обука за запослене у установама социјалне заштите и другим службама;
– број запослених који је завршио обуку;
– број информисаних повратника о њиховим правима.

2011. година и даље континуирано

буџет Републике Србије – ИПА 2011. 

буџет Републике Србије – ИПА 2012. 



4.3.2.

Организовање редовних обука повереника КИРС-а и других чланова општинских и градских савета и других тела надлежних за миграције.


КИРС

Запослени у органима јединица локалне самоуправе обучени за решавање различитих проблема повратника. 
				

Број одржаних радионица.

2011. година и даље континуирано

буџет Републике Србије – ИПА 2011. 

буџет Републике Србије – ИПА 2012. 



4.4.

Информисање међународних и домаћих удружења и информисање јавности о реадмисији, потребама и проблемима повратника.


МСП, МФ, МРСП, КИРС и Савет

Створена социјална подршка за реинреграцију повратника, свест о проблемима повратника подигнута на виши ниво, а тиме и одговорност заједнице за задовољавање њихових потреба и заштиту њихових права. Међународна и домаћа удружења и јавност информисани о проблемима повратника. МСП преко ДКП остварило контакте са релевантним међународним организацијама.


– број лифлета
– број медијских промоција
– број округлих столова
– број натписа у средствима јавног информисања
– број учешћа и излагања представника Републике Србије на међународним конференцијама.


2011. година и даље континуирано

буџет Републике Србије – ИПА 2011. 

буџет Републике Србије – ИПА 2012. 



4.5.

Информисање јавности о условима путовања у земље шенгенског простора као и о условима боравка. 
				

Савет

Јавност упозната о условима путовања у земље шенгенског простора као и о условима боравка. 
				

– број лифлета
– број медијских промоција
– број округлих столова
– број натписа у средствима јавног информисања.

2011. година и даље континуирано

буџет Републике Србије –донаторска средства

буџет Републике Србије – донаторска средства



5.

МЕРА 5: Подизање капацитета институција и других актера укључених у систем




Р.Б.

АКТИВНОСТИ

НОСИОЦИ

ОЧЕКИВАНИ РЕЗУЛТАТИ

ИНДИКАТОРИ

РОК

ИЗВОРИ ФИНАНСИРАЊА



2011. година

2012. година



5.1.

Организовање редовних обука свих актера укључених у процес реинтеграције.


КИРС

Обучени сви актери укључени у процес реинтеграције.

Број организованих обука.

2011. година и даље континуирано

буџет Републике Србије - донаторска средства (Међународна организација за миграције)


буџет Републике Србије - донаторска средства



5.1.1.

Израда приручника за поступање у оквиру интеграције повратника.


КИРС

Ефикасније остваривање различитих права повратника.

Број одштампаних и дистрибуираних приручника за поступање у оквиру интеграције повратника. 
				

2011. година и даље континуирано

буџет Републике Србије - донаторска средства (Међународна организација за миграције)


буџет Републике Србије - донаторска средства (Међународна организација за миграције)




СПЕЦИФИЧНИ ЦИЉ 2: развијен и примењен програм прихвата повратника и програм интервентне подршке као интегралног дела механизма одрживе реинтеграције




1.

МЕРА 1: подршка локалним самоуправама



Р.Б.

АКТИВНОСТИ

НОСИОЦИ

ОЧЕКИВАНИ РЕЗУЛТАТИ

ИНДИКАТОРИ

РОК

ИЗВОРИ ФИНАНСИРАЊА



2011. година

2012. година



1.1.

Оснивање тела надлежних за реинтеграцију повратника по основу споразума о реадмисији у јединицама локалне самоуправе.


КИРС, органи јединице локалне самоуправе. 

У јединицама локалне самоуправе основана тела надлежна за реинтеграцију повратника.


Број јединица локалне самоуправе које су основале тела надлежна за реинтеграцију повратника.


2011. година и даље континуирано

буџет Републике Србије –донаторска средства 2.750.000,00 и буџет локалне самоуправе


буџет Републике Србије – Донаторска срдства 3.600.000,00 и буџет локалне самоуправе




1.2.

Спровођење обука чланова тела основаних у јединицама локалне самоуправе надлежних за израду локалних акционих планова за миграције.


КИРС

Заполени у органима јединица локалне самоуправе оспособљени да планирају активности неопходне за прихват и интеграцију повратника.


Број јединица локалне самоуправе које су усвојиле локални акциони план за миграције. 
				

2011. година и даље континуирано

буџет Републике Србије –донаторска средства 600.000,00


буџет Републике Србије –донаторска средства 450.000,00




1.3.

Организовање радионица и округлих столова у циљу развоја и кординације услуга у локалној заједници.


КИРС

Мрежа услуга у локалној заједници довољна да пружи одговарајућу услугу повратницима.


Број јединица локалне самоуправе које су укључене у рад округлих столова и тематских радионица. 
				

2011. година и даље континуирано

буџет Републике Србије –Донаторска средства 2.150.000,00


буџет Републике Србије – Донаторска средства 3.150.000,00




2.

МЕРА 2: развој механизама интервентне помоћи



Р.Б.

АКТИВНОСТИ

НОСИОЦИ

ОЧЕКИВАНИ РЕЗУЛТАТИ

ИНДИКАТОРИ

РОК

ИЗВОРИ ФИНАНСИРАЊА



2011. година

2012. година



2.1.

Одржавање смештајних капацитета постојећих центара и финансирање услуга смештаја и исхране у прихватним центрима.


КИРС

Континуирано обезбеђивање смештајних капацитета за интервентни прихват повратника и њихов смештај.


Рад прихватних центара за смештај повратника и број смештених породица.


2011. година и даље континуирано

буџет Републике Србије 2.750.000,00

буџет Републике Србије 3.600.000,00



2.2.

Идентификовање посебно угрожених лица и обезбеђивање средстава за пружање ургентне једнократне новчане помоћи. 
				

МРСП, јединице локалне самоуправе 

Висина обезбеђених средстава за пружање једнократних новчаних помоћи за приоретне групе.


Број остварених права на једнократну новчану помоћ (број појединаца и број породица) које остварују ово право. 
				

2011. година и даље континуирано

буџет Републике Србије 2.500.000,00

буџет Републике Србије 3.000.000,00



2.3.

Започињање процедура за прибављање личних докумената.


МУП, КИРС 

Повратници укључени у процедуре за добијање потребних личних докумената.


Број поднетих захтева за прибављање докумената.

2011. година и даље континуирано

буџет Републике Србије 400.000,00

буџет Републике Србије 600.000,00



2.4.

Обезбеђивање финансијских средстава за превоз и помоћ за путовање до пребивалишта односно боравишта.


КИРС

Обезбеђена помоћ за превоз повратника.

Износ обезбеђених финансијских средстава. 

2011. година и даље континуирано

буџет Републике Србије 3.000.000,00

буџет Републике Србије 4.000.000,00



2.5.

Обавештавање јединица локалне самоуправе о доласку повратника по реадмисији ради предузимања одговарајућих активности.


КИРС

Локалне заједнице припремљене за долазак повратника.

Успостављене сарадња са свим јединицама локалне самоуправе. 
				

2011. година и даље континуирано

буџет Републике Србије 45.000,00

буџет Републике Србије 80.000,00



СПЕЦИФИЧНИ ЦИЉ 3: Развијен и функционалан механизам за реинтеграцију уз оснажене капацитете заједнице и повратника за успешну реинтеграцију




1.

МЕРА 1: Подршка оснаживању заједница у спровођењу програма реинтеграције повратника.




Р.Б.

АКТИВНОСТИ

НОСИОЦИ

ОЧЕКИВАНИ РЕЗУЛТАТИ

ИНДИКАТОРИ

РОК

ИЗВОРИ ФИНАНСИРАЊА



2011. година

2012. година



1.1.

Информисање и обука запослених у органима јединица локалне самоуправе у процесу прихвата повратника.


МЉИМПДУЛС, КИРС 

Повратници интегрисани у локалној зајединици.

Број јединица локалне самоуправе у којима су одржани тренинзи.


2011. година и даље континуирано

буџет Републике Србије – донаторска средства 750.000,00


буџет Републике Србије – донаторска средства 850.000,00




1.2.

Оснивање инфо пунктова и центара за подршку у јединицама локалне самоуправе са највећим бројем повратника.


КИРС и органи јединица локалне самоуправе

Основани инфо пунктови и центри за подршку у јединицама локалне самоуправе.


Број повратника који су корисници услуга.

2011. година и даље континуирано

буџет Републике Србије и буџети локалне самоуправе

буџет Републике Србије и буџети локалне самоуправе



1.3.

Установљавање форума за размену најбољих искустава из праксе јединица локалне самоуправе које обезбеђују најбоље услове за радну интеграцију повратника. 
				

КИРС

Примена најбољих искустава из праксе.

Активан форум на сајту КИРС-а.

2011. година и даље континуирано

буџет Републике Србије 50.000,00

буџет Републике Србије 50.000,00



2.

МЕРА 2: Оспособљавања повратника за самосталан и равноправан живот уз пуно поштовање социјалних и културних различитости и пружену подршку базирану на испитаним потребама повратника.




Р.Б.

АКТИВНОСТИ

НОСИОЦИ

ОЧЕКИВАНИ РЕЗУЛТАТИ

ИНДИКАТОРИ

РОК

ИЗВОРИ ФИНАНСИРАЊА



2011. година

2012. година



2.1.

Развијање програма јачања кадровских и техничких капацитета надлежних органа у поступку регулисања личне документације.


МЉИМПДУЛС, МПН, МУП, МРСП, органи јединица локалне самоуправе


Обезбеђена лична документација повратницима и обезбеђен приступ правима из области социјалне, дечије и здравствене заштите и образовања.


Број повратника који имају личну документацију.

2011. година и даље континуирано

буџет Републике Србије 100.000,00

буџет Републике Србије 110.000,00



2.2.

Стварање услова и обезбеђивање подршке за јачање капацитета локалне самоуправе за стамбено збрињавање повратника.


МЖСРПП, КИРС, органи јединица локалне самоуправе 

Укључивање повратника у програме стамбеног збрињавања, социјалног становања и алтернативне облике стамбеног збрињавања као што је откуп напуштених домаћинстава. 
				

Број повратника укључених у програме стамбеног збрињавања.


2011. година и даље континуирано

буџет Републике Србије – ИПА 2011.

буџет Републике Србије – ИПА 2012.



2.2.1.

Оснивање стамбених агенција и других непрофитних стамбених организација у јединицама локалне самоуправе. 
				

Органи јединица локалне самоуправе

Успостављени основни предуслови за адекватно стамбено збрињавање повратника. 
				

Број решених социјалних стамбених потреба (кроз различите облике прибављања станова у јавном сектору за становање у закуп).


2011. година и даље континуирано

буџет локалне самоуправе 

буџет локалне самоуправе 



2.3.

Стварање услова и обезбеђивање подршке за јачање капацитета јединица локалне самоуправе за укључивање повратника у систем социјалне и здравствене заштите.


МРСП, МЗ, органи јединица локалне самоуправе 

Обезбеђена подршка за јачање капацитета органа јединица локалне самоуправе ради укључивање повратника у систем социјалне и здравствене заштите.


Број јединица локалне самоуправе укључених у систем подршке.


2011. година и даље континуирано

буџет Републике Србије и буџети локалне самоуправе

буџет Републике Србије и буџети локалне самоуправе



2.3.1.

Регресирање трошкова боравка у предшколској установи деце из материјално угрожених породица.


Органи јединица локалне самоуправе

Обезбеђено укључивање деце у предшколске установе.

Број деце укључене у предшколске установе.

2011. година и даље континуирано

буџет локалне самоуправе 

буџет локалне самоуправе 



2.3.2.

Израда и дистрибуција упутства за здравствене установе у вези лица која су у поступку реадмисије.


МЗ 

Успостављен механизам информисања установа здравствене заштите.


Број установа којима је дистрибуирано упутство.

2011. година и даље континуирано

буџет Републике Србије

буџет Републике Србије



2.3.3.

Организовање здравствених и васпитних програма прилагођених повратницима у циљу ране превенције и раног откривања и лечења патолошких стања.


МЗ 

Реализовани здравствени и васпитни програми.

Број и врста здравствених и васпитних програма реализованих на нивоу примарне здравствене заштите прилагођених повратницима.


2011. година и даље континуирано

буџет Републике Србије

буџет Републике Србије



2.4.

Стварање услова и обезбеђивање подршке за јачање капацитета органа јединице локалне самоуправе за укључивање повратника у образовни систем и сферу рада.


МЕРР, МЉИМПДУЛС, МПН, КИРС, НСЗ, органи јединице локалне самоуправе 
				

Створени услови и обезбеђена подршка за јачање капацитета органа јединице локалне самоуправе за укључивање повратника у образовни систем и сферу рада.


Број повратника укључених у образовни систем и сферу рада.


2011. година и даље континуирано

буџет Републике Србије 900.000,00

буџет Републике Србије 1.550.000,00



2.4.1.

Подршка у редефинисању постојећих локалних стратегија и акционих планова.


Органи јединице локалне самоуправе

Локалне стратегије и акциони планови су израђени, буџетирани и имплементирани.


Број израђених, буџетираних и имплементираних локалних стратегија и акционих планова.


2011. година и даље континуирано

буџет Републике Србије 500.000,00

буџет Републике Србије 500.000,00



2.4.2.

Обезбеђивање помоћи у учењу деци из маргинализованих група која имају слабија постигнућа: – израда посебних програма подршке у оквиру школских програма и годишњег програма рада; – сарадња школа са удружењима која имају акредитоване програме.


МПН, школске управе, удружења

Унапређен образовни ниво деце.

Број деце која похађају неки од облика помоћи; Степен побољшања школских постигнућа.


2011. година 

буџет Републике Србије

буџет Републике Србије 300.000,00



2.4.3.

Развијање посебних програма рада са децом из маргинализованих група: – израда инклузивног програма подршке за децу која су укључена у редовну наставу; – израда програма за прерасле основце и средњошколце, припрема, организовање и спровођење разредних испита за упис у следећи разред; – припрема и организовање континуираног школовања.


МПН 

Израђени инклузивни програм подршке; развијени и публиковани програми, настали на основу анализе истраживања и резултата већ примењиваних програма у установама или у оквиру рада удружења; развијени програми који би деци из маргинализованих група омогућили учење српског језика пре почетка или наставка даљег школовања.


– Број деце из маргинализованих група обухваћених програмом;
– број израђених и примењених програма. 

2011. година

буџет Републике Србије

буџет Републике Србије 350.000,00



2.4.4.

Обука постојећег васпитачког и наставног кадра: – имплементација посебних, односно специфичних образовних програма за поједине потребе деце из маргинализованих група; – израда нових образовних програма; – усавршавање постојећих образовних програма; – примена интерактивних метода подучавања, односно учења; – индивидуализација образовног процеса; – сарадња са породицом; – хоризонтално учење.


МПН, локалне органи јединица локалне самоуправе, удружења која имају акредитоване програме.


Обучен васпитачки и наставнички кадар који примењује и израђује посебне програме за рад са децом из маргинализованих група. 
				

– број васпитача и наставника који су прошли обуку
– број наставника који примењују и израђују посебне програме.


2011. година и даље континуирано

буџет Републике Србије 400.000

буџет Републике Србије 400.000



2.4.5.

Обезбеђивање приступа праву на рад и запошљавање; стварање финансијски одрживих модела привређивања и обезбеђивање права на рад и запошљавање.


МРСП, МЕРР, НСЗ и локалне службе за запошљавање

Створени услови за обезбеђен приступ мерама Националног акционог плана запошљавања за 2011. годину.


Број радно способних повратника који су обухваћени мерама из Националног акционог плана запошљавања за 2011. годину.


2011. година и даље континуирано

буџет Републике Србије и буџет локалне самоуправе

буџет Републике Србије и буџет локалне самоуправе



2.5.

Оснивање посебног фонда у јединицама локалне самоуправе (дефинисати буџетску линију за подршку програмима интеграције свих маргинализованих група, а посебно за програме реинтеграције повратника по основу Споразума о реадмисији).


Органи јединица локалне самоуправе

Дефинисана буџетска линија за подршку програмима интеграције свих маргинализованих група, а посебно за програме реинтеграције повратника по основу Споразума о реадмисији.


Број јединица локалне самоуправе које су дефинисале буџетску линију.


2011. година и даље континуирано

буџет локалне самоуправе прецизно ће се дефинисати након израде локалних акционих планова


буџет локалне самоуправе прецизно ће се дефинисати након израде локалних акционих планова




Укупно потребна финансијска средства у 2011. години за реализацију Акционог плана


18.995.000,00 



Из донаторских средстава обезбедити 6.750.000,00 из буџета Републике Србије 12.245.000,00


 



Укупно потребна финансијска средства у 2012. години за реализацију акционог плана 
				

68.140.000,00 



буџет Републике Србије 59.090.000,00

 



Донаторска средства 9.050.000

 



Укупно 2011. и 2012. година 

87.135.000,00