На основу члана 5. став 2. Закона о јавним путевима
(„Службени гласник РС”, бр. 101/05 и 123/07) и члана 42. став 1. Закона о Влади
(„Службени гласник РС”, бр. 55/05, 71/05 – исправка, 101/07 и 65/08),

Влада доноси

  

УРЕДБУ

о критеријумима
за категоризацију државних путева

„Службени
гласник РС“, број 37 од 22 маја 2009.

  

I. УВОДНЕ
ОДРЕДБЕ

 

Члан
1.

Овом уредбом утврђују се критеријуми за категоризацију
државних путева I реда и државних путева II реда.

 

Члан
2.

Поједини изрази употребљени у овој уредби имају следеће
значење:

1) макрорегионална саобраћајна тежишта су насеља
са више од 100.000 становника у континуално изграђеном подручју са временским радијусом
свакодневне гравитације становништва из ширег подручја 45–60 минута, а која су административни,
културни, образовни, привредни, снабдевачки, здравствени и сл. центри више региона
и/или Републике Србије са бројним функцијама међународног значаја;

2) регионална саобраћајна тежишта су насеља са
50.000 до 100.000 становника у гравитационом подручју са временским радијусом свакодневне
гравитације становништва 30–45 минута, а која су административни, културни, образовни,
привредни, снабдевачки, здравствени  и сл. центри региона и/или више општина;

3) подручна саобраћајна тежишта су насеља са
10.000 до 50.000 становника која својим садржајима покривају увећани ниво свакодневних
потреба становништва, као и ограничени број и обим повреминих потреба са временским
радијусом свакодневне гравитације становништва 15–30 минута, а која су мањи центри
производње, занатства и делатности услуга са ограниченим нивоом административних,
културних, образовних, здравствених функција;

4) степен опслуживања територије и становништва уз
државни пут I реда је непосредна гравитациона зона путног потеза државног пута I
реда која обухвата већи број становника, односно већи број саобраћајних тежишта
вишег реда (државна, макрорегионална и  регионална);

5) степен опслуживања територије и становништва уз
државни пут II реда је непосредна гравитациона зона путног потеза државног пута
II реда која обухвата већи број становника, односно већи број саобраћајних тежишта
нижег реда (регионална, подручна, општинска);

6) степен директности међусобног повезивања саобраћајних
тежишта је фактор одступања (обилазни фактор) дужине путног потеза у односу на идеалну
дужину између два саобраћајна тежишта. Предност има потез са мањим фактором.

  

II.
КРИТЕРИЈУМИ ЗА КАТЕГОРИЗАЦИЈУ ДРЖАВНИХ ПУТЕВА И РЕДА

 

Члан
3.

Путеви се категоришу као државни путеви I реда ако
одговарају једном од примарних или секундарних критеријума.

 

1. Примарни
критеријуми

 

Члан
4.

Путеви се категоришу као државни путеви И реда ако:

1) су део мреже међународних Е – путева на територији
Републике Србије, сходно Европском споразуму о главним међународним саобраћајним
артеријама;

2) су саобраћајно повезани са путевима на територијама
суседних држава који одговарају категорији државног пута I реда;

3) повезују државна, макрорегионална и/или најважнија
регионална саобраћајна тежишта.

 

2. Секундарни
критеријуми

 

Члан
5.

Путеви се категоришу као државни путеви И реда ако:

1) је просечни годишњи дневни саобраћај (у даљем
тескту: ПГДС) у 2007. години  већи од 5000 возила на дан;

2) обезбеђују степен опслуживања територије и становништва
уз државни пут I реда;

3) обезбеђују степен директности међусобног повезивања
државних, макрорегионалних и/или најважнијих регионалних саобраћајних тежишта.

 

III.
КРИТЕРИЈУМИ ЗА КАТЕГОРИЗАЦИЈУ ДРЖАВНИХ ПУТЕВА ИИ РЕДА

 

Члан
6.

Путеви се категоришу као државни путеви II реда ако
одговарају једном од примарних или секундарних критеријума.

 

1. Примарни
критеријуми

 

Члан
7.

Путеви се категоришу као државни путеви ИИ реда ако:

1) међусобно повезују регионална саобраћајна тежишта
или најважнија подручна саобраћајна тежишта;

2) повезују регионална саобраћајна тежишта или најважнија
подручна саобраћајна тежишта са мрежом државних путева I реда;

3) су саобраћајно повезани са путевима на територијама
суседних држава који одговарају категорији државног пута II реда;

4) су паралелни са мрежом државних путева I реда
на којима се захтева обезбеђење највишег нивоа контроле приступа (аутопутеви и сл.).

 

2. Секундарни
критеријуми

 

Члан
8.

Путеви се категоришу као државни путеви II реда ако:

1) је просечни годишњи дневни саобраћај (у даљем
тескту: ПГДС) у 2007. години већи од 1500 возила на дан;

2) обезбеђују степен опслуживања територије и становништва
уз државни пут II реда; 

3) обезбеђују степен директности повезивања регионалних
саобраћајних тежишта и/или најважнијих подручних саобраћајних тежишта међусобно
или са мрежом државних путева I реда.

 

IV.
ЗАВРШНА ОДРЕДБА

 

Члан
9.

Ова уредба ступа на снагу осмог дана од дана објављивања
у „Службеном гласнику Републике Србије”.

 
 

05 број
110-2637/2009

У Београду,
14. маја 2009. године

Влада

Председник,

др Мирко
Цветковић, с.р.