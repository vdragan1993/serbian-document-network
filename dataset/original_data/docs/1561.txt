На
основу члана 43. став 3. Закона о Влади („Службени гласник РС”, бр. 55/05,
71/05 – исправка, 101/07 и 65/08),
Влада
доноси
 
ЗАКЉУЧАК
„Службени гласник РС“, број 81 од 2. октобра
2009.
 
 
1.
Усваја се Акциони план за спровођење Националне стратегије за борбу против организованог
криминала, који је саставни део овог закључка.
 
2.
Овај закључак објавити у „Службеном гласнику Републике Србије”.
  
05 број 021-6003/2009-1
У Београду, 24. септембра 2009.
године
Влада
Први потпредседник Владе –
заменик председника Владе,
Ивица Дачић,
с.р.
 
 
 
АКЦИОНИ ПЛАН
за спровођење Националне стратегије за борбу
против организованог криминала
 
I. УВОД
 
Националном
стратегијом за борбу против организованог криминала („Службени гласник РС”, број
23/09) – (у даљем тексту: Стратегија), предвиђено је да се Акционим планом за спровођење
Националне стратегије за борбу против организованог криминала (у даљем тексту: Акциони
план) уреде појединачни циљеви и начини остваривања постављених циљева, као и конкретне
активности надлежних извршилаца за одабрано буџетско раздобље.
Акциони
план представља скуп конкретних мера, активности и задатака којима се планира реализација
основних циљева предвиђених Стратегијом. 
Предвиђене
мере и активности у Акционом плану одређене у сагласности са Националним програмом
за интеграцију у Европску унију.
Носиоци
активности и задатака су надлежни државни органи – носиоци борбе против организованог
криминала, јединице локалне самоуправе, субјекти цивилног друштва (невладине организације,
удружења грађана, медији, струковна удружења и др.) и приватни сектор.
У
остварењу тих циљева нужно је заједничко деловање надлежних државних органа, са
подељеном одговорношћу, имајући у виду мултидисциплинарност ове проблематике. На
националном нивоу потребно је континуирано обезбеђивати финансијске, законодавне
и институционалне услове потребне за спровођење свих активности и задатака из Акционог
плана. При томе, веома је важна улога шире друштвене заједнице, где је потребно
посебно истаћи значај сарадње државних институција, грађана, цивилног друштва и
приватног сектора на спровођењу мера у борби против организованог криминала.
Сви
носиоци борбе против организованог криминала израдиће своје секторске акционе планове
у року од 90 дана након усвајања Акционог плана.
 
II. ЦИЉ АКЦИОНОГ ПЛАНА
 
Циљ
Акционог плана је имплементација Стратегије, кроз испуњавање њених основних циљева
спровођењем мера, активности и задатака. 
Стратегија
дефинише следеће циљеве:
–
развијање проактивног приступа у борби против организованог криминала;
–
повећање ефикасности у борби против организованог криминала одговарајућом применом
превентивног и репресивног деловања, као и одузимање имовине проистекле извршењем
кривичног дела;
–
хармонизација националног законодавства са међународним стандардима у области борбе
против организованог криминала;
–
јачање капацитета (људских и материјално-техничких) свих државних органа који учествују
у борби против организованог криминала;
–
јачање сарадње на националном, регионалном и међународном нивоу;
–
јачање сарадње између државних органа, приватног сектора и цивилног друштва.
Циљ
Акционог плана ће се спровести кроз усклађен рад државних органа – носилаца борбе
против организованог криминала чијим ће радом координирати Радно тело Владе предвиђено
Стратегијом. 
За
праћење имплементације Стратегије и периодично преиспитивање извршења мера, активности
и реализације задатака, Радно тело Владе може формирати посебан тим.