На
основу члана 15. став 2. и члана 23. став 2. Закона о државној управи („Службени
гласник РС”, број 79/05) и члана 13. став 1. тачка 2. Закона о спречавању прања
новца („Службени гласник РС”, бр. 107/05 и 117/05 – исправка), на предлог директора
Управе за спречавање прања новца, 
Министар
финансија доноси
 
 
ПРАВИЛНИК
о остваривању права и
обавеза из радног односа запослених у Министарству финансија - Управи за спречавање
прања новца
„Службени
гласник РС“, број 14 од 20. фебруара 2006.
 
 
I. ОСНОВНЕ ОДРЕДБЕ
 
Члан 1.
Права,
обавезе и одговорности из радног односа запослених у Министарству финансија – Управи
за спречавање прања новца (у даљем тексту: Управа) остварују се у складу са законом
и овим правилником.
 
Члан 2.
Овим
правилником уређују се: звања, плате, накнаде зарада, критеријуми за стимулативно
награђивање, признања, вођење дисциплинског поступка и изрицање дисциплинских мера,
као и овлашћења за вођење дисциплинског поступка и преношење тог овлашћења
 
II. ЗВАЊА ЗАПОСЛЕНИХ
 
Члан 3.
Запослени
у Управи стичу звања у складу са законом којим се уређују радни односи у државним
органима.
 
III. ПЛАТЕ, НАКНАДЕ ЗАРАДЕ,
ПРИЗНАЊА И КРИТЕРИЈУМИ ЗА СТИМУЛАТИВНО НАГРАЂИВАЊЕ
 
Члан 4.
Постављена
лица и запослени у Управи за свој рад примају плату и накнаде зараде и остварују
право на признања која се утврђују по основу непосредне примене одредаба закона
којим се уређују плате у државним органима и јавним службама, закона којим се уређују
радни односи у државним органима, аката Владе донетих за извршавање тих закона
(у даљем тексту: акт Владе), односно по основу супсидијарне примене закона којим
се уређују радни односи, као и примене одредаба овог правилника.
 
Члан 5.
Критеријуми
за стимулативно награђивање, изражено кроз право на увећање коефицијената утврђених
актом Владе, јесу значај послова радног места, специфичност и ризик послова који
се врше и ванредно повећање обима редовних послова.
 
Члан 6.
Постављена
лица у Управи имају право на увећање коефицијента утврђеног актом Владе по основу
значаја послова радног места и то за 1,00.
 
Члан 7.
Запослени
у Управи имају право на увећање коефицијента утврђеног актом Владе по основу специфичних
услова и ризика послова које врше, и то:
–
виши саветник за 9,50
–
саветник за 9,50
–
самостални стручни сарадник за 9,40
–
виши стручни сарадник за 9,40
–
стручни сарадник и преводилац за 7,50
–
виши сарадник за 5,80
–
сарадник за 2,90
–
виши референт за 2,50
–
референт за 2,00
 
Члан 8.
Запослени
у Управи који врше послове иницирања за усаглашавање правног система у области спречавања
прања новца, по основу ванредног повећања обима редовних послова кроз непрекидну
сарадњу са међународним институцијама и стално учешће у међуресорним радним групама,
имају право на увећање коефицијента утврђеног актом Владе за 10%.
 
IV. ВОЂЕЊЕ ДИСЦИПЛИНСКОГ
ПОСТУПКА, ПРЕНОШЕЊЕ ОВЛАШЋЕЊА ЗА ВОЂЕЊЕ ТОГ ПОСТУПКА И ИЗРИЦАЊЕ ДИСЦИПЛИНСКИХ МЕРА
 
Члан 9.
На
утврђивање одговорности (материјалне и дисциплинске) постављених лица и запослених
у Управи примењују се одредбе закона којим се уређују радни односи у државним органима,
ако овим правилником није друкчије утврђено.
 
Члан 10.
Дисциплински
поступак против запосленог у Управи води Дисциплинска комисија коју образује директор
Управе.
Дисциплинску
комисију чине председник, два члана и њихови заменици са мандатом од две године.
Административне,
техничке и стручне послове за потребе рада Дисциплинске комисије врши запослени
коме је према акту о унутрашњем уређењу и систематизацији радних места у Управи
то у опису радног места предвиђено.
 
Члан 11.
Председник
Дисциплинске комисије руководи радом Дисциплинске комисије, заказује јавнурасправу,
одређује време и место њеног одржавања, доставља позиве учесницима у поступку, у
року од најмање осам дана пре одржавања јавне расправе.
 
Члан 12.
Дисциплинска
комисија утврђује предлог о дисциплинској одговорности запосленог, начину окончања
дисциплинског поступка, односно предлог дисциплинске мере – већином гласова.
О
току већања и гласања Дисциплинске комисије води се записник. 
 
Члан 13.
Директор
Управе, на основу предлога Дисциплинске комисије, доноси решење којим се запослени
оглашава кривим и изриче му се дисциплинска мера, ослобађа од одговорности или се
поступак обуставља.
 
V. ЗАВРШНА ОДРЕДБА
 
Члан 14.
Овај
правилник ступа на снагу наредног дана од дана објављивања у „Службеном гласнику
Републике Србије”.
 
08 број 112-01-1/ 24-2006
У Београду, 7. фебруара 2006.год. 
Министар,
Млађан Динкић, с.р