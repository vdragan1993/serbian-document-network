Редакцијски пречишћен текст

 
 
На основу члана 8. став 2. Закона о забрани развоја, производње, складиштења и употребе хемијског оружја и о његовом уништавању („Службени гласник РС”, број 36/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),
Влада доноси
 
ОДЛУКУ
о образовању Комисије Републике Србије за спровођење Конвенције о забрани развоја, производње, складиштења и употребе хемијског оружја и о његовом уништавању
"Службени гласник РС", 
бр. 11 од 22. фебруара 2011, 71 од 26. септембра 2011, 25 од 4. 
априла 2012, 102 од 22. новембра 2013, 110 од 14. октобра 2014.
 
 
1. Образује се Комисија Републике Србије за спровођење Конвенције о забрани развоја, производње, складиштења и употребе хемијског оружја и о његовом уништавању (у даљем тексту: Комисија).
 
2. Комисија прати и координира активности у вези са спровођењем међународних обавеза Републике Србије из Конвенције о забрани развоја, производње, складиштења и употребе хемијског оружја и о његовом уништавању, сарађује са Секретаријатом Организације за забрану хемијског оружја и националним телима других држава чланица Конвенције, као и са међународном инспекцијом.
 
3. У Комисију се именују:
1) за председника:*
– Чедомир Радојковић, 
амбасадор у Министарству спољних послова,*
2) за заменика председника:**
– пуковник Зоран Шегрт, Управа за војно здравство у Министарству 
одбране;**
3) за чланове:**
– Јасмина Роскић, начелник Одељења за међународне споразуме, 
јавно-приватнa партнерствa и концесије и спољну трговину контролисаном робом у 
Министарству трговине, туризма и телекомуникација;**
– Иван Зарев, начелник Управе за превентивну заштиту, Сектор за ванредне 
ситуације у Министарству унутрашњих послова;**
– Сузана Андрејевић Стефановић, саветник за спровођење међународних 
конвенција у области управљања хемикалијама у Министарству пољопривреде и 
заштите животне средине;**
– Весна Врачар, руководилац Групе за аналитичко праћење инструмената 
царинске спољнотрговинске заштите у Министарству финансија – Управа царине;**
– др Снежана Пантић Аксентијевић, руководилац Групе за јавно здравље у 
Сектору за јавно здравље и програмску здравствену заштиту у Министарству 
здравља;**
4) за заменике чланова:**
– Љиљана Рауш, шеф Одсека за надзор објеката за производњу експлозивних 
материјала, Управа за превентивну заштиту, Сектор за ванредне ситуације у 
Министарству унутрашњих послова;**
– др Борка Стојковић, саветник у Сектору за јавно здравље и програмску 
здравствену заштиту у Министарству здравља;**
– Снежана Милић, самостални саветник у Министарству трговине, туризма и 
телекомуникација;**
– потпуковник Станислав Мијаиловић, Управа за планирање и развој у 
Министарству одбране;**
– мајор Стевица Прчић, Управа за међународну војну сарадњу у Министарству 
одбране;**
– Лепосава Живановић, саветник у Групи за инструменте царинске и 
спољнотрговинске заштите, Сектор за тарифске послове у Министарству финансија – 
Управа царина;**
– Драгана Босиљчић, шеф Одсека за хемикалије и биоцидне производе у 
Министарству пољопривреде и заштите животне средине;**
– Марко Самарџија, саветник у Сектору за контролу наоружања у Министарству 
спољних послова.**
 

*Службени гласник РС, број 102/2013

**Службени гласник РС, број 110/2014
 
4. Комисија се састаје по потреби, а најмање једном у шест месеци.
 
5. Даном ступања на снагу ове одлуке престаје да важи Одлука о образовању Комисије Републике Србије за спровођење Конвенције о забрани развоја, производње, складиштења и употребе хемијског оружја и о његовом уништавању („Службени гласник РС”, број 69/06).
 
6. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-989/2011
У Београду, 17. фебруара 2011. године
Влада
Први потпредседник Владе –
заменик председника Владе, 

Ивица Дачић, 
с.р.