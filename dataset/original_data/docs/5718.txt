Редакцијски пречишћен текст
 
 
На основу члана 124. став 9. Закона о ветеринарству („Службени гласник Републике Србије”, бр. 91/05 и 30/10),
Министар пољопривреде, шумарства и водопривреде доноси 
 
ПРАВИЛНИК
o условима за некомерцијално кретање кућних љубимаца за које није потребно решење за увоз и транзит, као и о изгледу и садржини обрасца уверења (сертификата) за те пошиљке
"Службени гласник РС", бр. 11 од 22. 
фебруара 2011, 60 од 6. јуна 2014, 65 од 27. јуна 2014 - 
исправка
 
1. Уводне одредбе
Члан 1. 
Овим правилником ближе се прописују услови за некомерцијално кретање кућних љубимаца за које није потребно решење за увоз и транзит, као и изглед и садржина обрасца уверења (сертификата) за те пошиљке.
Члан 2.
Одредбе овог правилника односе се на следеће врсте кућних љубимаца, и то на: 

1) псе и мачке; 
2) крзнашице;
3) остале животиње, и то:
(1) бескичмењаке, изузев пчела и ракова,
(2) украсне тропске рибице,
(3) водоземце, 
(4) све врсте птица, изузев живине,
(5) гмизавце, 
(6) сисаре (глодари и домаћи кунићи).
Члан 3. 
Поједини изрази употребљени у овом правилнику имају следеће значење:
1) некомерцијално кретање кућних љубимаца јесте свако премештање * кућних љубимаца који нису намењени за продају или други вид преноса трећим лицима, а које подразумева премештање кућних љубимаца, односно њихово уношење
или поновно изношење*, транзит, изношење или поновно уношење на подручје Републике Србије, у пратњи власника или другог одговорног лица које је овлашћено од стране власника;

1а) кућни љубимци јесу животињске врсте из 
члана 2. овог правилника које за време некомерцијалног кретања прати њихов 
власник или друга одговорна особа, овлашћена од власника;*
2) пасош јесте идентификациони документ кућног 
љубимца који садржи податке о власнику или држаоцу животиње, име животиње, њен 
датум рођења, расу, пол, микрочип, вакцинације, дијагностичка испитивања и 
остале податке о животињи у складу са прописом којим се уређује начин 
обележавања и регистрације одређених кућних љубимаца и којим се омогућује 
контрола порекла и здравственог стања кућног љубимца;* 
3) уверење (сертификат) јесте
међународна ветеринарска потврда, која се може издавати у писaнoj или 
eлeктрoнскoj форми, а којом се потврђује здравствени статус земље, здравствено 
стање кућних љубимаца и остали ветеринарско-санитарни услови који морају бити 
испуњени ради омогућавања кретања кућних љубимаца у међународном промету.*
 
*Службени гласник РС, број 
60/2014
 
2. Услови за некомерцијално кретање кућних љубимаца за које није потребно решење за увоз и транзит

Члан 4.
Некомерцијално кретање кућних љубимаца за које није потребно решење за 
увоз и транзит може се вршити у складу са законом којим се уређује ветеринарство 
и ако су испуњени услови у погледу здравственог статуса земље, односно када се 
ради о кућним љубимцима из члана 2. тач. 1) и 2) овог правилника услови у 
погледу повољне епизоотиолошке ситуације у вези са беснилом, као и услови у 
погледу здравственог стања кућних љубимаца и остали ветеринарско-санитарни 
услови прописани овим правилником.*
Листа земља са повољном епизоотиолошком ситуацијом у вези са беснилом дата је у Прилогу 1 – Листа земаља са повољном епизоотиолошком ситуацијом у вези са беснилом, који је одштампан уз овај правилник и чини његов саставни део (у даљем тексту: Прилог 1).
 
*Службени гласник РС, број 
60/2014
 
а) Услови за некомерцијално кретање кућних љубимаца који се уносе из земаља чланица Европске уније
Члан 5.
За уношење, транзит и поновно изношење пет или мање од пет истих* кућних љубимаца из члана 2. тач. 1) и 2) овог правилника са подручја земаља наведених у делу А и Б Прилога 1
у Републику Србију*, треба да буду испуњени следећи услови: 
1) да су кућни љубимци трајно обележени на прописан начин;
2) да кућне љубимце прати пасош издат од стране овлашћеног ветеринара одређене земље, којим се потврђује:
(1) да је кућни љубимац вакцинисан или ревакцинисан против беснила регистрованом инактивисаном вакцином која садржи најмање једну антигенску јединицу по дози (WHO стандард) и која је урађена у складу са упутством произвођача вакцине, у случају да се ради о кућном љубимцу старијем од три месеца;

(2) да је протекао 21 дан од дана вакцинације, у случају прве вакцинације против беснила;

(3) да је кућни љубимац од рођења боравио на истом месту и није био у контакту са дивљим животињама које су могле бити изложене инфекцији или се креће у пратњи мајке од које је још увек зависан, у случају да се ради о кућним љубимцима који су млађи од три месеца и нису вакцинисани.

За уношење, транзит и поновно изношење више од пет истих кућних љубимаца 
из члана 2. тач. 1) и 2) овог правилника са подручја земаља наведених у делу А и 
Б Прилога 1 у Републику Србију, поред услова из става 1. овог члана, те кућне 
љубимце треба да прати уверење (сертификат) из члана 9. став 1. тачка 2) овог 
правилника.*
 
*Службени гласник РС, број 
60/2014
 
Члан 6.
Приликом изношења, транзита и поновног уношења истих кућних љубимаца из 
члана 2. тач. 1) и 2)* овог правилника из Републике Србије на подручје земаља наведених у делу А и Б Прилога 1, треба да буду испуњени следећи услови:
1) да су кућни љубимци трајно обележени у складу са прописом којим се уређује обележавање животиња;
2) да кућне љубимце, у зависности од њиховог броја, прати уверење (сертификат) 
из члана 9. став 1. тач. 1) или 2) овог правилника* издато од стране овлашћеног органа и пасош издат од стране овлашћеног ветеринара, којим се потврђује:
(1) да је кућни љубимац вакцинисан или ревакцинисан против беснила регистрованом инактивисаном вакцином која садржи најмање једну антигенску јединицу по дози (WHO стандард) и која је урађена у складу са упутством произвођача вакцине, у случају да се ради о животињи старијој од три месеца,
(2) да је кућни љубимац био подвргнут тестирању серума крви на висину титра специфичних неутрализирајућих антитела против вируса беснила, и то са граничним титром од најмање 0,5 IU/ml у лабораторији која је овлашћена од стране Европске уније, најмање 30 дана после вакцинације и три месеца пре изношења, с тим што се тестирање серума крви не мора понављати за животиње које су после претходне титрације биле редовно ревакцинисане у интервалима одређеним у упутству произвођача вакцине.
Кућни љубимци из члана 2. тач. 1) и 2) овог правилника који су млађи од 
три месеца не могу се износити и транзитирати из Републике Србије на подручја 
земаља наведених у делу А и Б Прилога 1 док не достигну старост од три месеца 
прописану за вакцинисање и ако после вакцинисања нису били подвргнути тестирању 
серума крви на висину титра специфичних неутрализирајућих антитела на вирус 
беснила, осим ако надлежни орган тих земаља не одреди другачије.*
 
*Службени гласник РС, број 
60/2014
 
б) Услови за некомерцијално кретање кућних љубимаца који се уносе са подручја земаља наведених у делу Ц Прилога 1, као и из земаља које нису наведене у Прилогу 1
Члан 7.
За некомерцијално кретање кућних љубимаца из члана 2. тач. 1) и 2) овог правилника са подручја земаља наведених у делу Ц Прилога 1
у Републику Србију или из Републике Србије на подручја истих земаља*, као и из земаља које нису наведене у Прилогу 1, треба да буду испуњени следећи услови:

1) да су кућни љубимци трајно обележени на прописан начин;
2) да кућне љубимце, у зависности од њиховог броја, прати уверење (сертификат) 
из члана 9. став 1. тач. 1) или 2) овог правилника* издато од стране овлашћеног органа одређене земље, којим се, у случају да се ради о кућном љубимцу старијем од три месеца, потврђује да је вакцинисан или ревакцинисан против беснила регистрованом инактивисаном вакцином која садржи најмање једну антигенску јединицу по дози (WHO стандард) и која је урађена у складу са упутством произвођача вакцине.
Поред услова из става 1. овог члана, некомерцијално кретање кућних 
љубимаца са подручја земаља које нису наведене у Прилогу 1 у Републику Србију 
или из Републике Србије на подручја истих земаља може се вршити под условом да 
је кућни љубимац био подвргнут тестирању серума крви на висину титра специфичних 
неутрализирајућих антитела против вируса беснила, и то са граничним титром од 
најмање 0,5 IU/ml у лабораторији која је овлашћена од стране Европске уније, 
најмање 30 дана после вакцинације и три месеца пре изношења, с тим што се 
тестирање серума крви не мора понављати за кућне љубимце које су после претходне 
титрације били редовно ревакцинисани у интервалима одређеним у упутству 
произвођача вакцине.*
Поред услова из ст. 1. и 2. овог члана за поновно уношење или поновно 
изношење кућних љубимаца из члана 2. тач. 1) и 2) овог правилника са подручја 
земаља наведених у делу Ц Прилога 1, као и из земаља које нису наведене у 
Прилогу 1 у Републику Србију или из Републике Србије на подручја истих земаља, 
потребан је пасош и да период боравка кућних љубимаца не буде дужи од 30 дана.*
Ако је у земљама наведеним у делу Ц Прилога 1 повољна епизоотиолошка ситуација у вези са беснилом, из тих земаља се може вршити уношење кућних љубимаца који су млађи од три месеца
у пратњи мајке од које су још увек зависни*. 
 
*Службени гласник РС, број 
60/2014
 
в) Услови који се односе на кретање осталих животиња
Члан 8.*
За некомерцијално кретање кућних љубимаца из члана 2. тачка 3) овог 
правилника треба да буду испуњени услови из члана 4. став 1. овог правилника, 
односно услови наведени у уверењу (сертификату) из члана 9. став 2. тач. 1) или 
2) овог правилника који прати кућне љубимце у зависности од њихове врсте.*
 
*Службени гласник РС, број 
60/2014
 
3. Изглед и садржина обрасца уверења (сертификата) за кућне љубимце
Члан 9.*
Изглед и садржина обрасца уверења (сертификата) за кућне љубимце из члана 
2. тач. 1) и 2) овог правилника прописани су у зависности од услова за 
некомерцијално кретање тих кућних љубимаца прописаних овим правилником, то јест 
од земље порекла, односно да ли се земља налази и у ком делу Прилога 1, врсте и 
броја кућних љубимаца и врсте некомерцијалног кретања кућних љубимаца и дати су 
у:*
1) Прилогу 2 – Ветеринарски сертификат за некомерцијално кретање пет или 
мање од пет паса, мачака или крзнашица, који је одштампан уз овај правилник и 
чини његов саставни део;*
2) Прилогу 3 – Ветеринарски сертификат за увоз паса, мачака или крзнашица 
и некомерцијално кретање више од пет паса, мачака или крзнашица, који је 
одштампан уз овај правилник и чини његов саставни део.*
Изглед и садржина обрасца уверења (сертификата) за кућне љубимце из члана 
2. тачка 3) овог правилника прописани су у зависности од услова за 
некомерцијално кретање тих кућних љубимаца прописаних овим правилником, од врсте 
и броја кућних љубимаца и дати су у:*
1) Прилогу 4 – Ветеринарски сертификат за некомерцијално кретање кућних 
љубимаца – птица са Изјавом власника или држаоца, који је одштампан уз овај 
правилник и чини његов саставни део;*
2) Прилогу 5 – Ветеринарски сертификат за некомерцијално кретање кућних 
љубимаца: бескичмењака (изузев пчела и ракова), украсних тропских рибица, 
водоземаца, гмизавaца и сисара (глодара и домаћих кунића), који је одштампан уз 
овај правилник и чини његов саставни део.*
 
*Службени гласник РС, број 
60/2014
 
4. Завршна одредба
Члан 10.
Овај правилник ступа на снагу осмог дана од дана објављивања у „Службеном гласнику Републике Србије”.

 
Број 110-00-00292/2010-09
У Београду, 11. фебруара 2011. године
Министар,
др Саша Драгин, с.р.
 
Листа прилога:
 
Напомена издавача: 
 
Исправком Правилника о изменама и допунама Правилника o условима за 
некомерцијално кретање кућних љубимаца за које није потребно решење за увоз и 
транзит, као и о изгледу и садржини обрасца уверења (сертификата) за те пошиљке 
("Службени гласник РС", број
65/2014)

Прилог 1 
– Листа земаља са повољном епизоотиолошком ситуацијом у вези са беснилом‚ Прилог 
2 – Ветеринарски сертификат за некомерцијално кретање пет или мање од пет паса, 
мачака или крзнашица, Прилог 3 – Ветеринарски сертификат за увоз паса, мачака 
или крзнашица и некомерцијално кретање више од пет паса, мачака или крзнашица, 
Прилог 4 – Ветеринарски сертификат за некомерцијално кретање кућних љубимаца – 
птица са Изјавом власника или држаоца и Прилог 5 – Ветеринарски сертификат за 
некомерцијално кретање кућних љубимаца: бескичмењака (изузев пчела и ракова), 
украсних тропских рибица, водоземаца, гмизавaца и сисара (глодара и домаћих 
кунића), 

замењени су новим 
Прилогом 
1 – Листа земаља са повољном епизоотиолошком ситуацијом у вези са беснилом, 
Прилогом 
2 – Ветеринарски сертификат за некомерцијално кретање пет или мање од пет паса, 
мачака или крзнашица, Прилогом 
3 – Ветеринарски сертификат за увоз паса, мачака или крзнашица и некомерцијално 
кретање више од пет паса, мачака или крзнашица, Прилогом 
4 – Ветеринарски сертификат за некомерцијално кретање кућних љубимаца – птица са 
Изјавом власника или држаоца и Прилогом 
5 – Ветеринарски сертификат за некомерцијално кретање кућних љубимаца: 
бескичмењака (изузев пчела и ракова), украсних тропских рибица, водоземаца, 
гмизавaца и сисара (глодара и домаћих кунића) 
(види Исправку Правилника - 
65/2014-85).
Прилог 1 – 
Листа земаља са повољном епизоотиолошком ситуацијом у вези са беснилом
Прилог 2 – 
Ветеринарски сертификат за некомерцијално кретање пет или мање од пет паса, 
мачака или крзнашица
Прилог 3 – 
Ветеринарски сертификат за увоз паса, мачака или крзнашица и некомерцијално 
кретање више од пет паса, мачака или крзнашица
Прилог 4 – 
Ветеринарски сертификат за некомерцијално кретање кућних љубимаца – птица са 
Изјавом власника или држаоца
Прилог 5 – 
Ветеринарски сертификат за некомерцијално кретање кућних љубимаца: бескичмењака 
(изузев пчела и ракова), украсних тропских рибица, водоземаца, гмизаваца и 
сисара (глодара и домаћих кунића)