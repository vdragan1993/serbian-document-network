ЗАКОН


о посебној дажбини при увозу пољопривредних и прехрамбених производа

„Службени
лист СРЈ”, број 90 од 30. 
децембра 1994.

 

  

Члан
1.

Ради заштите
производње пољопривредних и прехрамбених производа, обезбеђења стабилности
тржишта и утицаја цена пољопривредних и прехрамбених производа из увоза на
производњу и цене на домаћем тржишту, предузећа и друга правна и физичка лица,
(у даљем тексту: предузећа и физичка лица) плаћају посебну дажбину при увозу
пољопривредних и прехрамбених производа.

 

Члан
2.

Савезна влада
одређује пољопривредне и прехрамбене производе за које се плаћа посебна дажбина
при увозу 
пољопривредних и прехрамбених производа и утврђује износ те дажбине.

 

Члан
3.

Посебна дажбина при
увозу 
пољопривредних и прехрамбених производа наплаћује се приликом царињења
робе, по прописима који важе за наплаћивање царине.

 

Члан
4.

Средства остварена
наплатом посебне дажбине при увозу пољопривредних и прехрамбених производа
уплаћују се у савезни буџет.

 

Члан
5.

Даном ступања на
снагу овог закона престају да важе Закон о посебним дажбинама при увозу
пољопривредних и прехрамбених производа („Службени лист СФРЈ”, бр. 70/89) и
члан 42. Закона о изменама савезних закона којима су одређене новчане казне за
привредне преступе и прекршаје („Службени лист СРЈ”, бр. 24/94 и 41/94).

 

Члан
6.

Овај закон ступа на
снагу осмог дана од дана објављивања у „Службеном листу СРЈ”.