На основу члана 12. став 1. Закона о метрологији („Службени гласник РС”, број 30/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), 


Влада доноси


 


 

ОДЛУКУ

о оснивању Метролошког савета

„Службени гласник РС“, број 63 од 8. септембра 2010.


 


 

1. Овом одлуком оснива се Метролошки савет кao стручно саветодавно тело (у даљем тексту: Савет).


 

2. Савет у складу са Законом о метрологији („Службени гласник РС”, број 30/10 у даљем тексту: Закон) обавља следеће послове:

1) даје стручна мишљења у погледу развоја метролошког система Републике Србије;

2) предлаже научне и образовне активности у области метрологије; 


3) предлаже приоритете у научним истраживачко-развојним пројектима у области метрологије.

Метролошки савет, на захтев министарства надлежног за послове метрологије даје стручна образложења, односно мишљења поводом објављених метролошких информација које су од јавног интереса.


 

3. У Савет се именују: 


1) за председника:

Јелена Поповић, помоћник министра економије и регионалног развоја;

2) за чланове:

– проф. др Миодраг Арсић, редовни професор Електронског факултета у Нишу;

– проф. др Иван Жупунски, редовни професор Факултета техничких наука у Новом Саду;

– проф. др Милош Недељковић, државни секретар у Министарству за науку и технолошки развој; 


– Вида Живковић, директор Дирекције за мере и драгоцене метале;

– др Дејан Крњаић, директор Акредитационог тела Србије;

– Зоран Спасојевић, директор Дирекције за стандардизацију, кодификацију и метрологију Mинистарства одбране;

– Љубодраг Перковић, самостални саветник у Удружењу за металску и електроиндустрију у Привредној комори Србије; 


– Драган Гајић, самостални саветник у Министарству трговине и услуга.


 

4. Председник Савета може да позове на седницу Савета представнике других органа и организација, као и стручњаке из различитих области ради давања стручних мишљења у вези са појединим питањима из надлежности Савета.


 

5. Савет je дужан да најмање једном годишње Влади достави извештај о раду.


 

6. Стручне и административне послове за потребе Савета врши министарство надлежно за послове метрологије, у складу са Законом.


 

7. Ова одлука ступа на снагу осмог дана од дана објављивања у „Службеном гласнику Републике Србије”.


 


 

05 број 02-6162/2010

У Београду, 2. септембра 2010. године 


Влада

Председник,

др Мирко Цветковић, с.р.