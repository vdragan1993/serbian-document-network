Редакцијски пречишћен текст

 
 
На основу члана 82. став 4. Закона о општенародној
одбрани („Службени лист СФРЈ“, бр. 21/82), савезни секретар за народну одбрану
прописује
 
 
ПРАВИЛНИК

о организацији и раду инспекције за војну обавезу
„Службени
лист СФРЈ”, бр. 42 од 27. јула 1990, 46 од 10. августа 1990 
 
- 
 исправка
 
 
I.
ОПШТЕ ОДРЕДБЕ
 
Члан
1.
Овим правилником
прописују се организација и рад инспекцијске службе Савезног секретаријата за
народну одбрану (у даљем тексту: Инспекција) у области војне обавезе.
 
Члан
2.
Инспекција обавља
инспекцијске послове у области војне обавезе коју у оквиру своје делатности у
области општенародне одбране и друштвене самозаштите обављају
друштвено-политичке заједнице, предузећа и друга правна лица (у даљем тексту:
органи и организације).
 
Члан
3.
Инспекцијске послове
из члана 2. овог правилника обављају инспектори запослени у Инспекцији и друга
лица која овласти главни инспектор Инспекције (у даљем тексту: главни
инспектор).
Инспектору се издаје
овлашћење за обављање инспекцијских послова у области војне обавезе, које важе
уз војну легитимацију, односно личну карту.
Образац овлашћења за
обављање инспекцијских послова у области војне обавезе одштампан је уз овај
правилник и чини његов саставни део (прилог 1).
 
Члан
4.
Органи и организације
дужни су да ставе на располагање све податке из области војне обавезе којима
располажу, а које им инспектори траже.
 
Члан
5.
Инспектори су дужни
да чувају тајност података које сазнају у обављају инспекцијских послова.
 
II.
ОРГАНИЗАЦИЈА ИНСПЕКЦИЈЕ
 
Члан
6.
Инспекција је
организациона јединица Генералштаба оружаних снага СФРЈ.
 
Члан
7.
Инспекцију чине
главни инспектор и инспектори, чији се састав и организација одређују
формацијом.
 
Члан
8.
Организација
Инспекције утврђује се према врсти, сложености и обиму задатака и послова,
њиховој међусобној повезаности и другим условима за њихово вршење.
При утврђивању
унутрашње организације Инспекције, број инспектора утврђује се формацијом која
обезбеђује ефикасно и квалитетно обављање задатака и послова Инспекције.
 
Члан
9.
Ако је за рад
Инспекције потребно истовремено ангажовање већег броја инспектора него што је
формацијом утврђено, организацијске јединице ССНО дужне су да, на захтев
главног инспектора, а по наређењу начелника Генералштаба оружаних снага СФРЈ,
обезбеде потребан број стручно оспособљених старешина за обављање инспекцијских
послова.
 
III.
РАД ИНСПЕКЦИЈЕ
 
Члан
10.
Радом Инспекције
руководи главни инспектор, кога у случају одсутности и спречености, замењује
заменик главног инспектора или старешина кога овласти главни инспектор.
 
1.
Делокруг инспекције
 
Члан
11.
Инспекција
контролише обављање послова војне обавезе из надлежности органа и организација,
по следећим елементима:
1) руковођење у
области војне обавезе на нивоу друштвено-политичке заједнице;
2) војна евиденција,
регрутовање и попуна мирнодопске ЈНА;
3) попуна ратних
оружаних снага и припрема за извршење активности у функцији мобилизације ратних
јединица оружаних снага;
4) примена закона и
подзаконских прописа:
5) припрема и
обављање здравствених прегледа војних обвезника и оцењивање њихове здравствене
способности;
6) примена
прописаних мера безбедности и самозаштите;
7) однос политичких
организација (странака и покрета) према пословима војне обавезе с обзиром на
њихове законске обавезе.
 
2.
Врсте инспекције
 
Члан
12.
Инспекција може бити
редовна, ванредна и повратна.
Инспекција из става
1. овог члана може бити најављена или ненајављена, а по обиму – потпуна или
делимична.
 
Члан
13.
Редовном инспекцијом
обављају се инспекцијски послови предвиђени годишњим планом рада.
Редовна инспекција
је, по правилу, потпуна и врши се по свим елементима.
 
Члан
14.
Ванредна инспекција
врши се ради остваривања или употпуњавања увида у обављање послова војне
обавезе у органима и организацијама друштвено-политичких заједница.
Ванредном
инспекцијом могу се обухватити само поједина питања из области војне обавезе.
Ванредна инспекција
се спроводи по посебном плану, на захтев Председништва СФРЈ, савезног секретара
за народну одбрану и начелника Генералштаба оружаних снага СФРЈ.
 
Члан
15.
Повратна инспекција
врши се код органа и организација код којих, при редовној или ванредној
инспекцији, није утврђено задовољавајуће стање у вршењу послова војне обавезе.
Повратна инспекција
се врши по посебном плану, ради контроле извршавања задатака постављених у
редовној или ванредној инспекцији.
Повратна инспекција
се не може вршити пре истека рока од шест месеци од извршене редовне или
ванредне инспекције, односно пре истека рока датог за отклањање уочених
недостатака.
 
3.
Планирање инспекције
 
Члан
16.
У планирају својих
послова Инспекција сарађује са Инспекцијом оружаних снага СФРЈ, посебном
инспекцијском службом у саставу Сектора за одбрамбене припреме цивилних
структура друштва ССНО и секретаријатима за народну одбрану у републикама и
аутономним покрајинама, ради међусобног усклађивања годишњег плана рада.
 
Члан
17.
Инспекција израђује
годишњи план рада редовне инспекције за наредну годину и доставља га на
одобрење начелнику Генералштаба ОС СФРЈ, најдоцније до краја новембра текуће године.
 
Члан
18.
Годишњи план рада
Инспекције садржи: назив друштвено-политичке заједнице и време у коме ће се
вршити инспекција, циљ, основне задатке и начин вршења инспекције.
Извод из одобреног
годишњег плана Инспекције доставља се до 15. децембра текуће године
секретаријатима за народну одбрану република и аутономних покрајина у којима ће
се вршити инспекција.
 
Члан
19.
При планирању и
обављају инспекцијских послова обухватају се територијалне целине република и
аутономних покрајина, зоне у области, оперативно-стратегијски правци, односно
регије према војно-територијалној подели и попуни ратних оружаних снага.
 
4.
Метод рада Инспекције
 
Члан
20.
Инспекцијом послова
војне обавезе утврђују се стање по елементима који су прописани у члану 11.
овог правилника, применом следећих метода:
1) прегледом
службене документације и разговором са носиоцима јавних и друштвених функција у
друштвено-политичким заједницама (радницима у секретаријатима за народну
одбрану, правосудним органима, органима државне и јавне безбедности, у
здравственим организацијама у којима се прегледају регрути, у центрима за
социјални рад и другим органима који се баве пословима војне обавезе);
2) прегледом:
програма и планова рада савета за народну одбрану, комитета за општенародну
одбрану и друштвену самозаштиту, органа управе, предузећа и других правних
лица; плана здравствених прегледа и регрутовања, плана упућивања регрута на
служење војног рока, плана припреме за испраћај регрута, плана безбедносне
провере регрута и предмета војних обвезника у вези са одлагањем служења војног
рока и одобравањем боравка регрутима у иностранству; комплетности и ажурности
докумената војне евиденције и других планова и докумената у вез са војном
обавезом;
3) провером стручне
оспособљености радника у секретаријатима за народну одбрану за обављање послова
војне обавезе.
 
Члан
21.
За обављање
инспекцијских послова Инспекцији се обезбеђује потребно време за прибављање
потребних података и комплетну проверу свих планова и других докумената, ради
што реалнијег и објективнијег оцењивања сваког елемента и давања укупне оцене о
нађеном стању.
 
Члан
22.
Пре почетка вршења
инспекције инспектори се, на одговарајући начин, упознају са стањем послова
војне обавезе на територији друштвено-политичке заједнице у којој се врши
инспекција и о другим питањима од интереса за рад Инспекције. После тога,
главни инспектор или лице које га замењује саопштава план, циљ и метод рада
инспекције.
 
Члан
23.
У
друштвено-политичким заједницама у којима је извршена инспекција и утврђено
стање обављања послова војне обавезе одржава се завршни састанак са
руководиоцима одговорним за послове из ове области. На састанку инспектори
износе основна запажања о битним проблемима који су у надлежности тих
друштвено-политичких заједница и предлажу мере које треба хитно предузети ради
отклањања утврђених слабости и недостатака. Руководилац Инспекције саопштава и
закључак о нађеном стању и одређује рокове за отклањање утврђених недостатака.
 
5.
Оцењивање
 
Члан
24.
Оцена о стању
послова војне обавезе даје се за сваку друштвено-политичку заједницу у којој је
извршена инспекција.
Оцена о стању
послова војне обавезе у друштвено-политичкој заједници доставља се најдоцније у
року од 30 дана после извршене инспекције тој друштвено-политичкој заједници.
 
Члан
25.
За оцену стања
послова војне обавезе, по елементима који се оцењују, даје се образложење и
наводе се разлози који су утицали на дату оцену. Истичу се позитивна решења, а
наводе се и слабости и предлажу мере за отклањање тих слабости.
 
Члан
26.
Оцена стања послова
војне обавезе на нивоу републике и аутономне покрајине даје се на основу
просека оцена по елементима датим за сваку друштвено-политичку заједницу.
 
Члан
27.
Стање послова војне
обавезе оцењује се по критеријумима које прописује начелник Генералштаба
оружаних снага СФРЈ.
Стање сваког
елемента оцењује се једном од оцена: „одличан", „врлодобар",
„добар", „довољан" и „слаб".
 
Члан
28.
После завршене
инспекције, инспектори достављају записник главном инспектору или старешини
који је наредио инспекцију.
У записнику из става
1. овог члана указује се на недостатке по елементима по којима је извршена
инспекција и предлажу се мере за њихово отклањање.
У записнику о
повратној инспекцији, посебно се указује на мере које су предузете ради
отклањања недостатака који су утврђени приликом претходне инспекције, односно
на мере које нису спроведене.
 
IV.
ПРАВНА СРЕДСТВА
 
Члан
29.
Ако инспектори при
вршењу инспекције утврде да има основа за покретање прекршајног или кривичног
поступка, поднеће одговарајућу пријаву органу надлежном за вођење прекршајног
или кривичног поступка.
Подаци о поднесеним
прекршајним и кривичним пријавама уносе се у оцену стања послова војне обавезе.
 
Члан
30.
На писмену оцену
инспекције може се уложити приговор, у року од 15 дана од дана пријема оцене.
Приговор из става 1.
овог члана подноси се начелнику Генералштаба оружаних снага СФРЈ.
Приговор не одлаже
предузимање мера за отклањање недостатака које је инспекција утврдила.
Начелник
Генералштаба оружаних снага СФРЈ је дужан да, у року од 30 дана, размотри
приговор и донесе решење којим се утврђује да ли се приговор одбија или се
инспекција понавља. Поновну инспекцију не могу вршити инспектори на чију је
оцену уложен приговор.
Налаз и оцена
поновљене инспекције коначни су.
 
V.
ЗАВРШНА ОДРЕДБА
 
Члан
31.
Овај правилник ступа
на снагу осмог дана од дана објављивања у „Службеном листу СФРЈ".
  
Бр.
1691-1
5.
јула 1990. године
Београд

Савезни
секретар за народну одбрану
генерал
армије,

Вељко
Кадијевић, с. р.
 
 

 

 

 

 

 
 
 
НАПОМЕНА ИЗДАВАЧА:
У
Прилогу бр. 1, на трећој страни обрасца овлашћења за инспекцију послова војне
обавезе, уместо речи „контроли и оцењивању послова војне обавезе“, треба да
стоје речи: „организацији и раду Инспекције за војну обавезу“. (види Исправку –
46/1990-1372