Редакцијски пречишћен текст



 

На
основу члана 15, члана 46. став 2. и члана 68. став 3. Закона о Агенцији за борбу
против корупције („Службени гласник РС”, број 97/2008), 

Директор
Агенције за борбу против корупције доноси

 

 

ПРАВИЛНИК

о Регистру функционера и Регистру имовине

"Службени гласник РС", бр. 110
од 28. децембра 2009, 92 од 7. децембра 
2011.

 

 

Опште одредбе

 

Члан 1.

Овим
правилником уређује се начин вођења Регистра функционера и Регистра имовине, чување
података и приступ подацима из ових регистара, прописује се образац и начин обавештавања
Агенције за борбу против корупције (у даљем тексту: Агенција) о ступању одређеног
лица на функцију и престанку његове функције (у даљем тексту: обавештење); ближа
садржина, образац и начин подношења извештаја о имовини и приходима функционера,
његовог супружника или ванбрачног партнера и малолетне деце уколико живе у истом
породичном домаћинству (у даљем тексту: извештај о имовини и приходима). 


 

Начин вођења регистара

 

Члан 2.

Регистри
се састоје од деловодника, електронске базе података и збирке исправа.

Деловодник
Регистра функционера садржи податке о броју и датуму пријема обавештења и називу
органа који је поднео обавештење. 

Деловодник
Регистра имовине  садржи податке о броју и датуму пријема извештаја о имовини
и приходима и личне податке о функционеру, и то: име и презиме, матични број грађана,
пребивалиште и/или боравиште и адресу.

Електронске
базе података садрже све податке из одговарајућих деловодника, обавештења и извештаја
о имовини и приходима. 

Збирке
исправа чине обавештења и друге исправе о избору, постављању или именовању функционера,
реизбору*
и престанку функције, односно извештаји о имовини и приходима и друге исправе којима
се доказује имовина.

 

*Службени гласник РС, број 

92/2011

 

Чување, заштита и приступ подацима

 

Члан 3.

Од
пријема и завођења у деловодник и електронску базу података па до престанка обавезе
чувања, обавештења, извештаји о имовини и приходима и друге исправе из збирки исправа,
евидентиране по редном броју из одговарајућег деловодника Регистара чувају се у
изворном писаном, односно микрофилмованом као и електронском облику.

 

Члан 4.

Заштита
података у збиркама исправа које се чувају у посебној архиви, микрофилму односно
електронској бази података обезбеђује се мерама физичко теничке заштите односно
шифрованим приступима подацима.

Мере
физичко-техничке заштите обухватају и електронски надзор просторија посебне архиве
и приступну шифру (код). 

Заштита
електронске базе података од злоупотреба, уништења, губитка или неовлашћене промене
података обезбеђује се и личном приступном шифром – кодом, односно другим видом
електронске заштите података.

 

Члан 5.

Приступ
подацима из регистара, збирке исправа и електронске базе података непосредно имају
директор и заменик директора Агенције, чланови Одбора Агенције и помоћници за послове
превенције и оперативе, а посредно и други запослени у Агенцији на основу писаног
овлашћења директора. 

Подаци
из Регистра функционера који се односе на име и презиме, пребивалиште, боравиште,
назив јавне функције и орган у коме се врши, датум ступања, 
реизбора и* престанка
функције објављују се на интернет презентацији Агенције.

Подаци
из Регистра имовине који се према Закону о Агенцији за борбу против корупције (у
даљем тексту: Закон) сматрају јавним објављују се и на интернет презентацији Агенције.

 

*Службени гласник РС, број 

92/2011
 

Образац обавештења

 

Члан 6.



Обавештење садржи: личне податке о функционеру и то: име и презиме, матични 
	број грађана, пребивалиште и/или боравиште и адресу, број телефона или други 
	контакт, школску спрему и звање; занимање, посао или делатност коју обавља у 
	тренутку ступања на јавну функцију; назив јавне функције на коју ступа и 
	назив органа или организације у којој врши јавну функцију; назив органа који 
	је изабрао, поставио или именовао функционера; датум ступања на функцију, 
	датум реизбора и датум престанка функције, потпис одговорног, односно 
	овлашћеног лица у органу и место за печат (М.П).*

 

*Службени гласник РС, број 

92/2011
 

Образац извештаја о имовини и приходима

 

Члан 7.



Извештај о имовини и 
	приходима садржи: личне податке о функционеру, супружнику или ванбрачном 
	партнеру и малолетној деци која живе у истом породичном домаћинству и то име 
	и презиме, матични број грађана, пребивалиште и/или боравиште и адресу, број 
	телефона или други контакт, извор и висину нето прихода функционера из 
	буџета и других јавних извора, извор и висину нето прихода по основу другог 
	посла или делатности, приходе по основу научно-истраживачке, наставне, 
	културно-уметничке, хуманитарне или спортске делатности, права по основу 
	ауторских, патентних и права интелектуалне својине, чланство у органима 
	удружења, извор и висину других нето прихода, приходе супружника, односно 
	ванбрачног партнера и малолетне деце, право својине на непокретној имовини у 
	земљи и иностранству, право својине на покретним стварима које подлежу 
	регистрацији и покретним стварима веће вредности, депозите у банкама и 
	другим финансијским организацијама у земљи и иностранству са навођењем банке 
	и бројева свих рачуна (текући и штедни, динарски и девизни), дугове и 
	потраживања, акције и уделе у правном лицу, друге хартије од вредности, 
	право коришћења стана за службене потребе, друге податке битне за примену 
	Закона, потпис подносиоца и датум и место подношења извештаја.*

 

*Службени гласник РС, број 

92/2011
 

Начин достављања обавештења и извештаја о имовини
и приходима

 

Члан 8.

Обавештење о ступању и престанку функције надлежни орган доставља у 
	електронској и штампаној форми на прописаном обрасцу, непосредно или 
	препорученом поштанском пошиљком.*

По добијању програмски генерисане шифре којом се потврђује електронска 
	регистрација Обавештења, надлежни орган одмах а најкасније у року од осам 
	дана доставља Агенцији Обавештење у штампаној форми потписано од стране 
	овлашћеног лица и оверено печатом органа.*

Извештај о имовини и приходима функционер доставља лично, подношењем 
	Извештаја Агенцији у електронској и штампаној форми на прописаном обрасцу.*

По добијању програмски генерисане шифре којом се потврђује електронска 
	регистрација Извештаја, функционер одмах а најкасније у року од осам дана 
	доставља Агенцији Извештај у штампаној форми, непосредно или препорученом 
	поштанском пошиљком.*
 

 

*Службени гласник РС, број 

92/2011
 

Прелазне и завршне одредбе

 

Члан 9.

Функционери
који врше јавну функцију на дан 1. јануара 2010. године дужни су да до 31. јануара
2010. године поднесу Агенцији извештај о имовини и приходима на обрасцу прописаном
овим правилником.

 

 

Члан 10.

Овај
правилник ступа на снагу осмог дана од дана објављивања у „Службеном гласнику Републике
Србије”, а примењиваће се почев од 1. јануара 2010. године.
 

 

Број 014-110-05/09-01

У Београду, 8. децембра 2009. године

Агенција за борбу против корупције

Директор,

Зорана Марковић, с.р.