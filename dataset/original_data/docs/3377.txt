На основу члана 24. 
				став 2. Закона о задужбинама и фондацијама („Службени гласник 
				РС”, број 88/10), 
Министар културe 
				доноси
 
 

	ПРАВИЛНИК
o 
				ближој садржини и начину вођења Регистра задужбина и фондација

"Службени гласник РС", 
				број 16 од 11. марта 2011.
 
 
Садржина Правилника
 
Члан 1.
Овим правилником 
				уређује се ближа садржина и начин вођења Регистра задужбина и 
				фондација (у даљем тексту: Регистар).
Регистар се води као 
				јединствена, централна, јавна електронска база података о 
				задужбинама и фондацијама. 
У Регистар се 
				уписују подаци о задужбинама и фондацијама, промене уписаних 
				података као и брисање задужбине и фондације из Регистра.
 
Подаци који се 
	уписују у Регистар
 
У Регистар се 
				уписују подаци о задужбинама и фондацијама, и то:
1) назив задужбине и 
				фондације;
2) седиште и адреса 
				задужбине и фондације;
3) циљеви због којих 
				је основана задужбина, односно фондација са назнаком да ли се 
				ради о задужбини која остварује општекорисне или приватне 
				циљеве;
4) датум оснивања 
				задужбине и фондације; 
5) привредна 
				делатност коју задужбина и фондација непосредно обавља као 
				споредну делатност;
6) лично име, 
				пребивалиште, односно боравиште и јединствени матични број 
				оснивача, а када је оснивач правно лице – назив, седиште, 
				матични број и порески идентификациони број;
7) име и презиме, 
				јединствени матични број, односно број пасоша чланова управног 
				одбора;
8) лично име, 
				пребивалиште, односно боравиште и јединствени матични број 
				заступника задужбине и фондације; 
9) време за које се 
				оснива задужбина и фондација;
10) матични број и 
				порески идентификациони број (ПИБ) задужбине, односно фондације;
11) измене и допуне 
				статута;
12) подаци о 
				статусној промени; 
13) подаци о 
				основној имовини задужбине;
14) подаци о 
				одузимању одобрења за деловање задужбине и фондације;
15) подаци o 
				ликвидацији задужбине и фондације;
16) подаци о стечају 
				задужбине и фондације;
17) број и датум 
				доношења решења о упису у Регистар.
Регистар садржи и 
				следеће податке, ако ти подаци постоје, и то:
1) скраћени назив; 
2) назив на страном 
				језику;
3) забелешке 
				података од значаја за правни промет задужбине и фондације.
Ако се у Регистру 
				региструју подаци који се односе на страно правно или физичко 
				лице, уместо матичног броја Регистар садржи, за страно физичко 
				лице – број његовог пасоша и државу издавања, а за страно правно 
				лице – број под којим се то правно лице води у матичном регистру 
				и назив тог регистра.
 
Упис у Регистар
 
Члан 3.
Упис задужбина и 
				фондација у Регистар врши се на основу пријаве за упис, 
				прописане документације која мора бити у оригиналу или овереној 
				фотокопији и доказа о уплати накнаде за упис у Регистар.
Подаци о матичном 
				броју и пореском идентификационом броју (ПИБ) задужбине и 
				фондације уписују се у Регистар по службеној дужности, на основу 
				одлуке надлежног органа за доделу матичног броја, односно 
				пореског идентификационог броја.
 
Документација за 
	упис
 
Члан 4. 
Уз пријаву за упис у 
				Регистар подноси се: 
1) доказ о 
				идентитету оснивача и лица овлашћеног за заступање, фотокопија 
				личне карте или пасоша или извод из регистра у којем је 
				регистровано правно лице ако је оснивач задужбине и фондације 
				правно лице;
2) оснивачки акт 
				задужбине, односно фондације, са овереним потписима оснивача, 
				односно правноснажно решење о наслеђивању, ако се задужбина 
				оснива завештањем;
3) решење о 
				одређивању извршиоца завештања, ако је задужбина основана 
				завештањем;
4) акт о именовању 
				органа управљања задужбине и фондације; 
5) статут задужбине 
				и фондације;
6) доказ о уплаћеним 
				новчаним средствима неопходним за оснивање задужбине, односно 
				процена судског вештака о вредности основне имовине у стварима и 
				правима која је намењена за оснивање задужбине;
7) друге исправе 
				утврђене законом;
8) доказ о уплати 
				таксе за доделу матичног броја;
9) доказ о уплати 
				накнаде за упис у Регистар.
 
Упис промене 
	података 
 
Члан 5.
Уз пријаву за упис 
				промене података у Регистар подноси се: 
1) одлука надлежног 
				органа о промени података; 
2) записник са 
				седнице надлежног органа за доношење одлуке о промени података;
3) доказ о уплати 
				накнаде за упис промене података у Регистар.
 
Упис ликвидације 
 
Члан 6.
Уз пријаву за упис 
				ликвидације у Регистар подноси се:
1) одлука надлежног 
				органа о престанку задужбине и фондације, са подацима о 
				ликвидационом управнику (име и презиме, јединствени матични број 
				и адреса);
2) доказ о 
				објављивању одлуке у „Службеном гласнику Републике Србије”;
3) доказ о уплати 
				накнаде за упис ликвидације у Регистар.
Уз пријаву скраћеног 
				поступка ликвидације у Регистар подноси се:
1) одлука надлежног 
				органа о престанку задужбине и фондације;
2) изјава надлежног 
				органа да су измирене све пореске обавезе, обавезе задужбине и 
				фондације према повериоцима и да су регулисани сви односи са 
				запосленима, са овереним потписима чланова надлежног органа.
У Регистар се 
				уписују и лична имена и пребивалишта потписника изјаве, са 
				назначењем њихове солидарне одговорности за обавезе задужбине и 
				фондације.
 
Упис стечаја
 
Члан 7. 
Уз пријаву за упис 
				стечајног поступка у Регистар подноси се:
1) решење надлежног 
				стечајног суда о покретању стечајног поступка и именовању 
				стечајног управника;
2) доказ о уплати 
				накнаде за упис стечајног поступка у Регистар.
 
Брисање 
 
Члан 8. 
Уз пријаву за 
				брисање из Регистра подносе се:
1) докази на основу 
				којих се утврђују чињенице из чл. 51. и 52. Закона о задужбинама 
				и фондацијама;
2) доказ о уплати 
				накнаде за брисање задужбине и фондације из Регистра. 
 
Упис усклађивања
 
Члан 9. 
Уз пријаву за упис у 
				Регистар, усклађивања задужбина, фондација и фондова који су 
				основани и уписани у регистре према Закону о задужбинама, 
				фондацијама и фондовима („Службени гласник СРС”, број 59/89) 
				подноси се:
1) потврда о раније 
				извршеном упису у регистар према Закону о задужбинама, 
				фондацијама и фондовима, коју издаје министарство надлежно за 
				културу; 
2) акт о именовању 
				органа управљања задужбине и фондације;
3) доказ о 
				идентитету лица овлашћеног за заступање – фотокопија личне карте 
				или пасоша;
4) записник са 
				седнице надлежног органа на којој је усвојен нови статут;
5) нови статут;
6) доказ о основној 
				имовини задужбине;
7) друге исправе 
				донете у поступку усклађивања. 
 
Ступање на снагу
 
Члан 10.
Овај правилник ступа 
				на снагу наредног дана од дана објављивања у „Службеном гласнику 
				Републике Србије”.
 
 
Број 
				110-00-5/2011-07
У 
				Београду, 4. марта 2011. године

				Министар,

				Небојша Брадић, с.р.