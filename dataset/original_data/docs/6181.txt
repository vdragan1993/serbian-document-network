Редакцијски пречишћен текст
 
 
На основу члана 18. став 5. Закона о подстицајима у пољопривреди и руралном развоју („Службени гласник РС”, број 10/13), 
	
Министар пољопривреде, шумарства и водопривреде доноси
 
ПРАВИЛНИК
о начину остваривања права на основне подстицаје у биљној производњи и обрасцу захтева за остваривање тих подстицаја 
	

	"Службени гласник РС", бр. 29 од 29. марта 2013, 9 од 5. фебрура 2016.
 
Члан 1.
Овим правилником ближе се прописује начин остваривања права на основне подстицаје (у даљем тексту: подстицаји), као и образац захтева за остваривање тих подстицаја.
Члан 2.
Право на подстицаје остварује се подношењем захтева за остваривање права на подстицаје (у даљем тексту: захтев), Министарству финансија 
	* – Управи за трезор (у даљем тексту: Управа).

Захтев се подноси једанпут годишње, у два примерка од 1. марта до 
	30. априла текуће године, на Обрасцу – Захтев за остваривање права на 
	основне подстицаје у биљној производњи у __________ години, који је 
	одштампан уз овај правилник и чини његов саставни део.*
*Службени гласник РС, број 9/2016
 
Члан 3.
Захтев садржи: податке о подносиоцу; податке о култури која је засејана, односно засађена (шифра, назив и површина) и збиру површина под културама наведеним у захтеву, а које су пријављене у Регистар пољопривредних газдинстава (у даљем тексту: Регистар); место и датум подношења захтева, потпис подносиоца захтева и печат (ако је подносилац захтева предузетник или правно лице).
Културе из става 1. овог члана су све културе наведене у Шифарнику биљне производње и других намена земљишних парцела који је саставни део 
	
правилника којим се уређује упис у Регистар пољопривредних 
	газдинстава и обнова регистрације*, осим природних ливада и пашњака у оквиру групе култура крмно биље. 
	
*Службени гласник РС, број 9/2016
 
Члан 4.
Управа утврђује да ли су испуњени прописани услови за остваривање права на подстицаје, упоређује податке из захтева са подацима из Регистра, одобрава исплату и даје налог за пренос средстава на наменски рачун пољопривредног газдинства код пословне банке.
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-31/2013-09
У Београду, 26. марта 2013. године
Министар,
Горан Кнежевић, с.р.
 
Прилози
НАПОМЕНА ИЗДАВАЧА: Правилником о изменама 
	Правилника о начину остваривања права на основне подстицаје у биљној производњи и обрасцу захтева за остваривање тих подстицаја 
	("Службени гласник РС", број 9/2016) 

Образац – Захтев за остваривање права на основне подстицаје у биљној 
	производњи у __________ години, замењен је новим Обрасцем (види члан 3. 
	Правилника - 9/2016-61).