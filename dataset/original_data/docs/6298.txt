Редакцијски пречишћен текст
 
 

На основу члана 16.
став 8. Закона о превозу у друмском саобраћају („Службени гласник РС",
број 46/95), 

Министар саобраћаја
и веза, доноси

 

ПРАВИЛНИК


о садржини обрасца реда вожње и садржини и начину вођења регистра и овере реда 
вожње у међумесном и међурепубличком* превозу


„Службени гласник РС", бр. 20 од 8. 
маја 1996, 20 од 2. 


марта 2004.

*Службени гласник РС, број 20/2004

Члан 1.

Овим правилником утврђује се садржина обрасца реда
вожње, садржина и начин вођења регистра и овере реда вожње у међумесном и
међурепубличком* превозу.

*Службени гласник РС, број 20/2004

Члан 2.

Образац реда вожње у међумесном 
и међурепубличком* превозу
садржи:

1) назив предузећа или другог правног лица
регистрованог за обављање међумесног и међурепубличког* превоза;

2) назив линије са почетном и крајњом аутобуском
станицом, односно аутобуским стајалиштем и најмање једном аутобуском станицом,
односно аутобуским стајалиштем, који ближе одређује правац линије;

3) редни број сваког поласка;

4) редослед – назив аутобуских станица са назнаком АС,
односно аутобуских стајалишта од почетне до крајње аутобуске станице, односно
аутубуског стајалишта;

5) време поласка из почетне и крајње аутобуске станице,
односно аутобуског стајалишта и време долазака и полазака на свим аутобуским
станицама и аутобуским стајалиштима на линији;

6) удаљеност у километрима аутобуских станица и
аутобуских стајалишта од почетне аутобуске станице, односно аутобуског
стајалишта;

7) режим обављања превоза на линији (свакодневно, одређеним
данима у седмици, у дане државних празника, у одређеном периоду у току важења
реда вожње);

8) период важења реда вожње;

9) потпис овлашћеног лица и печат предузећа или другог
правног лица регистрованог за обављање међумесног и међурепубличког* превоза;

10) врста линије (међумесна или
међурепубличка);* 

11) место за оверу регистрованог реда вожње
од стране министарстава надлежних за послове саобраћаја Републике Србије и
Републике Црне Горе.*

У случају када два или више предузећа, односно друга
правна лица регистрована за обављање међумесног превоза заједнички обављају
превоз на одређеној линији, односно линијама, у образац реда вожње у називу
наводе се сва предузећа, односно друга правна лица.

Ред вожње на линији може да садржи више полазака –
повратака на тој линији.

*Службени гласник РС, број 20/2004

Члан 3.

Регистар реда вожње у међумесном 
и међурепубличком* превозу,
садржи:

1) редни број;

2) назив предузећа или другог правног лица реигстрованог
за обављање међумесног и међурепубличког* превоза;

3) матични број предузећа или другог правног лица
регистрованог за обављање међумесног превоза;

4) назив линије;

5) број полазака на линији;

6) датум уписа реда вожње у регистар;

7) број аката министарстава надлежних за
послове саобраћаја Републике Србије и Републике Црне Горе на основу којих се
врши упис реда вожње;*

8) рок важења реда вожње;

9) напомену.

*Службени гласник РС, број 20/2004

Члан 4.

Регистар реда вожње је јаван.

Упис у регистар реда вожње врши се по редоследу
поднетих захтева за регистрацију редова вожње.

Члан 5.

Брисање редова вожње из регистра, привремена обустава
редова вожње у току важења реда вожње или измена, одјава редова вожње у случају
престанка обављања линијског превоза, уноси се у регистар реда вожње у рубрици
напомена.

Члан 6.

Овера регистрованог реда вожње врши се стављањем
штамбиља који садржи: редни број реда вожње под којим је уписан у регистар реда
вожње, датум овере и потпис овлашћеног лица Министарства саобраћаја и веза.

Ред вожња се оверава у пет примерака од којих се два
примерка достављају предузећу или другом правном лицу регистрованом за обављање
међумесног и међурепубличког* превоза, а један примерак Привредној
комори Србије.

*Службени гласник РС, број 20/2004

Члан 7.

Овај правилник ступа на снагу осмог дана од дана
објављивања у „Службеном гласнику Републике Србије".

 

 

Број
110-00-17/96-01

У
Београду 24. априла 1996. године

Министар,

Алекса
Јокић, 
с. р.