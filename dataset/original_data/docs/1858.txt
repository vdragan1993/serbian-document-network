На основу члана 67. став 4. тачка 1) Закона о пореском поступку
и пореској администрацији („Службени гласник РС”, бр. 80/2002, 84/2002 и
23/2003), 
Министар финансија и економије доноси
 
 
ПРАВИЛНИК
о начину и условима
за плаћање пореске обавезе путем компензације

„Службени гласник РС“,
број 63 од 
20. јуна 
2003.
 
 
Члан 1.
Овим правилником ближе се уређују начин и услови под којима
порески дужник (у даљем тексту: дужник) у текућој години може измирити пореске обавезе
доспеле до 31. децембра претходне године (у даљем тексту: дуг) путем компензације.
  
Члан 2.
Дужник који истовремено има и потраживања од буџета Републике
Србије може, путем билатералне компензације, измирити дуг подношењем захтева за
плаћање дуга путем компензације (у даљем тексту: захтев), под условима да је: 
1) према усаглашеној књиговодственој документацији обавеза
буџета Републике Србије (у даљем тексту: буџет) према дужнику најмање двоструко
већа од укупног дуга који се може измирити путем компензације;
2) предмет компензације дуг који представља јавни приход
буџета до износа који припада буџету. 
Ако се дуг састоји од пореза који се деле између буџета
и буџета територијалне аутономије и локалне самоуправе (у даљем тексту: други учесник
у расподели јавних прихода), дужник је обавезан да измири део дуга који припада
другом учеснику у расподели.
  
Члан 3. 
Дужник подноси захтев Министарству финансија и економије
– Сектор за трезор (у даљем тексту: Трезор).
Уз захтев, подноси се следећа документација:
1) потврда о обавези на Обрасцу ПОО – Потврда о обавези,
оверена од стране корисника буџетских средстава (у даљем тексту: корисник) који
има обавезу према дужнику, заједно са документацијом којом се доказује основ дуговања;
2) потврда о дугу на Обрасцу ПДУ – Потврда о дугу, оверена
од стране надлежне организационе јединице Пореске управе (у даљем тексту: организациона
јединица) према седишту дужника;
3) попуњена изјава о компензацији, у четири примерка, оверена
од стране дужника, на Обрасцу ИОК – Изјава о компензацији међусобних обавеза и потраживања;
4) попуњен налог на терет и у корист одговарајућег уплатног
рачуна јавних прихода;
5) попуњен и оверен налог на терет и у корист свог рачуна.
Обрасци ПОО – Потврда о обавези, ПДУ – Потврда о дугу и
ИОК – Изјава о компензацији међусобних обавеза и потраживања, одштампани су уз овај
правилник и чине његов саставни део.
  
Члан 4.
Корисник и организациона јединица оверавају Образац ПОО
и Образац ПДУ, у року од седам радних дана од дана пријема.
  
Члан 5.
По прихватању захтева и уз испуњеност услова из члана
2. овог правилника, у року од седам радних дана од дана пријема документације из
члана 3. овог правилника (у даљем тексту: документација), Трезор оверава Образац
ИОК и испоставља налоге за обрачун на терет и у корист рачуна буџета.
  
Члан 6.
Компензација се може реализовати у року од 30 дана од дана
овере Обрасца ИОК.
Ако дужник не реализује компензацију, у року из става
1. овог члана, сматра се да није ни одобрена, а рок за њену реализацију не може
се продужити.
  
Члан 7.
Трезор доставља документацију Управи за јавна плаћања 
(у даљем тексту: Управа) ради реализације компензације.
  
Члан 8.
По пријему документације, Управа обавештава дужника о износу
дуга који је одобрен за компензацију, а ако део дуга припада другом учеснику у расподели
и о износу дуга који припада том учеснику, са захтевом да поднесе доказ о измирењу
дуга.
  
Члан 9.
Управа, на основу достављене документације и по пријему
доказа о измирењу дуга који припада другом учеснику у расподели, извршава налоге
за обрачун на терет и у корист буџета и одговарајућег рачуна за уплату јавних прихода
и евидентира извршене промене у извештају о бруто наплати јавних прихода, извршеним
повраћајима, распоређеним и нераспоређеним јавним приходима.
После реализације налога за обрачун, Управа доставља дужнику
један примерак Обрасца ИОК заједно са потврдама, односно копијама налога о спроведеном
обрачуну на терет и у корист рачуна буџета и уплатног рачуна јавних прихода.
Дужник је обавезан да спроведе обрачун преко свог рачуна
и достави организационој јединици доказ о извршеном евидентирању са документацијом
из става 2. овог члана.
  
Члан 10.
Дужник може путем компензације, у складу са овим правилником,
измирити и дуг који припада другим учесницима у расподели јавних прихода, подношењем
захтева из члана 3. овог правилника надлежном органу територијалне аутономије, односно
локалне самоуправе за послове финансија, који ако су испуњени услови из члана
5. овог правилника доставља документацију Управи ради реализације компензације.
  
Члан 11. 
Изјава оверена од стране оба учесника у компензацији чини
саставни део књиговодствене документације на основу које се спроводи одговарајуће
књижење у књиговодствима учесника компензације.
  
Члан 12.
Овај правилник ступа на снагу осмог дана од дана објављивања
у „Службеном гласнику Републике Србије”.
 
04 број
110-00-143/2003
У Београду, 10. јуна
2003. године 
Министар,

Божидар Ђелић, с.р.
 
 
 
Образац ПОО
Република Србија
 
(Назив
корисника буџетских средстава)
 
(Место)
 
(Датум)
 
ПОТВРДА
О ОБАВЕЗИ
И.
НАЗИВ И АДРЕСА ПОРЕСКОГ ДУЖНИКА:
 
(назив)
(адреса) (ПИБ)
ИИ.
ОБАВЕЗА ПРЕМА ДУЖНИКУ:
Основ
дуговања: 
Раздео:

Глава:

Функција:

 
Економска
класификација:
Износ дуга: 
У
Београду, године ОВЕРАВА 
 
 
М.П.
корисник буџетских средстава