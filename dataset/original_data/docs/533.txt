Редакцијски пречишћен текст
 

ЗАКОН



	о финансирању политичких странака


„Службени лист СРЈ”, број 73 од 29. децембра 2000, 
	„Службени гласник РС”, број 
	72 од 18. јула 2003 - др. закон


  
	
НАПОМЕНА ИЗДАВАЧА: 
Закон је престао да важи осим одредаба чл. 13. и 14. (види члан 24. Закона – 72/2003-1)


 Чл. 1. до 12.

Престали су 
	да важе (види члан 24. Закона - 72/2003-1

	V. ПРАВО ПОЛИТИЧКИХ СТРАНАКА НА КОРИШЋЕЊЕ ИМОВИНЕ СКЈ, ССРНЈ И ССОЈ 



  
Члан 13.


Имовина која је била на управљању, коришћењу и располагању Савеза комуниста Југославије, Социјалистичког савеза радног народа Југославије и Савеза социјалистичке омладине Југославије, а коју су чинили објекти, пословни простор, опрема, канцеларијски намештај и сл., својина је Савезне Републике Југославије.


Савезни орган надлежан за послове правде сачиниће евиденцију имовине из става 1. овог члана према корисницима, до ступања на снагу овог закона, врсти, количини, односно површини и локацији, утврдити њено стање и предложити начин коришћења и корисника те имовине, с тим што ће најмање једна половина непокретности, које су у својину Савезне Републике Југославије прешле применом става 1. овог члана, бити додељена парламентарним странкама на коришћење за редован рад.


Корисници имовине из става 1. овог члана дужни су да је предају Савезној влади најкасније у року од шест месеци од дана ступања на снагу овог закона.


Члан 14.


Одлуке, уговори и други акти којима су непокретности, на којима су право коришћења, односно располагања имале друштвено-политичке организације из члана 13. став 1. овог закона и које су служиле за обављање делатности тих организација, пренете на друга правна или физичка лица после њиховог престанка или којима је право коришћења, односно располагања пренето на политичке странке, удружења грађана или друштвене организације настале преображајем, спајањем или припајањем друштвено-политичких организација, или којима су на друга правна или физичка лица пренете са дејством у моменту престанка рада друштвено-политичких организација, ништави су.


Савезна Република Југославија има право да захтева брисање права својине или другог стварног права стеченог супротно ставу 1. овог члана и предају непокретности на којима су право коришћења, односно располагања имале ове савезне друштвено-политичке организације.


Применом одредбе става 2. овог члана не може се дирати у права која су стекли савесни стицаоци и трећа савесна лица.


Чл. 15. до 18.

Престали су 
	да важе (види члан 24. Закона - 72/2003-1