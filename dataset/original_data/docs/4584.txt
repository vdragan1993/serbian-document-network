На основу члана
136. став 9. Закона
о стечају („Службени
гласник РС”, број
104/09) и члана 42. став
1. Закона о Влади
(„Службени гласник
РС”, бр. 55/05, 71/05 – исправка,
101/07 и 65/08),

Влада доноси

 

 

УРЕДБУ

о садржини,
начину уписа и
вођења Регистра
стечајних маса

„Службени
гласник РС“,
број 4 од 29.
јануара 2010.

  

 

Члан 1.

Овом
уредбом уређује
се садржина, начин
уписа и вођења
Регистра стечајних
маса (у даљем тексту:
Регистар).

Стечајна
маса која се региструје
у Регистру, у смислу
закона којим се
уређује стечај
и ове уредбе, јесте:

1) стечајна
маса у коју улази
новац добијен
продајом стечајног
дужника, као и
имовина стечајног
дужника која није
била предмет процене
вредности стечајног
дужника као правног
лица приликом
његове продаје;

2) стечајна
маса стечајног
дужника коју,
по доношењу решења
о закључењу стечајног
поступка над стечајним
дужником, чине
средства издвојена
по основу оспорених
потраживања и
средства која
се остваре окончањем
парница у корист
стечајног дужника.

 

Члан 2. 


Регистар
се води као јединствена,
централна, јавна
електронска база
података о стечајним
масама из члана
1. став 2. ове уредбе.

У
Регистар се региструју
подаци о стечајној
маси, промене
регистрованих
података, као
и брисање података
о стечајној маси
из Регистра.

 

Члан 3.

Регистар
води Агенција
за привредне регистре
(у даљем тексту:
Агенција) преко
Регистратора
стечајних маса
(у даљем тексту:
Регистратор).

На
вођење Регистра
сходно се примењују
одредбе закона
и других прописа
којима се уређује
регистрација
привредних субјеката.

 

Члан 4. 


Регистар
садржи податке
о стечајној маси,
и то:

1) пословно
име, седиште и
матични/регистарски
број стечајног
дужника;

2) матични
број;

3) порески
идентификациони
број;

4) назив
суда, број и датум
решења из члана
1. став 2. ове уредбе;

5) бројеве
рачуна у банкама;

6) лично
име и матични
број стечајног
управника;

7) датум
и време регистрације;

8) датум
и време регистрације
промене података;

9) податак
о брисању стечајне
масе из Регистра;

10) забележбе
података од значаја
за правни промет.


Регистар
може да садржи
и следеће податке:

1) вредност
стечајне масе,
уколико је процењена;

2) број
телефона и факса
стечајног управника;

3) адресу
електронске поште
стечајног управника;

4) друге
податке, у складу
са законом.

У Регистар
се региструју
и све промене
података садржаних
у Регистру.

 

Члан 5.

Подаци
из члана 4. ове уредбе
региструју се
на основу регистрационе
пријаве коју подноси
стечајни управник.

Регистрација
података из члана
4. ове уредбе врши
се и по службеној
дужности на основу
акта надлежног
органа или у поступку
размене података
са другим надлежним
органом, у ком
случају се о извршеној
регистрацији
података не доноси
посебан акт.

Регистрациона
пријава подноси
се на предложеном
обрасцу објављеном
на интернет страни
Агенције или као
поднесак у коме
се наводе подаци
о стечајној маси
чија се регистрација
пријављује, као
и подаци о подносиоцу
регистрационе
пријаве и о начину
на који треба
доставити акт
којим је одлучено
о регистрационој
пријави.

 

Члан 6. 


Уз
регистрациону
пријаву из члана
5. ове уредбе подноси
се:

1) извод
из одговарајућег
јавног регистра,
којим се доказује
идентитет стечајног
дужника, ако стечајни
дужник није регистрован
у регистру који
води Агенција;

2) решење
надлежног суда
о обустави стечајног
поступка против
стечајног дужника
и наставку поступка
у односу на стечајну
масу, за регистрацију
података о стечајној
маси из члана
1. став 2. тачка 1) ове
уредбе;

3) решење
надлежног суда
о закључењу стечајног
поступка и именовању
стечајног управника
за заступника
стечајне масе
за регистрацију
података о стечајној
маси из члана
1. став 2. тачка 2) ове
уредбе, уколико
суд ово решење
није доставио
надлежном регистру
који се води код
Агенције на објављивање
и доказ о посебном
наменском рачуну
на који је положен
износ на име оспорених
потраживања издвојен
приликом завршне
деобе стечајне
масе, односно
доказ да је овај
износ положен
код суда;

4) оверен
потпис стечајног
управника, уколико
наведени документ
није достављен
надлежном регистру
који се води код
Агенције у поступку
регистрације
података о стечају
стечајног дужника;

5) доказ
о уплаћеној накнади
за регистрацију.

 

Члан 7.

Уз
регистрациону
пријаву забележбе
података од значаја
за правни промет
подноси се документ
који је основ
за забележбу и
доказ о уплаћеној
накнади за регистрацију.

 

Члан 8.

Промене
регистрованих
података пријављују
се Регистру најкасније
у року од 15 дана
од дана извршене
промене, на начин
на који се врши
упис података
у Регистар.

Уз
регистрациону
пријаву промена
података из става
1. овог члана као
доказ прилаже
се документација
која је основ
за те промене
или на основу
које су те промене
извршене, као
и доказ о уплаћеној
накнади за регистрацију.

 

Члан 9.

Уз
регистрациону
пријаву брисања
из Регистра стечајне
масе из члана
1. став 2. тачка 1) ове
уредбе прилаже
се решење надлежног
суда о закључењу
стечајног поступка.

Уз
регистрациону
пријаву брисања
из Регистра стечајне
масе из члана
1. став 2. тачка 2) ове
уредбе прилаже
се изјава стечајног
управника дата
под материјалном
и кривичном одговорношћу
о окончању свих
послова из решења
о закључењу стечајног
поступка, укључујући
и окончање намирења
поверилаца у складу
са законом којим
се уређује стечај.

 

Члан 10. 


Ова
уредба ступа на
снагу наредног
дана од дана објављивања
у „Службеном гласнику
Републике Србије”.

 

  05 број
110-319/2010-1

 

У Београду,
28. јануара 2010. године

 

Влада

Председник,

 

др
Мирко Цветковић,
с.р.