На
основу члана 21. став 4. Закона о црквама и верским заједницама („Службени гласник
РС”, број 36/06),
Министар
вера доноси
 
 
ПРАВИЛНИК
о садржини и начину вођења
Регистра цркава и верских заједница
„Службени гласник
РС“, број 64 од 26. јула 2006.
 
 
Члан 1.
Овим
правилником ближе се уређује поступак регистрације цркава и верских заједница и
прописује се садржина и начин вођења Регистра цркава и верских заједница (у даљем
тексту: Регистар).
 
Члан 2.
Под
именом Српска православна црква у Регистар се уписују Патријаршија и све епархије
Српске православне цркве у Србији и у свету.
У
сагласју са Српском православном црквом у Регистар се уписује и одговарајућа организациона
јединица Румунске православне цркве у Банату.
 
Члан 3.
Под
именом Католичка црква у Србији (Римокатоличка и Гркокатоличка) у Регистар се на
основу пријаве Бискупске конференције уписују све бискупије Римокатоличке цркве
које су организоване на територији Србије и Апостолски егзархат за гркокатолике.
 
Члан 4.
Цркве
из члана 13. Закона о црквама и верским заједницама (у даљем тексту: Закон) се уписују
у Регистар под својим традиционалним именом уз додатак: „у Србији”.
 
Члан 5.
Под
именом Исламска заједница у Србији у Регистар се уписују легитимни, на основу унутрашњих
прописа образовани мешихати и муфтијства, као и организационе јединице у њиховом
саставу које пријаве.
 
Члан 6.
Под
именом Јеврејска заједница у Србији у Регистар се уписује Савез јеврејских општина
Србије са организационим јединицама које Савез пријави.
 
Члан 7.
Конфесионалне
заједнице и друге верске организације из члана 16. Закона и остале верске организације
(у даљем тексту: верске организације) уписују се у Регистар под именима са којима
се пријаве, у складу са чланом 9. став 4. и чланом 19. Закона.
Кад
верске организације оснују савезе и уније духовних и еванђеоских цркава Србије и
друга удружења, чланице савеза или уније уписују се у Регистар под истим условима
као и самосталне верске организације.
Број
оснивача верске организације, предвиђен чланом 18. став 2. тачка 1. Закона, износи
најмање 100 пунолетних држављана који имају пребивалиште у Републици Србији или
исти број страних држављана са сталним боравком на територији Републике Србије и
усклађиваће се са законом.
Верске
организације које су оснивачи социјалних и хуманитарних организација, образовних,
културних и издавачких установа, информативних и мисионарских гласила, привредних
субјеката, као и културних и социјалних удружења или невладиних организација, пре
подношења захтева за упис у Реигистар, односно пре добијања решења о упису у Регистар,
треба да називе установа, организација и делатности ускладе са Законом (члан 9.
став 4; члан 33. став 3. и члан 43. ст. 2. и 3. Закона).
У
Регистар и у решење о регистрацији верске организације уписује се датум њене прве
пријаве по раније важећим законима и прописима.
Верска
организација може вршити своје делатности на основу легализације стечне пријавом
по раније важећим законима и прописима у овој области, без обавезе да се упише у
Регистар, под условом да њена делатност није ограничена чланом 3. Закона.
Верска
организација која нема пријаву и која не жели да се упише у Регистар ужива верске
слободе на основу Устава и међународних конвенција о људским правима и слободи вероисповедања,
у складу са чл. 1, 2. и 5. Закона, осим ако је њено деловање у супротности са чланом
3. Закона.
 
Члан 8.
Регистар
прописан овим правилником има облик тврдо укоричене књиге.
На
насловној страни Регистра уписује се назив: „Регистар цркава и верских заједница”
и број регистра.
 
Члан 9.
Регистар
је састављен од регистарских листова чије су стране нумерисане.
Регистар
се оверава печатом органа и потписом службеног лица које је овлашћено за вођење
Регистра.
У
Регистар се, за сваку цркву и верску заједницу, подаци уписују на посебној страни.
 
Члан 10.
Регистарски
лист из члана 9. овог правилника садржи рубрике у које се уписују подаци предвиђени
чланом 21. Закона:
–
редни број уписа;
–
назив цркве или верске заједнице;
–
адреса седишта цркве или верске заједнице;
–
лично име, адреса и својство лица овлашћеног да заступа и представља цркву, верску
заједницу или верску организацију;
–
лично име и адреса лица овлашћеног да поднесе пријаву или захтев за упис у Регистар;
–
организационе јединице, органи и установе са својством правног лица стеченог на
основу члана 9. Закона;
–
подаци о верским школама, културним установама, удружењима, хуманитарним, добротворним
и здравственим организацијама чији је оснивач црква, верска заједница или верска
организација;
–
датум и време уписа у Регистар и број решења о упису;
–
датум и број решења о брисању из претходног регистра правних лица;
–
одбацивање захтева за упис у Регистар;
–
одбијање захтева за упис у Регистар;
–
подаци о брисању из Регистра;
–
напомена.
 
Члан 11.
Попуњавање
рубрика у Регистру врши се уписивањем одговарајућих података, који су назначени
у продужетку броја рубрике.
Рубрике
у Регистру попуњавају се читко и уписани текст се не сме исправљати и брисати.
 
Члан 12.
Упис
верске организације у Регистар врши се на основу решења донетог у складу са чланом
20. Закона.
Акти
и документи на основу којих је прихваћена пријава за упис у Регистар, као и акта
и документа на основу којих је позитивно решен захтев верске организације за упис
у Регистар, чувају се у посебном омоту за сваку цркву и верску заједницу и представљају
саставни део Регистра.
На
омоту списа уписује се назив цркве и верске заједнице уписане у Регистар и регистарски
број под којим је извршен упис.
 
Члан 13.
У
рубрици „одбацивање и одбијање пријаве” уписује се број решења којим је пријава
одбијена – одбачена и основ за одбацивање – одбијање.
 
Члан 14.
Промене
у Регистру могу се вршити само на основу писмене одлуке или решења које доноси министар.
Упис
промене одређене чињенице или податка уписаног у Регистар врши се у одговарајућој
рубрици регистарског листа, непосредно испод основног уписа који се прецртава косом
црвеном линијом.
 
Члан 15.
Брисање
цркве и верске заједнице из регистра врши се прецртавањем регистарског листа двема
паралелним косим линијама. У одговарајућу рубрику се уписује датум доношења и број
решења о брисању из регистра.
 
Члан 16.
Уз
Регистар као помоћна књига води се именик.
 
Члан 17.
Лице
овлашћено за вођење Регистра дужно је да чува Регистар и списе предмета од злоупотребе,
уништења и оштећења.
 
Члан 18.
Подаци
уписани у Регистар су јавни.
Увид
у Регистар и списе предмета може се вршити само уз обавезно присуство лица овлашћеног
за вођење Регистра.
 
Члан 19.
Овај
правилник ступа на снагу осмог дана од дана објављивања у „Службеном гласнику Републике
Србије”.
  
Број 110-00-5/2006-01
У Београду, 24. јула 2006. године
Министар,
Милан Радуловић, с.р.