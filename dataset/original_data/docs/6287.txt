На основу члана 163. став 2. Закона о превозу путника у друмском саобраћају („Службени гласник РС”, број 68/15),
Министар грађевинарства, саобраћаја и инфраструктуре доноси
 
ПРАВИЛНИК
 о изгледу, садржини и коришћењу службеног одела инспектора за друмски саобраћај
"Службени гласник РС", број 90 од 30. октобра 
				2015.
 
Члан 1.
Овим правилником прописује се изглед, садржина и коришћење службеног одела инспектора за друмски саобраћај (у даљем тексту: инспектор).
Члан 2.
Службено одело инспектора је зимско и летње.
Члан 3.
Делове зимског службеног одела чине:
1) сако, панталоне и сукње;
2) јакне;
3) ципеле, односно чизме са гуменим ђоном;
4) кошуље и блузе, беле, беж или тегет боје;
5) радне панталоне, мушке и женске, беж или тегет боје;
6) кравата и ешарпа.
Члан 4.
Делове летњег службеног одела чине:
1) сако, панталоне и сукње;
2) кошуље и блузе, беле, беж или тегет боје;
3) јакна;
4) ципеле;
5) радне панталоне, мушке и женске, беж или тегет боје;
6) мушка и женска мајица са крагном, тегет или беж боје са штампом;
7) качкет са штампом;
8) флуо прслук са штампом;
9) кравата и ешарпа.
Члан 5.
Службена одела инспектора набављају се на две године.
Члан 6.
Инспектор службено одело одржава чисто и уредно, не може га отуђивати, нити се на њему могу вршити измене у кроју и боји.
Члан 7.
Службено одело користи се само за време вршења службене дужности.
Члан 8.
Даном ступања на снагу овог правилника престаје да важи Правилник о изгледу, садржини и коришћењу службеног одела републичког инспектора за друмски саобраћај („Службени гласник РС”, број 20/96).
Члан 9.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-277/2015-18
У Београду, 20. октобра 2015. године
Министар,
проф. др Зорана Михајловић, с.р.