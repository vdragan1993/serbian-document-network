На основу члана 4. став 2. Закона о јавним предузећима
и обављању делатности од општег интереса („Службени гласник РС”, број 25/2000),
Влада Републике Србије доноси
 
 
ОДЛУКУ

о 
оснивању Јавног предузећа за водоснабдевање и за производњу и дистрибуцију 
електричне енергије на подручју општине Зубин Поток
„Службени
гласник РС”, број 13 од 22. марта 2002.
 
 
1.
Ради снабдевања водом и електричном енергијом потрошача, односно корисника на
подручју општине Зубин Поток, оснива се Јавно предузеће за водоснабдевање и за
производњу и дистрибуцију електричне енергије на подручју општине Зубин Поток
(у даљем тексту: Јавно предузеће).
 
2.
Јавно предузеће послује под фирмом Јавно предузеће за водоснабдевање и за
производњу и дистрибуцију електричне енергије „Ибар”.
Скраћени
назив Јавног предузећа је: ЈП „Ибар”.
Седиште
Јавног предузећа је у Зубином Потоку.
Назив
и седиште Јавног предузећа не могу се мењати без сагласности Владе Републике
Србије.
 
3.
Делатност Јавног предузећа је:
03020
искоришћавање и употреба вода (обезбеђивање и снабдевање водом за разне видове
искоришћавања и употребе; одржавање објеката и постројења за искоришћавање и
употребу вода).
03030
заштита од штетног дејства вода (заштита од поплава и леда; заштита од ерозија
и уређење бујица; одводњавање земљишта пољопривредног, шумског, путног,
грађевинског и др.; регулациони радови мањег обима на водотоцима, вађење песка,
шљунка и камена ради одржавања и унапређивање водног режима; одржавање објеката
и постројења за заштиту од штетног дејства вода, израда техничке документације,
реконструкција и изградња мањих објеката и постројења за заштиту од штетног
дејства вода).
03040
заштита вода од загађивања (предузимање мера заштите воде од загађивања;
отклањање последица хаваријских загађивања водних токова, језера и подземних
вода; одржавање објеката и постројења за заштиту вода од загађивања).
40101
производња хидроелектричне енергије (производња електричне енергије у
хидроелектрани).
40106
дистрибуција електричне енергије (пренос и дистрибуција електричне енергије).
Јавно
предузеће може да обавља и друге делатности одређене статутом ако њихово
обављање не доводи у питање потпуно и благовремено извршавање делатности из ове
тачке.
Јавно
предузеће је дужно да делатности из тачке 3. ове одлуке обавља на начин који ће
обезбедити континуирано, уредно и квалитетно задовољавање потреба корисника
производа и услуга које пружа, а у складу са законима којима се уређују области
водопривреде и електропривреде.
Јавно
предузеће обавља делатности, на начин којим се штити животна средина, а у
складу са прописима који регулишу ту област.
 
4.
Средства за оснивање и почетак рада Јавног предузећа чине новчана средства у
износу од 1.000.000,00 динара, као и:
1)
основна средства која се састоје од покретне имовине у државној својини коју
користи Предузеће ДД „Ибар – Лепенац” Зубин Поток;
2)
право коришћења на добрима у општој употреби на подручју општине Зубин Поток
(водопривредни и електроенергетски објекат), која су у државној својини и чине
их:
–
брана „Газиводе” са акумулацијом;
–
хидроелектрана „Газиводе”;
–
компензациона брана „Придворица”;
–
главни довод за испоруку сирове воде;
–
каналска мрежа за наводњавање.
 
5.
Јавно предузеће стиче и прибавља финансијска средства за обављање делатности
из:
1)
средстава остварених од накнада која се убирају на подручју општине Зубин Поток
(накнада за одводњавање, накнада за наводњавање и накнада за коришћење
водопривредних објеката и за вршење других услуга),
2)
средстава остварених продајом електричне енергије,
3)
донација и прилога домаћих и страних правних и физичких лица, издавањем и
продајом хартија од вредности и других извора.
 
6.
Органи Јавног предузећа су: Управни одбор, директор и Надзорни одбор.
 
7.
Орган управљања Јавног предузећа је Управни одбор, који има пет чланова, од
којих једну трећину чине представници запослених у Јавном предузећу.
Председника
и чланове Управног одбора именује Влада Републике Србије.
Управни
одбор:
1)
утврђује пословну политику;
2)
доноси планове развоја и годишњи програм рада;
3)
одлучује о статусним променама;
4)
одлучује о смањењу и повећању основног капитала;
5)
одлучује о оснивању зависних предузећа;
6)
усваја годишњи обрачун и извештај о пословању Јавног предузећа;
7)
одлучује о расподели годишње добити и покрићу губитка;
8)
доноси статут;
9)
утврђује висину накнада које чине приход Јавног предузећа;
10)
доноси инвестиционе одлуке;
11)
утврђује нормативе и стандарде за редовно одржавање водопривредних објеката и
електроенергетских објеката и критеријуме за образовање цена на редовном
одржавању, као и услове и начин коришћења тих објеката;
12)
доноси пословник о свом раду;
13)
обавља и друге послове утврђене законом и статутом.
Одлуке
из става 3. тач. 3), 4), 5), 7) и 8) ове тачке Управни одбор доноси уз
сагласност Владе Републике Србије.
 
8.
Директор Јавног предузећа, кога именује Влада Републике Србије, обавља послове:
1)
организује и води пословање Јавног предузећа;
2)
представља и заступа Јавно предузеће;
3)
самостално доноси одлуке у складу са статутом;
4)
стара се о законитости рада Јавног предузећа и одговара за законитост рада
Јавног предузећа;
5)
предлаже програм рада и план развоја и предузима мере за њихово спровођење;
6)
извршава одлуке Управног одбора;
7)
обавља и друге послове утврђене законом и статутом.
Директор
Јавног предузећа се именује на период од четири године.
 
9.
Надзорни одбор Јавног предузећа има три члана.
Председника
и чланове Надзорног одбора именује Влада Републике Србије.
Надзорни
одбор:
1)
врши надзор над законитошћу рада управе Јавног предузећа;
2)
прегледа периодичне и годишње обрачуне и утврђује да ли су сачињени у складу с
прописима;
3)
утврђује да ли се пословне књиге и друга документа Јавног предузећа воде уредно
и у складу с прописима;
4)
даје мишљење о предлозима за расподелу добити;
5)
разматра извештаје ревизора;
6)
обавља и друге послове утврђене законом и статутом.
Надзорни
одбор подноси Влади Републике Србије и Управном одбору Јавног предузећа
извештај о резултатима надзора.
 
10.
Ради заштите интереса грађана, предузећа и других правних лица, Влада Републике
Србије утврђује минимум процеса рада који се у вршењу делатности од општег
интереса мора обављати у Јавном предузећу у време штрајка.
 
11.
Расподела добити коју Јавно предузеће оствари по годишњем обрачуну врши се на
основу одлуке Управног одбора.
Добит
Јавног предузећа расподељује се:
–
за обавезне резерве, у складу са законом;
–
за резерве Јавног предузећа, у складу са статутом;
–
запосленима у Јавном предузећу на име дела зарада по основу остварене добити, у
складу са општим актом Јавног предузећа.
 
12.
Ненаплатива потраживања и губици Јавног предузећа покривају се на начин
предвиђен статутом Јавног предузећа и другим општим актом.
О
покривању губитака одлучује Управни одбор, уз сагласност Владе Републике
Србије.
 
13.
Општи акти Јавног предузећа су: статут, правилник, одлука којом се на општи
начин уређују одређена питања и пословник.
 
14.
Статутом Јавног предузећа уређују се питања: унутрашње организације, делокруг
овлашћења и одговорности делова Јавног предузећа и лица са посебним овлашћењима
и одговорностима и друга питања од значаја за рад Јавног предузећа.
 
15.
Даном почетка рада, Јавно предузеће преузеће запослене који су радили на
објектима, постројењима и уређајима из тачке 4. ове одлуке.
 
16.
Конституисање органа и доношење статута и других општих аката по овој одлуци
извршиће се у року од 30 дана од дана њеног ступања на снагу.
 
17.
Ова одлука ступа на снагу осмог дана од дана објављивања у „Службеном гласнику
Републике Србије”.
 
05 број 023-3420/2002-002
У Београду, 15. марта
2002. године

Влада Републике Србије
Потпредседник,
др 
Небојша Човић, с.р.