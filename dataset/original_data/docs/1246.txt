На
основу члана 21. став 1. Закона о азилу („Службени гласник РС”, број 109/07) и члана
43. став 1. Закона о Влади („Службени гласник РС”, бр. 55/05, 71/05 – исправка,
101/07 и 65/08),
Влада
доноси
 
 
ОДЛУКУ
о оснивању Центра за
азил
„Службени гласник
РС“, број 112 од 10. децембра 2008.
 
 
1.
Оснива се Центар за азил у Бањи Ковиљачи, ул. Народног фронта б.б., ради обезбеђивања
смештаја и основних животних услова лицима која траже азил до доношења коначне одлуке
о захтеву за азил.
 
2.
Центар за азил је у саставу Комесаријата за избеглице као посебне организације.
 
3.
Радом Центра за азил руководи државни службеник на положају који руководи Комесаријатом
за избеглице.
 
4.
Средства за рад Центра за азил обезбеђују се у буџету Републике Србије.
 
5.
Центар за азил почеће са радом 15. децембра 2008. године.
 
6.
Ова одлука ступа на снагу наредног дана од дана објављивања у „Службеном гласнику
Републике Србије”.
 
 
05 број 022-5277/2008
У Београду, 6. децембра 2008. године
Влада
Први потпредседник Владе –
заменик председника Владе,
Ивица Дачић, с.р.