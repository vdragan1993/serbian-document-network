Редакцијски пречишћен текст

 

 

На основу члана 99. тачка 4. Устава Савезне Републике Југославије, 

Савезна влада доноси

 

 

УРЕДБУ

о начину исплате пензија остварених радом у 
иностранству

„Службени лист СРЈ”, бр. 49 од 11. 
децембра 1992, 8 од 16. 
фебруара 1996.

 

 
Члан 1.
Овом уредбом уређује се начин исплате пензија, инвалиднина, додатака на децу и других личних давања из социјалног осигурања остварених у иностранству физичким лицима чије је пребивалиште на територији Савезне Републике Југославије.

 
Члан 2.
Овлашћене банке преко којих се давање из члана 1. ове уредбе исплаћује лицима из тог члана дужне су да девизе примљене из иностранства исплате у ефективном страном новцу, у року од седам дана од дана наплате.
На захтев из става 1. овог члана, овлашћена банка може девизе из члана 1. ове уредбе одобрити његовом девизном рачуну или девизном штедном улогу или исплатити у динарској противвредности, по курску који важи на дан исплате.

 
Члан 3.
Новчаном казном од 15.000 до 150.000 нових* динара казниће се за привредни преступ овлашћена банка ако у прописаном року не исплати примљене девизе у ефективном страном новцу (члан 2. став 1).
За радњу из става 1. овог члана казниће се за привредни преступ новчаном казном од 1.000 до 10.000 нових* динара и одговорно лице у овлашћеној банци. 

 

* „Службени лист СРЈ”, број 8/1996.

 
Члан 4.
Ова уредба ступа на снагу осмог дана од дана објављивања у „Службеном листу СРЈ”

  

Савезна влада

Е. п. бр. 172

11. децембра 1992. године

Београд

Потпредседник,

др Радоје Контић, с. р.