Редакцијски пречишћен текст
 
 
На основу члана 46. ст. 1. и 6. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о изради измена и допуна Просторног плана подручја посебне намене Националног парка Копаоник
"Службени гласник РС", бр. 32 од 3. 
				априла 2015, 81 од 24. септембра 2015.
 
1. Приступа се изради измена и допуна Просторног плана подручја посебне намене Националног парка Копаоник („Службени гласник РС”, број 95/09 – у даљем тексту: Просторни план).
2. Оквирна граница измена и допуна Просторног плана обухвата делове територија општина Брус, Рашка и Лепосавић, и то:
1) на територији општине Брус целе катастарске општине: Крива Река, Паљевштица, Ливађе, Гочманци, Кнежево, Равниште, Бозољин и Брзеће;
2) на територији општине Рашка целе катастарске општине: Јошаничка Бања, Црна Глава, Кремиће, Бадањ, Семетеш, Тиоџе, Лисина, Шипачина, Копаоник и Раковац;
3) на територији општине Лепосавић целе катастарске општине: Гувниште и Бело Брдо.
Коначна граница обухвата измена и допуна Просторног плана биће дефинисана Нацртом измена и допуна Просторног плана.
Оквирна граница обухвата измена и допуна Просторног плана дата је у Прилогу 1 – Графички приказ оквирне границе обухвата измена и допуна Просторног плана, који је одштампан уз ову одлуку и чини њен саставни део.
3. Услови и смернице планских документа вишег реда и развојних стратегија за израду измена и допуна Просторног плана су:
1) Закон о Просторном плану Републике Србије од 2010. до 2020. године („Службени гласник РС”, број 88/10 – у даљем тексту: Просторни план Републике Србије), којим је подручје Копаоника третирано као високопланинско подручје националног значаја, чији развој и заштита представљају стратешки приоритет (одрживи развој туристичког центра, туристичке, саобраћајне и техничке инфраструктуре, уз интегрисање понуде са потпланинским селима, унапређење пољопривреде и других комплементарних активности, унапређење заштите и одржавање статуса Националног парка према европским стандардима) и приоритетно подручје за унапређење и даљи развој туризма;
2) Уредба о утврђивању Регионалног просторног плана за подручје Шумадијског, Поморавског, Рашког и Расинског управног округа („Службени гласник РС”, број 39/14), којом се међу планске приоритете убраја повећање смештајног капацитета на планском подручју и мотивисање приватног сектора за улагање у исти, као и комунално опремање туристичких центара, нарочито планинских;
3) Стратегија развоја туризма Републике Србије („Службени гласник РС”, број 91/06), којом је подручје Копаоника дефинисано као планина из групе врло тражених регионалних центара зимског туризма и представља ресурс и основу за развој туризма, довршење и проширење/побољшање ове туристичке дестинације спада у кључне инвестиционе пројекте, кроз осавремењивање скијашке инфраструктуре, изградњу туристичких места и места за одмор, као и комплетирање, саобраћајно повезивање и интегрисање понуде са окружењем.
Израда измена и допуна Просторног плана се заснива на планској, студијској, техничкој и другој документацији, резултатима досадашњих истраживања и важећим документима у Републици Србији.
Списак подлога за подручје измена и допуна Просторног плана дат је у Прилогу 2 – Списак подлога за подручје измена и допуна Просторног плана достављен од стране Републичког геодетског завода, који је одштампан уз ову одлуку и чини њен саставни део.
4. Планирање, коришћење, уређење и заштита простора заснива се на принципима:
1) заштите и одрживог коришћења подручја Националног парка Копаоник;
2) одрживог просторног, социјалног и економског развоја; 
3) рационалног коришћења постојећих ресурса и инфраструктуре; 
4) хоризонталне и вертикалне сарадње свих актера; 
5) економско-тржишне оправданости и рентабилности; 
6) промоције еколошког квалитета и просторно-еколошке усклађености;
7) енергетске ефикасности;
8) корпоративне, социјалне и еколошке одговорности и др.
5. Визија израде измена и допуна Просторног плана представља стварање планског основа за развој туристичког центра прилагођеног савременим захтевима туристичке тражње. 
Основни циљ је усклађивање Просторног плана у погледу неопходних измена скијашке и друге инфраструктуре, намене простора у погледу зона и режима заштите, као и усклађивање са новонасталим потребама развоја туристичког центра. Оперативни циљеви представљају интегрисање туристичке понуде са понудом из окружења, осавремењивање и развој туристичких производа према захтевима различите туристичке тражње, спровођење националне концепције развоја туризма дефинисане Просторним планом Републике Србије и Стратегијом развоја туризма Републике Србије ради боље организације туристичке привреде на читавој територији Републике Србије, повећање саобраћајне доступности свим деловима планског подручја и модалитета кретања (ваздушни, друмски, железнички саобраћај), заштита и промоција расположивих природних и антропогених туристичких ресурса на регионалном, националном и међународном нивоу, комплетирање јавно-комуналне и туристичке инфраструктуре у функцији развоја туризма и повећање стандарда услуга расположивих и планираних туристичких капацитета.
6. Концептуални оквир планирања, коришћења, уређења и заштите планског подручја заснива се на предмету измена и допуна Просторног плана, односно на усклађивању планских решења Просторног плана са документима просторног и урбанистичког планирања који су донети у међувремену, изградњи додатних смештајних капацитета, хелиодрома, гондоле и друге скијашке инфраструктуре у туристичком центру Копаоник и за потребе даљег развоја овог центра.
Концептуални оквир ових измена и допуна базиран је на обезбеђењу планског основа за директно спровођење дела Просторног плана, као и обезбеђење планског основа за даљу разраду локација на којима је могуће проширење смештајних капацитета, изградња гондоле којом би се насеље Брзеће повезало са туристичким центром и развој друге скијашке инфраструктуре, као и усклађивање, односно промена намене земљишта на локацијама на којима су већ изграђени објекти и инфраструктура. Од посебног значаја је измена и допуна важећег просторног плана у смислу приказа тачног обухвата комплекса специјалне намене „Копаоник”, неопходног за функционисање Војске Србије.
Измене и допуне Просторног плана ће допринети проширењу туристичке понуде Копаоника и значајном побољшању доступности овог туристичког центра националног и регионалног значаја.
7. Рок за израду Нацрта измена и допуна Просторног плана је три месеца од дана ступања на снагу ове одлуке.
8. Носилац израде измена и допуна Просторног плана је Министарство грађевинарства, саобраћаја и инфраструктуре, у складу са чланом 47. став 1. Закона о планирању и изградњи.
Носилац израде измена и допуна Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
9. Органи, организације и јавна предузећа, који су овлашћени да утврђују услове за заштиту и уређење простора и изградњу објеката у фази израде или измене планских докумената, дужни су да по захтеву надлежног министарства, у року од 30 дана, доставе све тражене податке, без накнаде. 
Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, односно ортофото снимке, носиоцу израде измена и допуна Просторног плана, у року од 30 дана, без накнаде.


10. Средства за израду измена и допуна Просторног плана 
				обезбеђује ХЕПАКО д.о.о. Београд – Врачар. Оквирна процена 
				финансијских средстава износи 6.000.000 динара.*
*Службени гласник РС, број 81/2015
 
11. Нацрт измена и допуна Просторног плана биће изложен на јавни увид у трајању од 30 дана у седиштима јединица локалне самоуправе које су у обухвату измена и допуна Просторног плана.

12. Одлука о изради Стратешке процене утицаја измена и 
				допуна Просторног плана подручја посебне намене Националног 
				парка Копаоник на животну средину („Службени гласник РС”, бр. 
				39/13, 32/15 и 76/15), је саставни део ове одлуке.*
*Службени гласник РС, број 81/2015

				 

12а Број примерака измена и допуна Просторног плана који 
				је потребно израдити у аналогном и дигиталном облику је најмање 
				пет, а коначан број ће бити одређен посебним актом Владе којим 
				се утврђују изменe и допунe Просторног планa, у складу са 
				законом.*
*Службени гласник РС, број 81/2015
 
13. Ова одлука ступа на снагу осмог дана од дана објављивања у „Службеном гласнику Републике Србије”.
05 број 350-3811/2015-1
У Београду, 2. априла 2015. године
Влада 
Председник,
Александар Вучић, с.р.

ПРИЛОГ 2.
СПИСАК ПОДЛОГА ЗА ПОДРУЧЈЕ ИЗМЕНА И ДОПУНА ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГ ЗАВОДА
1. Општина Брус
Планови катастра непокретности




Ред.
број


Катастарска општина


Врста плана


Размера


Број детaљних листова




1.


Крива Река


Дигитални катастарски план (у даљем тексту: ДКП) – векторски формат








2.


Паљевштица


ДКП – векторски формат








3.


Ливађе


ДКП – векторски формат








4.


Гочманци


ДКП – векторски формат








5.


Кнежево


ДКП – векторски формат








6.


Равниште


ДКП – векторски формат








7.


Бозољин


ДКП – векторски формат








8.


Брзеће


ДКП – векторски формат








Планови катастра водова




Ред.
број


Катастарска општина


Врста плана


Размера


Број детаљних листова






1.


Крива Река


нема








2.


Паљевштица


нема








3.


Ливађе


нема








4.


Гочманци


нема








5.


Кнежево


нема








6.


Равниште


нема








7.


Бозољин


нема








8.


Брзеће


нема








2. Општина Рашка
Планови катастра непокретности




Ред.
број


Катастарска
 општина


Врста плана


Размера


Број детаљних листова




1.


Јошаничка Бања


ДКП – векторски формат








2.


Црна Глава


ДКП – векторски формат








3.


Кремиће


ДКП – векторски формат








4.


Бадањ


ДКП – векторски формат








5.


Семетеш


ДКП – векторски формат








6.


Тиоџе


ДКП – векторски формат








7.


Лисина


ДКП – векторски формат








8.


Шипачина


ДКП – векторски формат








9.


Копаоник


Аналогни план + 
ДКП – векторски формат


1 : 2500


4




10.


Раковац


ДКП – векторски формат








Планови катастра водова




Ред.
број


Катастарска 
општина


Врста плана


Размера


Број детаљних листова






1.


Јошаничка Бања


векторски формат








2.


Црна Глава


нема








3.


Кремиће


векторски формат








4.


Бадањ


нема








5.


Семетеш


векторски формат








6.


Тиоџе


векторски формат








7.


Лисина


векторски формат








8.


Шипачина


векторски формат








9.


Копаоник


векторски формат








10.


Раковац


нема








3. Општина Лепосавић
Планови катастра непокретности




Ред.
број


Катастарска 
општина


Врста плана


Размера


Број детаљних листова




1.


Гувниште


аналогни план


1 : 2500


17




2.


Бело Брдо


аналогни план


1 : 2500


14




Планови катастра водова




Ред.
број


Катастарска 
општина


Врста плана


Размера


Број детаљне листова




1. 


Гувниште


нема








2.


Бело Брдо


нема