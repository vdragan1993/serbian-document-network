На основу члана 132. став 5. Закона о пловидби и лукама на унутрашњим водама („Службени гласник РС”, бр. 73/10 и 121/12),
Министар саобраћаја, уз сагласност министра финансија, доноси
 
ПРАВИЛНИК
о висини трошкова полагања стручног испита за стицање звања чланова посаде бродова трговачке морнарице
"Службени 
				гласник РС", број 98 од 8. новембра 2013.
 
Члан 1.
Овим правилником утврђује се висина трошкова полагања стручног испита за стицање звања чланова посаде бродова трговачке морнарице. 
Члан 2.
Висина трошкова из члана 1. овог правилника износи за:
1) заповедника врсте А – 13.884,00 динара; 
2) заповедника врсте Б – 9.865,00 динара;
3) заповедника врсте Ц – 9.865,00 динара;
4) крмара – 8.683,00 динара;
5) вођу палубе – 8.092,00 динара;
6) морнара – 8.092,00 динара;
7) руковаоца техничког пловног објекта – 13.884,00 динара;
8) машинисту – 13.293,00 динара;
9) машиновођу – 9.274,00 динара;
10) управљање путничким пловилом – 8.092,00 динара;
11) руковање радио-телефонским уређајем – 6.910,00 динара;
12) управљање пловилом уз помоћ радара – 6.910,00 динара;
13) поступање у случају опасности на броду – 6.910,00 динара.
Члан 3.
Трошкови полагања поправног испита износе 50 % од утврђене висине трошкова за полагање одговарајућег стручног испита из члана 2. овог правилника.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2014. године.
Број 110-00-88/2013-06
У Београду, 1. новембра 2013. године 
Министар,
Александар Антић, с.р.