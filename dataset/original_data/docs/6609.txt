На основу члана 56. став 9. Закона о поморској пловидби („Службени гласник РС”, број 87/11 и 104/13), 
Министар саобраћаја доноси
ПРАВИЛНИК
о садржини и обрасцу плоче са распоредом радног времена, као и о обрасцу записа о сатима одмора помораца
"Службени гласник РС", број 9 од 30. јануара 
				2014.
Члан 1.
Овим правилником прописују се садржина и образац плоче са распоредом радног времена чији су саставни део одабрани делови Конвенције Међународне организације рада o радном времену и укрцају помораца (број 180) и Међународне конвенције о стандардима за вршење обуке, издавање овлашћења и вршење бродске страже помораца (у даљем тексту: STCW Конвенција), као и образац записа о сатима одмора помораца.
Члан 2.
Плоча са распоредом радног времена садржи:
1) име брода;
2) заставу брода;
3) IMO број брода;
4) датум последњег ажурирања;
5) напомену да се највећи број сати рада или минимални број сати одмора примењује у складу са одредбама Закона о поморској пловидби чије су одредбе усклађене са одредбама Конвенције Међународне организације рада о радном времену и укрцају помораца (број 180), као и са одговарајућим националним колективним уговорима који су усвојени у складу са одредбама наведене конвенције и STCW Конвенцијом;
6) табелу која приказује планиране дневне радне сате на мору, у луци, као и укупан број сати одмора дневно;
7) потпис заповедника брода;
8) одабрани делови Конвенције Међународне организације рада o радном времену и укрцају помораца (број 180) и STCW Конвенције.
Изглед плоче са распоредом радног времена дат је на Обрасцу 1. који је одштампан уз овај правилник и чини његов саставни део.
Члан 3.
Изглед записа о сатима одмора помораца дат је на Обрасцу 2. који је одштампан уз овај правилник и чини његов саставни део.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”. 
Број 011-00-137/2013-06/3
У Београду, 27. јануара 2014. године
Министар,
Александар Антић, с.р.
 
 
Листа прилога:
 

Прилог 1 - Образац 
				плоче са распоредом радног времена на броду
 

Прилог 2 - Образац 
				записа о сатима одмора помораца