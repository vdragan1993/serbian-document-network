ЗАКОН

о задужењу Републике Србије код
Eurobank EFG a.d. Beograd

"Службени 

гласник РС", број 107 од 23. децембра 2009.

 

 

Члан
1.

Република Србија задужиће се, у
износу од 25 милиона америчких долара, код Eurobank EFG a.d. Beograd (у даљем тексту:
Банка) за финансирање Пројекта управљања нуклеарним објектима у Републици Србији. 

 

Члан 2.

Задуживање из члана 1. овог закона
извршиће се закључивањем уговора о дугорочном кредиту између Републике Србије као
зајмопримца и Eurobank EFG a.d. Beograd, као зајмодавца, у износу од 25 милиона
америчких долара. 

 

Члан 3.

Уговор из члана 2. овог закона садржаће
обавезно следеће елементе:

1) каматна стопа једнака збиру тромесечне
референтне каматне стопе за задуживање у америчким доларима (LIBOR) и фиксне каматне
марже од 4,75%;

2) трошкови обраде и пуштања кредита
у течај у висини од 1% од износа кредита;

3) период отплате кредита у трајању
од 60 месеци, укључујући период мировања отплате од 12 месеци, рачунајући од дана
пуштања прве транше кредита у течај са тромесечном отплатом кредита;

4) право зајмопримца на превремену
отплату кредита без плаћања накнаде зајмодавцу.

Влада Републике Србије ће у року
од 30 дана од дана закључивања доставити уговор Народној скупштини Републике Србије
ради информисања Народне скупштине Републике Србије.


 

Члан 4.

Средства прибављена од Банке на
основу уговора из члана 2. овог закона користиће се за финансирање Пројекта управљања
нуклеарним објектима у Републици Србији.


 

Члан 5.

Средства за измиривање обавеза по
основу уговора из члана 2. овог закона обезбеђиваће се у буџету Републике Србије.

Република Србија обезбеђиваће средства
из става 1. овог члана у буџету за текућу годину за измирење доспелих обавеза, у
складу са одредбама уговора.


 

Члан 6.

Овај закон ступа на снагу осмог дана од дана објављивања у „Службеном
гласнику Републике Србије”.