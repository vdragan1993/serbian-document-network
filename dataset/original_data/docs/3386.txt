На основу члана 43. став 2. Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС и 96/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – одлука УС, 72/12, 7/14 – УС и 44/14),
Влада доноси
ОДЛУКУ
о промени границe катастарских општина Међуреч и Лозовик
"Службени гласник РС", број 110 од 30. 
				децембра 2016.
 
I
Мења се граница између катастарских општина Међуреч и Лозовик, град Јагодина, тако да се катастарској општини Лозовик припаја катастарска парцела број 979/2 из катастарске општине Међуреч у површини од 5 a 89 m².
II
Скица промене границе катастарских општина Међуреч и Лозовик одштампана је уз ову одлуку и чини њен саставни део.
III
На основу ове одлуке Републички геодетски завод – Служба за катастар непокретности Јагодина, извршиће обележавање и опис промењене границе катастарских општина и настале промене спровести на катастарским плановима и у операту катастра непокретности.
IV
Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 950-10356/2016-1
У Београду, 29. децембра 2016. године
Влада
Председник,
Александар Вучић, с.р.