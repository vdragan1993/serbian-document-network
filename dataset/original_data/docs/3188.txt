ЗАКОН

о задужењу


Србије и


Црне


Горе код


Европске 
инвестиционе банке (Пројекат 
санације путева и мостова 

А1)

"Службени лист СЦГ", број 53 од 23. децембра 2005.

 

 

Члан 1.

Србија и Црна Гора задужиће се у износу од
9 милиона евра у
своје име, а за рачун државе чланице Републике Црне Горе, код Европске
инвестиционе банке,
за финансирање Пројекта санације путева и мостова А1.

 

Члан 2.

Задужење из члана 1. овог закона извршиће
се на основу Уговора о
финансирању између Србије и 
Црне
Горе и Црне Горе и Европске инвестиционе банке (Пројекат санације путева и мостова
А1), закљученог 13.
децембра 2005. године између Србије и Црне Горе, као зајмопримца, и Европске
инвестиционе банке,
као зајмодавца.

 

Члан 3.

Средствима зајма финансираће се следеће
компоненте Пројекта
санације путева и мостова А1:

1) 
I

секција Подгорица
(замена оштећеног асфалтног 
застора,
санација мостова, санација клизишта, санација нестабилне косине, реконструкција пута, санација пута,
санација тунела);

2) II секција Пљевља (навлачење асфалтног
застора, санација
регионалних путева, санација мостова, привремена санација клизишта, санација
зида, реконструкција пута,
санација косина, замена заштитних ограда);

3) III секција Котор (навлачење асфалтног застора, санација регионалних
путева, привремена санација 
клизишта,
санација зида, санација клизишта, реконструкција пута, замена заштитних
ограда);

4) IV секција Никшић (пресвлачење оштећеног асфалтног слоја,
санација регионалних путева, привремена санација клизишта, санација зида, санација косина, санација
моста, замена заштитних ограда);

5) V секција Беране (пресвлачење оштећеног
асфалтног слоја
на главним и регионалним путевима, санација мостова, привремена санација
клизишта, санација
зида, замена заштитних ограда).

 

Члан 4.

Ради коришћења средстава из члана 1. овог
закона корисник зајма ће
отворити посебан рачун код Црногорске
комерцијалне банке, на коме ће се средства исказивати у еврима, са искључивом наменом коришћења средстава
за финансирање Пројекта санације 
путева
и мостова А1.

 

Члан 5.

Република Црна Гора се обавезује да, у року
од 30 дана од дана ступања
на снагу овог закона, изда Србији и Црној Гори контрагаранцију за уредно
обезбеђење средстава
за измирење доспелих обавеза 
предвиђених
уговором из члана 2. овог закона.

Република Црна Гора обавезује се да ће
обезбеђивати средства
у буџету за текућу годину за измирење дела доспелих обавеза.

Средства из става 2. овог члана Република
Црна Гора преноси на
посебан рачун Србије и Црне Горе 
отворен
код Народне банке Србије, са искључивом наменом отплате зајма из члана 2. овог
закона.

 

Члан 6.

Курсне разлике које могу настати у вези са
измиривањем обавеза,
у смислу овог закона, сноси Република Црна Гора.

 

Члан 7.

Народна банка Србије наплаћује од Републике Црне Горе трошкове
за трансфер средстава за отплату 
обавеза
Европској инвестиционој банци, као провизију за услуге које пружа у смислу
овог закона.

 

Члан 8.

Овај закон ступа на снагу наредног дана од
дана објављивања у
"Службеном листу СЦГ".