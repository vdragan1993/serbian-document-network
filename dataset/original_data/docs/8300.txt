Ha основу члана 48. Статута Коморе социјалне заштите, а у вези са чланом 159. Закона о социјалној заштити („Службени гласник РС”, број 24/11),
Управни одбор Коморе социјалне заштите, на својој редовној седници одржаној 12. децембра 2014. године, донео је
 
ОДЛУКУ
о висини накнаде за чланарину у Комори социјалне заштите за 2015. годину
"Службени гласник РС", број 
	4 од 16. јануара 2015.
 
Члан 1.
Чланарина за чланове Коморе социјалне заштите утврђује се у месечном износу од 300,00 динара.
Члан 2.
Чланарина предвиђена чланом 1. плаћа се месечно приликом обрачуна зараде, преко обрачуна послодавца где је члан Коморе запослен.
На лични захтев члана Коморе, може се одобрити плаћање чланарине и на други начин.
Члан 3.
Незапослени члан Коморе плаћа чланарину у износу од 350,00 динара на годишњем нивоу.
Стручни радник – пензионер плаћа чланарину у износу од 2.000,00 динара на годишњем нивоу.
Члан 4.
Чланарина предвиђена чланом 3. став 1. ове одлуке, уплаћује се на жиро рачун Коморе најкасније 30 дана пре истека године током које је члан Коморе био незапослен.
Чланарина предвиђена чланом 3. став 2. ове одлуке уплаћује се на жиро рачун Коморе најкасније 30 дана пре истека године за коју се плаћа чланарина. На лични захтев, може се одобрити плаћање поменуте чланарине и на други начин.
Члан Коморе из става 1. овог члана дужан је да достави копију уплатнице Комори социјалне заштите.
Члан 5.
Чланови Коморе не плаћају накнаду за издавање уверења о чињеницама из peгистара које води Комора.
Члан 6.
Члан Коморе коме на лични захтев престане чланство у Комори, као и члан Коморе који не измирује обавезу плаћања чланарине, не остварује погодности за полагање испита, издавање лиценци и уверења и обнову лиценце.
Члан 7.
Почетком примене ове одлуке, престаје да важи Одлука број 67/2013 од 21. маја 2013. године.
Члан 8.
Ова одлука, по добијеној сагласности министарства надлежног за социјалну заштиту, ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2015. године.
 
Број 1000-2114/2014
У Београду, 12. децембра 2014. године
Председник Управног одбора,
Оливера Симендић, 
	с.р.