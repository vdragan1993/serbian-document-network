На основу члана 91.
став 3. Закона о безбедности у железничком саобраћају (“Службени лист
СРЈ”, бр. 60/98),
савезни
министар надлежан за
послове саобраћаја, у
споразуму
са
директором Савезног завода за статистику, прописује
 
ПРАВИЛНИК

о 
начину евидентирања података о ванредним догађајима насталим у железничком 
саобраћају и о другим подацима од значаја за безбедност железничког саобраћаја
„Службени лист СРЈ”,
број 76 од 31. децембра 1999.

	 

	 
Члан 1.
Овим
правилником одређују се начин евидентирања података о ванредним догађајима
насталим у железничком саобраћају и други подаци од значаја за безбедност
железничког саобраћаја.
Члан 2.
Ванредни
догађај у железничком саобраћају је удес у коме је једно или више лица погинуло
или теже повређено, у коме је настала знатна материјална штета и у коме је
настао већи прекид у железничком саобраћају, или незгода у којој је једно или
више лица лакше повређено, настала мања материјална штета, мањи прекид
железничког саобраћаја, настало угрожавање, или отежано одвијање железничког саобраћаја.
Члан 3.
Ванредни
догађаји евидентирају се, статистички прате и објављују по врстама, узроцима,
месту настанка и последицама.
Члан 4.
Одредбе
овог правилника односе се на железничка транспортна предузећа и Заједницу
југословенских железница (у даљем тексту: Заједница ЈЖ).
Члан 5.
У
смислу одредаба овог правилника:
1)
погинуло лице је лице које је погинуло у ванредном догађају, умрло на лицу
места или најкасније 30 дана после ванредног догађаја услед повреда задобијених
у том догађају, са изузетком случајева самоубистава, убистава или природне
смрти лица у железничком саобраћају;
2)
теже повређено лице је лице чије телесне повреде задобијене у ванредном
догађају изискују лекарску негу или болничко лечење због којих је то лице,
према оцени лекара или здрав-ствене установе, онеспособљено за рад најмање 14
дана укључујући и дан настанка ванредног догађаја;
3)
лакше повређено лице је лице чије телесне повреде задобијене у ванредном
догађају изискују, према оцени лекара или одговорног железничког радника, интервенцију
лекара или здравствене установе, а не спада у групу теже повређених лица.
Разврставање
повређених лица врши се само ради подношења извештаја који се телеграмом даје
надлежним органима о насталом ванредном догађају, ако у том моменту није прибављен
лекарски налаз.
Коначно
оцењивање и разврставање повређених лица, која се исказују у статистичком
извештају, врше се према налазу и мишљењу лекара, односно надлежне здравствене
установе;
4)
већи прекид саобраћаја је прекид дужи од шест сати, а мањи прекид саобраћаја је
прекид који је трајао дуже од једног сата, а највише шест сати;
5)
материјална штета је штета процењена на железничким возилима, прузи, објектима,
уређајима и постројењима по ценама које су важиле на дан настанка штете. У
износ процењене штете улази и вредност трошкова отклањања последица ванредног
догађаја (материјала, радне снаге и сл.), без износа штете на стварима
примљеним на превоз.
Знатна
материјална штета је штета већа од динарског износа који одређује Заједница ЈЖ,
у складу са прописима Међународне железничке уније (УИЦ), а мања материјална
штета је штета чији је износ већи од једне петине знатне материјалне штете и не
може бити већи од целокупног износа знатне материјалне штете.
Материјална
штета процењена на начин из претходних ставова служи за разврставање ванредних
догађаја у смислу члана 6. овог правилника, као и за статистичко праћење, а не
служи за утврђивање износа укупне причињене штете која је последица ванредног
догађаја.
Разврставање
ванредних догађаја
Члан 6.
Ванредни
догађаји у железничком саобраћају разврставају се на:
1)
удесе;
2)
незгоде.
Члан 7.
Удеси
се разврставају на:
1)
удесе при вршењу железничког саобраћаја;
2)
удесе на путним прелазима;
3)
удесе ван путних прелаза на железничком подручју.
Члан 8.
Удеси
при вршењу железничког саобраћаја разврставају се на:
1)
судар возова – када један воз удари у чело, бок или крај другог воза, било да
се крећу оба или само један од њих, независно од смера кретања;
2)
налет воза – кад воз налети на маневарски састав, групу или појединачна возила
или пружно возило, који стоје на колосеку или се крећу и обратно;
3)
исклизнуће воза – када исклизне једно или више возила у возу или вучно возило;
4)
пожар или експлозију у којима је једно или више лица погинуло или теже
повређено, настала знатна материјална штета, настао већи прекид у железничком
саобраћају без обзира да ли су се догодили у возу, на прузи или објекту на
прузи, ако угрожавају железнички саобраћај;
5)
исклизнуће и налет возила при маневрисању у којем је једно или више лица
погинуло или теже повређено, настала знатна материјална штета, настао већи
прекид у железничком саобраћају, и када исклизне или налети једно или више
возила или вучно возило приликом маневрисања или одбегнућа возила;
6)
судар, налет и исклизнуће пружних возила, у којима је једно или више лица
погинуло, теже повређено, настала знатна материјална штета или је настао већи
прекид у железничком саобраћају, као и када се сударе или налете једно на друго
или на друга возила, односно када исклизне пружно возило;
7)
остали удеси који нису разврстани у удесе под тач. 1. до 6. овог члана у којима
је једно или више лица погинуло или теже повређено или је настала знатна
материјална штета или већи прекид у железничком саобраћају (настрадала лица од
удара кола или предмета палих из кола, од одрона земље или стене на пругу
проузрокованим радовима на радилишту у близини пруге, од струјног удара, напад
на железничке раднике и путнике, усмрћење или тежа повреда железничких радника
који учествују у вршењу железничког саобраћаја када нису настрадали сопственим
кривицом и сл.).
Члан 9.
Удеси
на путним прелазима, који су настали због недозвољеног и неопрезног кретања
лица, друмских возила или крупне стоке на путним прелазима, који су изазвали
већи прекид железничког саобраћаја, знатну материјалну штету или смрт, тежу
повреду једног или више лица, разврставају се на:
1)
удесе на путним прелазима за друмска возила на којима се саобраћај обезбеђује
сигнално-сигурносним уређајима за заустављање друмског саобраћаја и најављивање
приближавања воза (браници, полубраници и светлосни сигнали);
2)
удесе на путним прелазима за друмска возила на којима се саобраћај обезбеђује
саобраћајним знаковима на путевима;
3)
удесе на путним прелазима за пешаке и бициклисте.
Члан 10.
Удеси
ван путних прелаза који су настали на железничком подручју због недозвољеног и
неопрезног кретања лица, испадања, ускакања и искакања из воза, пада друмских
возила на пругу и сл., који су изазвали већи прекид железничког саобраћаја,
знатну материјалну штету или смрт, тежу повреду једног или више лица, као и
смрт или тежу повреду железничких радника који су при вршењу железничког
саобраћаја настрадали својом кривицом, разврставају се на:
1)
удесе на отвореној прузи;
2)
удесе у службеним местима;
3)
удесе услед испадања из воза;
4)
удесе услед ускакања и искакања из воза.
Члан 11.
Незгоде
се разврставају на:
1)
незгоде при вршењу железничког саобраћаја;
2)
незгоде на путним прелазима;
3)
незгоде ван путних прелаза на железничком подручју.
Члан 12.
Незгоде
при вршењу железничког саобраћаја разрставају се на:
1)
избегнути судар возова, када је због недозвољеног кретања возова могло доћи до
судара;
2)
избегнути налет воза или пружног возила, када је због недозвољеног кретања воза
или возила могло доћи до налета;
3)
пролаз воза или пружног возила поред сигнала који забрањује даљу вожњу или
недозвољен пролаз воза или пружног возила кроз службено место на прузи где је
требало да стане, када воз прође поред главног сигнала који показује сигнални
знак “Стој”, или другог сигнала који забрањује даљу вожњу, као и када воз прође
кроз службено место на прузи у које по реду вожење или по наређењу треба да
стане, а да при томе није проузрокован други ванредни догађај;
4)
исклизнуће или налет возила при маневрисању, када исклизне или налети једно или
више возила приликом маневрисања или одбегнућа возила, а да при том није било
погинулих или теже повређених лица, знатне материјалне штете или већег прекида
железничког саобраћаја;
5)
пожар или експлозију, а да при томе није било погинулих или теже повређених
лица, знатне материјалне штете или већег прекида железничког саобраћаја;
6)
судар или налет пружних возила, а да при томе није било погинулих или теже
повређених лица или знатне материјалне штете или већег прекида железничког
саобраћаја;
7)
остале незгоде које нису разврстане под тач. 1. до 6. овог члана, а да при томе
није било погинулих или теже повређених лица, знатне материјалне штете или
већег прекида саобраћаја (улазак воза на затворен колосек, покушај угрожавања
безбедности саобраћаја од стране трећих лица на било који начин, пад стена,
земље, стабла и сл. на пругу при минирању на радилишту у близини пруге,
неспуштени браници на путним прелазима код пролаза воза и сл.).
Члан 13.
Незгоде
на путним прелазима, које су настале због недозвољеног и неопрезног кретања
лица, друмских возила или крупне стоке на путним прелазима које су изазвале
мањи прекид саобраћаја, мању материјалну штету или лакшу повреду једног или
више лица, разврставају се на:
1)
незгоде на путним прелазима за друмска возила на којима се саобраћај обезбеђује
сигнално-сигурносним уређајима за заустављање друмског саобраћаја и најављивање
приближавања воза (браници, полубраници и светлосни сигнали);
2)
незгоде на путним прелазима за друмска возила на којима се саобраћај обезбеђује
саобраћајним знаковима на путевима;
3)
незгоде на путним прелазима за пешаке.
Члан 14.
Незгоде
ван путних прелаза које су настале на железничком подручју због недозвољеног и
неопрезног кретања лица, испадања, ускакања и искакања из воза, пада друмских
возила на пругу и сл., који су изазвали мањи прекид саобраћаја, мању
материјалну штету или лакшу повреду једног или више лица, разврставају се на:
1)
незгоде на отвореној прузи;
2)
незгоде у службеним местима на прузи;
3)
незгоде услед испадања из воза;
4)
незгоде услед ускакања и искакања из воза.
Члан 15.
Ванредни
догађај који је настао из више узрока разврстава се према узроку који је
изазвао најтежу последицу.
Члан 16.
Према
узроцима настанка ванредни догађаји разврставају се на ванредне догађаје
настале због:
1)
личних пропуста при вршењу железничког саобраћаја;
2)
техничких мана на средствима;
3)
више силе;
4)
непажње и злонамерног деловања путника и трећих лица.
Члан 17.
Ванредни
догађаји настали због личних пропуста при вршењу железничког саобраћаја, односно
непридржавања прописа су: пуштање воза на заузет колосек, заузет међик,
једновремено улажење возова чији се путеви секу или додирују, подбацивање и
неправилно постављање скретнице, отпрема воза без допуштања или примљене
одјаве, пролазак поред сигнала који забрањује даљу вожњу, пролазак воза кроз
службено место у које треба да стане или одлазак воза без отпреме,
незаштићивање воза или угроженог места, необавештеност возног особља о уласку
воза у скретање или на заузет колосек, неблаговремено обустављање маневре,
недозвољено маневрисање преко границе маневрисања, прекорачење прописане
брзине, непрописно кочење, одбегла возила, неблаговремено обустављање друмског
саобраћаја на путним прелазима, непоштовање сигналних знакова за електричну
вучу и остало (наилазак возила на исклизницу, погрешно манипулисање
секционерима, непажња железничких радника који непосредно учествују у вршењу
железничког саобраћаја, због чега је настала њихова смрт или тежа повреда,
неутврђени узроци ванредних догађаја за које се сигурно зна да су настали због
личних пропуста железничких радника, али се није могло утврдити којих радника и
сл.).
Члан 18.
Ванредни
догађаји настали због техничких мана на средствима разврставају се на:
1)
ванредне догађаје настале због техничких мана вучног возила, (на осовинском
склопу, на влачно-одбојничком уређају, кочионом уређају, уређају за електрично
грејање, погонском и помоћном уређају дизел–возила, погонском и помоћном
уређају електровозила и сл.);
2)
ванредне догађаје настале због техничких мана вучених возила (на осовинском
склопу, влачно-одбојничком уређају, кочионом уређају и сл.);
3)
ванредне догађаје насталом због техничких мана пруге и пружних постројења
(прснута шина, истрошен колосечни прибор, трули или деформисани прагови,
недостатак колосечног застора, непрописан размак шина – дилатација, непрописан
отвор дилатационих справа и уређаја за спречавање путовања шина, техничка
неисправност скретница и сл.);
4)
ванредне догађаје настале због техничких мана на сигнално-сигурносним и
телекомуникационим постројењима (на станичним и пружним сигнално-сигурносним
уређајима, на уређајима за обезбеђење путних прелаза, на телекоманди
саобраћаја, на телекомуникационим постројењима и сл.);
5)
ванредне догађаје настале због техничких мана на стабилним постројењима
електричне вуче (нестанак напона у контактној мрежи (КМ) због нестанка напона
или квара у напојним далеководима, квар у енергетским постројењима електровучне
подстанице и постројења за секционисање, електричног пробоја или прескока и
квара на самој контактној мрежи, механичко оштећење контактне мреже због којег
долази до ванредног догађаја наиласком воза, неодговарајуће реаговање уређаја,
електричне заштите на стабилним постројењима електричне вуче и сл.).
Члан 19.
Ванредни
догађаји настали услед више силе су: клизања и одрони терена, поплаве, бујице,
буре, завејавања, сметови, лавине, земљотреси, атмосферска пражњења,
аерозагађења, пожари ван пружног појаса и сл., који су утицали или би могли
утицати на безбедност саобраћаја.
Члан 20.
Ванредни
догађаји које су проузроковали путници или трећа лица су: непажња путника,
непажња трећих лица, непажња железничких радника који су настрадали сопственом
кривицом, напад на пруге, возове и особље, пожар, експлозија, општећење средстава,
намерни прекид главног ваздушног вода, контактне мреже, ваздушног и кабловског
телекомуникационог или сигнално-сигурносног вода и сл.
Пријављивање
ванредних догађаја и обавештавање о тим догађајима
Члан 21.
Сваки
настали ванредни догађај у железничком саобраћају мора бити пријављен
заинтересованим органима, службама и јединицама телефонски или неким другим
телекомуникационим уређајем (као прво обавештење) и писмено.
Ванредне
догађаје пријављује шеф станице на чијем је подручју ванредни догађај настао,
односно руководилац јединице вуче локомотивског депоа, радионице и сл.
Ванредни
догађај који је настао у станици мора се на најбржи начин пријавити отправнику
возова те станице или возном диспечеру на телекоманди, а ванредни догађај до
кога је дошло на отвореној прузи – отправнику возова најближе станице.
Железнички радник који је у том ванредном догађају учествовао, односно који га
је приметио или који је за њега сазнао (машиновођа, чувар пруге, скретничар,
маневриста и др.) дужан је да поред усмене пријаве отправнику возова најближе
станице, возном диспечеру на телекоманди или непосредном руководиоцу поднесе
писмени извештај.
Члан 22.
Обавештење
садржи најнужније податке о месту и врсти ванредног догађаја, људским жртвама,
о оштећењу или закрчењу колосека паралелне пруге или другог колосека
двоколосечне пруге, односно о оштећењима уређаја стабилних постројења
електричне вуче или даљинског управљања на електрифицираним пругама.
После
обавештавања, лице које је обавестило о ванредном догађају, ако се налази на
месту догађаја, као и железнички радник и друга лица која су се ту нашла морају
предузети све што је у њиховој моћи да се спречи погоршање последица ванредног
догађаја и да се приступи спасавању повређених и угрожених лица.
Члан 23.
Шеф
станице, односно лице које га замењује на чијем се подручју ванредни догађај
десио мора одмах дати прво обавештење телефоном или неким другим
телекомуникационим уређајем о насталом ванредном догађају надлежном органу,
односно организацији и позвати лица чије је присуство неопходно ради
учествовања у отклањању настале сметње, у циљу регулисања саобраћаја возова или
учествовања у комисији за увиђај и ислеђивање ванредног догађаја, не чекајући
на све податке који треба да су садржани у телеграму и писменој пријави.
Члан 24.
Железничко
транспортно предузеће ће утврдити које друге органе и организације изван
железнице треба обавестити телефонски и телеграмом о насталим ванредним
догађајима.
Заједница
ЈЖ ће утврдити за које настале ванредне догађаје треба да обавести надлежне органе
телефонски или на други начин.
За
ванредни догађај који изазива пажњу шире јавности, железничко транспортно
предузеће, односно Заједница ЈЖ дужни су да преко средстава јавног информисања
(штампе, радија и телевизије) обавесте јавност службеним саопштењем о њиховом
узроку и о последицама.
Члан 25.
Ако
се ванредни догађај десио на граничној прузи у пограничном саобраћају између
станице смене саобраћаја (станице у којој се врши примопредаја возова) и
суседне пограничне станице суседне железнице (железнице која својим
локомотивама и возним особљем превлачи возове на граничној прузи до станице
смене саобраћаја), станица која прва сазна за ванредни догађај мора о томе
телефонски и телеграмом обавестити другу пограничну станицу.
Евиденција ванредних
догађаја и других података од значаја за безбедност железничког саобраћаја
Члан 26.
Железничка
транспортна предузећа дужна су да воде јединствену евиденцију свих ванредних
догађаја и евиденцију других података значајних за безбедност железничког
саобраћаја за своје подручје.
Члан 27.
За
вођење евиденције служе:
1)
Блок–пријава ванредних догађаја – образац S–76;
2)
Књига евиденције ванредних догађаја – образац S–80;
3)
Књига евиденције ванредних догађаја за оперативне службе–образац S–81;
4)
Статистички извештај о ванредним догађајима – образац St–79.
Обрасци
за вођење евиденције о ванредним догађајима насталим у железничком саобраћају
из става 1. овог члана одштампани су уз овај правилник и чине његов саставни
део.
Члан 28.
Заједница
ЈЖ води јединствену евиденцију тежих ванредних догађаја насталих при вршењу
железничког саобраћаја и евиденцију других података значајних за безбедност
железничког саобраћаја, на основу података које достављају железничка
транспортна предузећа.
Члан 29.
Подаци
о самоубиству, покушају самоубиства, убиству и природној смрти лица не улазе у
евиденције предвиђене овим правилником.
Статистика ванредних
догађаја
Члан 30.
Подаци
о ванредним догађајима воде се на обрасцу St–79 – Статистички извештај о
ванредним догађајима, који за своје подручје месечно састављају железничка
транспортна предузећа.
Железничка
транспортна предузећа дужна су да до 1. марта и до 1. августа текуће године
доставе Заједници ЈЖ статистичке податке о ванредним догађајима за своје
подручје за протеклих шест односно дванаест месеци, а по потреби и за период од
три, односно девет месеци.
Анализа ванредних
догађаја
Члан 31.
Да
би се сагледало стање и проблеми безбедности у железничком саобраћају и да би
се могле предузети мере за отклањање узрока и спречавање нових ванредних догађаја,
неопходно је вршење анализа ванредних догађаја насталих у железнчком
саобраћају.
Анализе
ванредних догађаја морају се вршити у железничким транспортним предузећима,
Заједници ЈЖ и у савезном органу надлежном за послове саобраћаја, и то најмање
једанпут годишње.
Анализа
ванредних догађаја треба да буде допуњена и карактеристичним примерима
ванредних догађаја до којих је дошло у првом реду из субјективних разлога, због
неизвршења прописа, или из других разлога.
Извештај о ванредним
догађајима
Члан 32.
На
основу статистичких извештаја железничких транспортних предузећа (St–79) и
других одговарајућих података, Заједница ЈЖ саставља сумарни извештај о стању
безбедности у железничком саобраћају.
Заједница
ЈЖ и железничка транспортна предузећа дужни су да надлежним савезним и
републичким органима за послове саобраћаја најмање једанпут годишње доставе
извештај о стању безбедности у железничком саобраћају са одговарајућим
статистичким подацима, а податке о ванредним догађајима према програму
статистичких истраживања од интереса за целу земљу – надлежним организацијама
за послове статистике.
Објављивање
статистичких података
Члан 33.
За
објављивање статистичких података о ванредним догађајима у железничком
саобраћају у смислу овог правилника, надлежни су Заједница ЈЖ и железничка
транспортна предузећа за своје подручје.
Завршна одредба
Члан 34.
Упутством
које доноси директор Заједнице ЈЖ биће прописани поступци за вршење и
ислеђивање ванредних догађаја на железници, мере за отклањање последица
ванредних догађаја, одговарајући динарски износи знатне материјалне штете, као
и вођење осталих података који су од значаја за безбедност у железничком
саобраћају, а који не спадају у ванредне догађаје.
Члан 35.
Овај
правилник ступа на снагу осмог дана од дана објављивања у “Службеном листу
СРЈ”. 
 
Бр.
4/1–01–041/99–028 
21. децембра
1999. године 
Београд

Савезни
министар
за
саобраћај
Дејан
Дробњаковић, с. р.
 
 
Образац
С-76
(страна
1)
ПРИЈАВА
О ВАНРЕДНОМ ДОГАЂАЈУ
Дана______20___год.
У______у________сати и______минута, десило се следеће:
 
 
 
 
 
 
 
 
 
 
 
 
 
 
_____________20___год.
Шеф јединице
(жиг
и датум) ________________________________________
 
НАПОМЕНА:
У пријаву о ванредном догађају уносе се подаци о врсти, месту и времену
настанка ванредног догађаја, опис и узрок ванредног догађаја, број воза и
локомотиве, железнички радници који су учествовали у вршењу саобраћаја приликом
ванредног догађаја, број погинулих, теже и лакше повређених лица, приближна
процена материјалне штете, процена дужине прекида саобраћаја, временске
прилике, потребна средства за отклањање и пружање помоћи пострадалима, да ли је
настало закрчење суседних колосека, предузете мере и коме је пријава
достављена.
 
 
Образац
С-76
(страна2)
ОКОНЧАЊЕ
ИСЛЕЂИВАЊА
Узрок:_______________________________
Последице:
–
погинулих:_______________________________
–
повређених:______________________________
Материјална
штета:
–
на прузи дин.____________________
–
на постројењима дин.____________________
–
на вучним возилима дин.____________________
–
на колима дин.____________________
–
на стварима дин.____________________
–
трошкови дизања и др. дин.____________________
УКУПНО:
Одговорни
 
 
 
 
 
 
Датум
окончања ислеђивања:______________________
Назив
јединице која је донела решење о одговорности радника, датум и број
решења:________________.
 
Пријава
о ванредном догађају
(жиг
јединице)
Број________________________
 
ЕКСПРЕСНО
ПИСМО
___________________________________
 
Отпремити
првим возом и уручити одмах
_________________________________________