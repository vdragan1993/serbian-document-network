ЗАКОН


о давању контрагаранције 

Републике


Србије


Србији 
и 

Црној


Гори 
по зајму 

Европске 
банке за обнову и развој

(ЕПС, Пројекат II)

"Службени гласник
РС", број

120 од 

5. новембра 2004. 


 

 

Контрагаранција Републике
Србије

 

Члан 1.

Република Србија преузима обавезу да као контрагарант измири
обавезе Србије и Црне Горе, као гаранта, по Уговору о зајму између Јавног предузећа
„Електропривреда Србије”, као зајмопримца, и Европске банке за обнову и развој,
као зајмодавца, у висини од 60 милиона евра, закљученом 21. октобра 2003. године
(ЕПС, Пројекат II).

 

Обавеза Републике Србије

 

Члан 2.

Контрагаранција из члана 1. овог закона даје се Србији и
Црној Гори на име обавезе из Уговора о зајму (ЕПС, Пројекат ИИ) између Јавног предузећа
„Електропривреда Србије” и Европске банке за обнову и развој и Уговора о подршци
пројекту (ЕПС, Пројекат II) између Републике Србије и Европске банке за обнову и
развој.

 

Обавезе Зајмопримца

 

Члан 3.

Средства за отплату зајма из члана 1. овог закона обезбедиће
ЈП „Електропривреда Србије” (у даљем тексту: Зајмопримац).

Зајмопримац је дужан да средства за отплату зајма обезбеђује
према плану отплате за сва повучена средства, у износу који укључује доспелу главницу,
обрачунату камату на повучена средства и трошкове за неповучена средства. 


Зајмопримац ће обезбеђивати средства за отплату зајма из
сопствених прихода, уплатом динарске противвредности доспелих девизних обавеза на
рачун отворен искључиво за намену сервисирања дуга, код банке одговарајуће за Европску
банку за обнову и развој.

Зајмопримац ће дати овлашћење Министарству финансија, у
складу са чланом 4. став 4. Закона о платном промету („Службени лист СРЈ”, бр.
3/02 и 5/03 и „Службени гласник РС”, број 43/04), са инструкцијом за наплату са
рачуна за прикупљање прихода од електричне енергије ЈП „ЕПС”, који се води у Министарству
финансија – Управи за јавна плаћања, које ће бити употребљено у случају да Зајмопримац
не изврши обавезу из става 3. овог члана.

 

Ступање на снагу

 

Члан 4.

Овај
закон ступа на снагу осмог дана од дана објављивања у „Службеном гласнику Републике
Србије”.