Редакцијски пречишћен текст


 

 

На основу 
члана 7. став 1. Уредбе
о надлежности, делокругу, организацији и начину пословања Фонда за социјално
осигурање војних осигураника
(“Службени лист СРЈ”, бр.
36/94), Скупштина Фонда за социјално осигурање војних осигураника
доноси

 

 

СТАТУТ


Фонда за социјално осигурање војних осигураника

„Службени лист СРЈ”,
бр. 71 од 23. 
септембра 1994, 81 од 11. 
новембра 1994


- 
исправка

 

 

I. ОСНОВНЕ ОДРЕДБЕ

 

Члан 1.

Овим
статутом уређује се унутрашња организација и начин рада Фонда за социјално
осигурање војних осигураника, начин избора и разрешења чланова Скупштине Фонда
и других органа Фонда, учешће осигураника и корисника права у спровођењу
социјалног осигурања војних осигураника, критеријуми за улагање слободних
средстава Фонда, јавност рада органа Фонда и друга питања значајна за рад
органа и пословање Фонда.

 

Члан 2.

Фонд
за социјално осигурање војних осигураника (у даљем тексту: Фонд) јесте правно
лице са седиштем у Београду.

Војним
осигураницима, у смислу овог статута, сматрају се професионални војници (у
даљем тексту: осигураници) и корисници војне пензије (у даљем тексту: корисници
права).

 

Члан 3.

Фонд
има печат и штамбиљ.

Печат
је округлог облика, пречника 40 mm. На унутрашњој страни круга уписане су,
ћириличним писмом, речи: „Фонд за социјално осигурање војних осигураника,
Београд”, а у средини круга је грб Савезне Републике Југославије.

Штамбиљ
је правоугаоног облика, димензија 60 х 30 mm. Садржи исти текст као и печат и
рубрике за датум и број акта.

 

Члан 4.

Фонд
заступа директор Фонда.

Директор
Фонда може генералним, односно појединачним пуномоћјем своје овлашћење за
доношење одлука и заступање пренети на друга лица.

 

II. УНУТРАШЊА
ОРГАНИЗАЦИЈА И НАЧИН РАДА ФОНДА

 

Члан 5.

Послове
Фонда, одређене Уредбом о надлежности, делокругу, организацији и начину
пословања Фонда за социјално осигурање војних осигураника (у даљем тексту:
Уредба), обављају Скупштина Фонда, Управни одбор Фонда, Надзорни одбор Фонда и
директор Фонда.

 

Члан 6.

Скупштина
Фонда, Управни одбор Фонда и Надзорни одбор Фонда (у даљем тексту: органи
Фонда) раде на седницама.

Органи
Фонда пуноважно раде ако на седници присуствују две трећине од укупног броја
чланова, а одлуке се доносе већином гласова присутних чланова.

 

Члан 7.

Председник
органа Фонда:

1)
представља орган Фонда и стара се о организовању рада тог органа;

2)
сазива седнице органа Фонда, предлаже дневни ред за седнице и председавања
њиховим радом;

3)
потписује акта које доноси орган Фонда;

4)
обавља и друге послове одређене овим статутом и општим актом Скупштине Фонда
којим се ближе уређује рад органа Фонда.

Заменик
председника органа Фонда помаже председнику у раду и замењује га за време
његове одсутности или спречености.

 

Члан 8.

Директор
Фонда руководи стручним, административним и другим пословима за потребе Фонда.

 

Члан 9.

Органи
Фонда могу образовати комисије и радна тела за обављање појединих послова из
области социјалног осигурања војних осигураника из свог делокруга. Комисије
могу бити сталне и повремене.

 

Члан 10.

Скупштина
Фонда образује Комисију за ревизију и решавање у другом степену о правима из
пензијског и инвалидског осигурања војних осигураника, која врши ревизију
решења донесених у првом степену о правима из пензијског и инвалидског
осигурања војних осигураника против којих није изјављена жалба, односно решава
о жалбама изјављеним против тих решења.

Комисија
из става 1. овог члана има штамбиљ за ревизију, правоугаоног облика, димензија
60 х 30 mm, са текстом који гласи:

„Комисија
за ревизију и решавање у другом степену о правима из пензијског и инвалидског
осигурања војних осигураника, у поступку РЕВИЗИЈЕ даје сагласност на ово решење.
 




У
  Београду, ____________________199______ године Председник комисије





_____________________

Поступак
  водио референт




_____________________”





 

Члан 11.

На
рад комисија и радних тела из чл. 9. и 10.* овог статута сходно се
примењују одредбе општег акта којима Скупштина Фонда ближе уређује рад органа
Фонда, у делу који се односи на начин рада и доношења одлука. 

 

*Службени
лист СРЈ, број 81/1994

 

III. НАЧИН ИЗБОРА И
РАЗРЕШЕЊА ЧЛАНОВА СКУПШТИНЕ И ДРУГИХ ОРГАНА ФОНДА

 

Члан 12.

Предлог
за именовање директора Фонда даје Скупштина Фонда.

Директор
Фонда је за свој рад одговоран савезном министру за одбрану и Скупштини Фонда.

 

Члан 13.

Одлуком
Скупштине Фонда о расписивању избора из чланова органа Фонда утврђују се
изборне јединице, начин образовања изборних тела у изборној јединици, рокови и
друга питања значајна за спровођење избора, односно предлагање за избор чланова
органа Фонда.

 

Члан 14.

Председник
и заменик председника органа Фонда бирају се, односно именују тако да први буде
из реда осигураника, а други из реда корисника права и обрнуто.

 

Члан 15.

Мандат
члана органа Фонда траје четири године и изузетно се може продужити за још један
мандат.

Члану
органа Фонда престаје мандат и пре истека времена за које је биран губитком
својства осигураника, односно корисника права, оставком или разрешењем.

Ако
члан органа Фонда не врши своју функцију, орган Фонда о томе обавештава
Скупштину Фонда, с предлогом за његово разрешење.

У
случају престанка мандата члана органа Фонда пре истека времена за које је
биран, бира се нови члан, чији мандат траје онолико колико би трајао мандат
члана на чије се место бира.

Избор
из става 4. овог члана неће се спроводити ако до престанка мандата члана органа
Фонда коме је престао мандат не остаје више од шест месеци, осим ако би због
тога број чланова органа фонда био мањи од броја потребног за рад тог органа.

 

IV. УЧЕШЋЕ
ОСИГУРАНИКА И КОРИСНИКА ПРАВА У СПРОВОЂЕЊУ СОЦИЈАЛНОГ ОСИГУРАЊА ВОЈНИХ
ОСИГУРАНИКА

 

Члан 16.

Осигураници
и корисници права учествују у спровођењу социјалног осигурања војних
осигураника преко својих представника у органима Фонда.

Сваки
осигураник и корисник права може и непосредно органима Фонда упућивати своје
примедбе и предлоге о питањима која се тичу спровођења социјалног осигурања
војних осигураника.

 

V. КРИТЕРИЈУМИ ЗА
УЛАГАЊЕ СЛОБОДНИХ СРЕДСТАВА ФОНДА

 

Члан 17.

Слободним
средствима Фонда у смислу овог статута, сматрају се средства Фонда преостала по
измирењу обавеза Фонда за намене одређене одредбама члана 20. Уредбе.

 

Члан 18.

Постојање
слободних средстава Фонда утврђује Управни одбор Фонда по усвојеном завршном
рачуну средстава Фонда.

 

Члан 19.

Општим
актом Скупштине Фонда ближе се уређују услови, намена и начин коришћења
слободних средстава Фонда.

Упутством
директора Фонда регулише се поступак у вези с подрачунима и рачунима издвојених
слободних средстава Фонда.

 

VI. ЈАВОСТ РАДА
ОРГАНА ФОНДА

 

Члан 20.

Јавност
рада Фонда оставрује се јавношћу рада и одлука органа Фонда, подношењем
извештаја о раду Фонда и органа Фонда, објављивањем општих и других аката
органа Фонда, информисањем осигураника и корисника права и на други погодан
начин.

Информисање
из става 1. овог члана врше органи Фонда преко војних јединица и војних
установа, организације војних пензионера Југославије и на други погодан начин.

Ради
обавештавања и ближег информисања осигураника и корисника права, Фонд можеимати
своје гласило, а може користити и услуге других гласила.

 

VII. ОСТАЛА ПИТАЊА
ЗНАЧАЈНА ЗА РАД ОРГАНА И ПОСЛОВАЊЕ ФОНДА

 

Члан 

21.

Кориснику
права који се, ради стланог боравка, исели у иностранство исплата пензија и
других примања може се одобрити и ако то није предвиђено међународним уговором,
под следећим условима:

1)
ако су разлози за такво исељење оправдани с обзиром на породичне и материјалне
прилике;

2)
ако није осуђиван за кривична дела против народа и државе;

3)
ако се против њега не води кривични поступак;

4)
ако је територију Савезне Републике Југославије напустио на основу уредне путне
исправе.

 

Члан 22.

Члановима
органа Фонда из члана 5, односно члановима комсија и радних тела из чл. 

9. и 

10.* овог статута, као и
другим позваним учесницима у њиховом раду, припада накнада путних и других
трошкова насталих у вези с њиховим радом у тим оганима, односно комисијама и
радним телима, под условима и у износу одређеним прописом о накнади путних и
других трошкова у Војсци Југославије.

 

*Службени
лист СРЈ, број 81/1994

 

VIII. ЗАВРШНЕ
ОДРЕДБЕ

 

Члан 23.

Даном
ступања на снагу овог статута престаје да важи Статут Заједнице социјалног
осигурања војних осигураника („Службени лист СФРЈ”, бр. 12/78, 18/82, 30/87,
24/89 и 57/90 и „Службени лист СРЈ”, број 46/92).

 

Члан 24.

Овај
статут ступа на снагу осмог дана од дана објављивања у „Службеном листу СРЈ”.

  

Бр. 18-1

30. августа 1994.
године

Београд

Председник

Скупштине Фонда за

социјално осигурање војних

осигураника,


Чедо Ковачевић, с. р.