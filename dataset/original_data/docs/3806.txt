На основу члана
72. став 1. тачка 2. Устава Републике
Србије
(„Службени
гласник РС”, број 1/90) и члана
2. Закона о Влади Републике Србије („Службени
гласник РС”, бр. 5/91 и 45/93), а у вези члана
10. став. 2. Закона о штрајку
(„Случбени лист СРЈ”, број 29/96),
Влада Републике Србије, доноси
 

	 
УРЕДБА
о минимуму процеса рада за време штрајка у здравственим установама
"Службени гласник РС", број 25 од 16. јуна 1997. 

 

 
Члан 1.
Минимум процеса рада за време штрајка
у здравственим установама чији је оснивач Влада Републике Србије обухвата: 
1) указивање хитне медицинске помоћи,
укључујући и превоз
санитетским колима до најближе одговарајуће здравствене установе; 
2) збрињавање и пријем хитних и
ургентних обољења, стања
и повреда у болничким условима; 
3) потпуну здравствену заштиту деце,
омладине, трудница и породиља, као и дијагностику (клиничку, лабораторијску, рендгенску и другу)
и терапију (медикаментозну, хируршку и другу) акутних обољења, стања и повреда код осталих групација становништва
и лица, у ванболничким и болничким условима; 
4) потпуну здравствену заштиту болесника
на интензивној, полуинтензивној и специјалној нези; 
5) узимање, обраду, прераду и давање
крви и продуката од крви; 
6) снабдевање становништва и здравствених
установа најважнијим лековима и санитетским материјалом; 
7) обезбеђење исхране хоспитализованих
болесника; 
8) спровођење вакцинација према
Програму обавезних имунизација становништва против одређених заразних болести; 
9) обављање превентивне здравствене заштите из члана
3. Уредбе о обиму и садржају здравствене заштите („Службени гласник РС”, број
43/93), која се не може одлагати због прописаних рокова, заказаних прегледа и испитивања
или због опасности по индивидуално и колективно здравље; 
10) предузимање хигијенско-епидемиолошких
мера за случај опасности избијања, односно за време трајања епидемије заразне болести;

11) друге видове неопходне медицинске
помоћи, као и оцену здравствене и радне способности осигураника (и друге помоћи
– одржавање уређаја и опреме, грејање и др.), у зависности од врсте здравствене
делатности коју здравствена установа обавља. 
Наведену здравствену заштиту обезбеђују
следеће здравствене установе и то: 
– здравствену заштиту из тачке
1): домови здравља, здравствени центри и заводи за хитну медицинску помоћ; 
– здравствену заштиту из тачке
2): опште болнице, специјалне болнице за лечење акутних болести, специјалне хируршко-ортопедске
болнице, здравствени центри, заводи који обављају болничку делатност, клинике, институти,
клиничко-болнички и клинички центри; 
– здравствену заштиту из тачке
3): домови здравља, опште и специјалне болнице, заводи, здравствени центри, клинике,
институти, клиничко-болнички и клинички центри; 
– здравствену заштиту из тачке
4): све здравствене установе које обављају болничко лечење и рехабилитацију; 
– здравствену заштиту из тачке
5): заводи за трансфузију крви и све друге здравствене установе које имају службу
трансфузије крви; 
– здравствену заштиту из тачке
6): апотеке, апотекарске установе, здравствени центри и све друге здравствене установе
које имају организациону јединицу за медицинско снабдевање; 
– здравствену заштиту из тачке
7): све здравствене установе које обављају болничко лечење, односно болничку рехабилитацију;

– здравствену заштиту из тач.
8), 9) и 10): домови здравља, здравствени центри, заводи за заштиту здравља и заводи за здравствену заштиту, односно медицину
рада; 
– здравствену заштиту из тачке
11): здравствене установе, у зависности од врсте делатности. 
 
Члан 2.
Здравствене установе су дужне да
пружање здравствене заштите из члана 1. ове уредбе обезбеде у току дана а за хитне
случајеве и ноћу. 
 
Члан 3.
Директор здравствене установе дужан
је да у року од 24 часа од дана ступања на снагу ове уредбе одреди начин организовања
и спровођења здравствене заштите у свим организационим јединицама здравствене установе
и одреди извршиоце по радним местима чији се послови морају обављати за време трајања штрајка. 
Директор здравствене установе дужан
је да, без одлагања, против лица која не обављају послове за време штрајка у смислу става
1. овог члана, као и против других запослених који учествују у штрајку супротно
закону, покрене поступак за утврђивање повреде радних обавеза због којих се изриче
мера престанка радног односа, у складу са прописима о штрајку и о радним односима,
као и да предузме друге мере на које је овлашћен. 
 
Члан 4.
О спровођењу ове уредбе стараће
се министарство надлежно за послове здравља. 
Директор здравствене установе дужан
је да редовно обавештава министарство надлежно за послове здравља о мерама које је предузео у складу са овом
уредбом и о њиховом спровођењу. 
 
Члан 5.
Ова уредба ступа на снагу наредног
дана од дана објављивања у „Службеном гласнику Републике Србије”.
 
05 број 110-2286/97
У Београду, 16. јуна
1997. године
Влада
Републике Србије
Потпредседник,
Слободан
Радуловић, с.
р.