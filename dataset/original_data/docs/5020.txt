На основу члана 9. став 7. Закона о заштити природе („Службени гласник РС”, бр. 36/09, 88/10 и 91/10), члана 17. Закона о буџетском систему („Службени гласник РС”, бр. 54/09, 73/10, 101/10, 101/11 и 93/12, 62/13 и 63/13), чл. 4. 5. и 6. Правилника о методологији и начину утврђивања трошкова пружања јавне услуге („Службени гласник РС”, број 14/13) и члана 10. став 1. тачка 8. Статута Покрајинског завода за заштиту природе („Службени лист АПВ”, број 9/10),
Управни одбор Покрајинског завода за заштиту природе, на седници одржаној 30. септембра 2013. године, донео је
 
ПРАВИЛНИК
о висини и начину обрачуна и наплате таксе за издавање акта о условима заштите природе 
"Службени гласник РС", број 110 од 13. 
				децембра 2013.
 
Члан 1.
Овим правилником прописује се висина и начин обрачуна и наплате таксе за издавање акта о условима заштите природе из надлежности Покрајинског завода за заштиту природе (у даљем тексту: Такса).
Акт о условима заштите природе издаје се у форми решења (у даљем тексту: Решење о условима).
Члан 2.
Одређује се висина Таксе према врсти и предмету захтева, и то:




ВРСТА


ПРЕДМЕТ


ЦЕНА




Просторно планска документација и урбанистичко-технички документи 


План детаљне регулације


20.000,00




Урбанистички пројекат


20.000,00




Пројекти


Истраживања (односи се на све ресурсе)


25.000,00




Експлоатација


25.000,00




Рекултивација


30.000,00




Техничка документација, за изградњу објекта, реконструкцију, доградњу, адаптацију и санацију


Хидроелектране
По објекту:
– мање од 2 МW
– 2–10 МW
– више од 10 МW


20.000,00
30.000,00
40.000,00




Ветрогенератори
По стубу:
– до 5
– 6–10
– преко 10


30.000,00
50.000,00
70.000,00




Посебна врста објеката (РБС, водови и др.)


20.000,00




Привредни/индустријски/комерцијални објекти


25.000,00




Стамбени објекти
По објекту и површини:
– до 100 m²
– преко 100 m²


10.000,00
18.000,00




Туристички и услужни објекти


25.000,00




Куће за одмор
По објекту и површини:
– до 50 m²
– 50 до 100 m²
– преко 100 m²


15.000,00
20.000,00
25.000,00




Други објекти (помоћни објекти, гараже, шупе и сл.)


10.000,00




Инфраструктурни објекти 
(линијски инфраструктурни објекти и комунална инфраструктура)




30.000,00




Основе


Студија процене утицаја на животну средину


35.000,00




Оцена прихватљивости


35.000,00




Члан 3.
Такса се не наплаћује за издавање Решења о условима за израду:
– Просторног плана Републике Србије,
– регионалних просторних планова, 
– просторних планова јединица локалне самоуправе, 
– просторних планова подручја посебне намене, 
– генералних урбанистичких планова, 
– планова генералне регулације и
– шумских, риболовних, ловних и водопривредних основа.
Члан 4.
Ослобођени су плаћања Таксе за издавање Решења о условима:
– управљачи природних добара,
– републички, покрајински и органи локалне самоуправе,
– јавне установе,
– физичка лица у заштићеним природним подручјима за радове/активности којима се унапређује природно добро,
– физичка лица у заштићеним природним подручјима за изградњу, доградњу, реконструкцију, адаптацију и санацију стамбених, помоћних и некомерцијалних објеката у оквиру домаћинства и
– црква и верске заједнице – осим за изградњу, доградњу, реконструкцију, адаптацију и санацију комерцијалних објеката.
Члан 5.
Наведени износи Такса, из члана 2. овог правилника, се умањују за 50% за издавање Решења о условима за:
– физичка лица – којa обављају дозвољене активности/делатности у заштићеним природним подручјима на традиционалан начин,
– физичка лица – за водоснабдевање и унапређење инфраструктуре у сеоским домаћинствима, 
– физичка лица – за изградњу стамбених, помоћних и некомерцијалних објеката у сеоским домаћинствима и
– правна лица – за потребе водоснабдевања становништва пијаћом водом.
Члан 6.
Обвeзник плаћања Таксе је подносилац захтева за издавање Решења о условима.
Уколико подносилац захтева за издавање Решења о условима није и инвеститор, обвезник плаћања Таксе је инвеститор.
Члан 7.
Такса се утврђује на основу просечног обрачуна (стварних) трошкова за:
– обраду захтева,
– рад стручних сарадника на: обиласку терена; прикупљању података, документације и њихова анализа; консултације са заинтересованим странама и припремање материјала (документације) са графичком обрадом и 
– издавање Решења о условима.
Члан 8.
Такса се уплаћује у корист Покрајинског завода за заштиту природе на текући рачун број 840-948668-07. 
Такса је приход Покрајинског завода за заштиту природе.
Средства од Таксе се користе за покриће трошкова прикупљања и процене информација неопходних за издавање услова.
Члан 9.
Утврђени износ Таксе је обавезни део диспозитива Решења о условима. 
Члан 10.
Министарство финансија и привреде дало је сагласност на Правилник о висини и начину обрачуна и наплате таксе за издавање акта о условима заштите природе број 05-405 од 25. фебруара 2013. године актом број 110-00-145/2013-04 од 2. априла 2013. године. 
Члан 11. 
Овај правилник ступа на снагу осмог дана од дана доношења, примењиваће се од 1. јануара 2014. године и објавиће се у „Службеном гласнику Републике Србије”.
Даном почетка примене овог правилника, престаје да важи Правилник о висини и начину обрачуна и наплате таксе за издавање акта о условима заштите природе број 05-405 од 25. фебруара 2013. године. 
Број 04-1629/5
У Новом Саду, 30. септембра 2013. године
Председник Управног одбора,
проф. др Милица Матавуљ, с.р.