На основу члана 23. став 8. Закона о метеоролошкој и хидролошкој делатности („Службени гласник РС”, брoj 88/10), 
	
Директор Републичког хидрометеоролошког завода, доноси
 
ПРАВИЛНИК
о садржини и начину вођења Регистра државних мрежа метеоролошких и хидролошких станица и допунских мрежа метеоролошких и хидролошких станица, као и начину уписа у Регистар

"Службени гласник РС", број 117 од 12. 
	децембра 2012.
 
Члан 1.
Овим правилником ближе се уређује садржина и начин вођења Регистра државних мрежа метеоролошких и хидролошких станица и допунских мрежа метеоролошких и хидролошких станица, као и начин уписа у Регистар.
Члан 2.
Регистар државних мрежа метеоролошких и хидролошких станица и допунских мрежа метеоролошких и хидролошких станица (у даљем тексту: Регистар) садржи податке о државним органима и другим правним лицима надлежним за станице у саставу државних мрежа метеоролошких и/или хидролошких станица, односно податке о имаоцима станица у саставу допунских мрежа метеоролошких и/или хидролошких станица, и то:
1) датум и редни број уписа у Регистар;
2) тип мреже (државна или допунска) и врсту мреже према програму мерења и осматрања; 
	
3) власништву над мрежом; 
4) врсту станице (метеоролошка или хидролошка); 
5) пословно име, седиште и адресу правног лица/предузетника који се уписује у Регистар;
6) име, презиме, адресу и јединствени матични број грађана (у даљем тексту: ЈМБГ) за физичко лице;
7) порески идентификациони број (ПИБ), матични број и шифра делатности за правно лице односно предузетника;
8) број и датум о упису у Регистар другог надлежног органа у којем је правно лице/предузетник регистрован;
9) име, презиме и ЈМБГ лица овлашћеног за заступање;
10) међународни и/или национални идентификациони број станице;
11) податке о локацији станице, и то: географске координате, надморску висину, назив места и речног слива;
12) податке о програму станице;
13) податке о мерилима станице;
14) податке о стручном кадру;
15) број и датум решења о упису у Регистар;
16) промене/допуне података уписаних у Регистар;
17) број и датум решења о променама/допунама података;
18) број и датум решења о брисању из Регистра. 
У Регистар се уписују и промене података, као и брисања података. 
Подаци из Регистра су јавни. 
Саставни део Регистра чини документација која се подноси уз захтев и која се чува трајно у складу са прописима којима се уређује чување архивске грађе.
Члан 3.
Свакој метеоролошкој, односно хидролошкој станици приликом уписа у Регистар додељује се регистарски број.
Станица из става 1. овог члана може да има само један регистарски број.
Члан 4.
Регистар се води у облику регистарске књиге, која се води у писаном облику, на српском језику, ћириличним писмом, штампаним словима. 
	
Регистарска књига састоји се од регистарских листова и састоји се из два дела:
1) у првом делу регистарске књиге води се регистар метеоролошких и хидролошких станица у саставу државних мрежа метеоролошких и хидролошких станица;
2) у другом делу води се регистар станица у саставу допунских мрежа метеоролошких и хидролошких станица. 
	
Регистар се води и као електронска база података која се може повезивати са другим регистрима и базама података које води Републички хидрометеоролошки завод, у складу са законом којим се уређује метеоролошка и хидролошка делатност.
Регистар који се води у облику регистарске књиге и регистар који се води у електронском облику садрже идентичне податке.
Члан 5.
Упис података у Регистар врши се по захтеву обвезника за подношење захтева за упис станица у саставу државних мрежа метеоролошких и/или хидролошких станица, односно захтеву који подноси ималац станице у саставу допунских мрежа метеоролошких и/или хидролошких станица, као и документације која се уз захтев прилаже. 
	
Члан 6.
Овај правилник ступа на снагу осмог дана од дана објављивања у ,,Службеном гласнику Републике Србије”. 
	
 
Број 011-50/12-3 
	
У Београду, 10. децембра 2012. године
Директор,

Милан Дацић, с.р.