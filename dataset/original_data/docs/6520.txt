На основу 

члана 29.
Закона о Влади Републике Србије, а у вези с 

чланом 32.
Закона о унутрашњој пловидби („Службени гласник СРС",
број 54/90),

Влада Републике Србије, доноси

 

УРЕДБУ

о обављању основног, редовног и ванредног прегледа чамаца и пловећих постројења

„Службени гласник
РС", број 18 од 18. априла 1996.

 

 

Члан 1.

Основни,
редовни и ванредни преглед чамаца и пловећих постројења одређених Законом о
унутрашњој пловидби (у даљем тексту: Закон), врши се у складу са одредбама ове
уредбе.

 

Члан 2. 

Основним
прегледом проверава се исправност: преправљених делова конструкције чамаца и
пловећих постројења; замењених делова тих објеката и делова којима се мења
намена или проширује граница пловидбе; конструкције и квалитет израде трупа;
рада уређаја и опреме.

Прегледом
из става 1. овог члана проверавају се пловна својства објеката из става 1. овог
члана, као и исправност објеката који су у употреби дуже од осам година.

Основни
преглед се врши на захтев имаоца чамца, односно пловећег постројења по
наступању услова прописаних законом.

 

Члан 3.

Редовним
прегледом проверава се стање трупа, уређаја и опреме, односно пловећег
постројења и њихова пловећа својства, сваке године.

 

Члан 4.

Ванредним
прегледом проверавају се сви елементи чамаца и пловећих постројења који се
проверавају и у редовном прегледу, после хаварија или утврђеног недостатка, а
који утичу на способност за пловидбу.

 

Члан 5.

Министар
саобраћаја и веза (у даљем тексту: министар) образује комисију за преглед
чамаца и пловећих постројења из члана 1. ове уредбе.

Министар
може да одреди и организацију која ће обављати преглед мањих објеката.

 

Члан 6.

Министар
ближе прописује начин и поступак утврђивања способности за пловидбу чамаца и
пловећих постројења.

 

Члан 7.

За
преглед чамаца и пловећих постројења плаћа се накнада у зависности од величине
објекта, врсте погона, односно уређаја, опреме и надградње, а у висини коју
одређује министар.

 

Члан 8.

Средства
накнаде уплаћују се на посебан рачун Министарства саобраћаја и веза а користе
се према годишњем програму који доноси Министарство.

 

Члан 9.

Ова
уредба ступа на снагу осмог дана од дана објављивања у „Службеном гласнику
Републике Србије".

 

05 број
342-1239/96

У Београду,
17. априла 1996. године

Влада
Републике Србије

Потпредседник,


Светозар
Крстић, 

с.р.