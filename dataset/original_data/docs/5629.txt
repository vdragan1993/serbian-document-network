Редакцијски пречишћен текст

  

   

ЗАКОН
о становању

„Службени гласник РС”, бр. 50 од 25. 
јула 1992, 76 од 22. 
октобра 1992, 84 од 23. 
новембра 1992 
- 
исправка, 33 од 4. 
маја 1993,
 
53 од 16. јула 1993 - др. закон, 
  67 од 30. августа 1993 - др. закон,
 46 од 11. јула 1994,
 47 од 14. јула 1994 - исправка,
 48 од 20. јула 1994 - др. закон,
 44 од 27. новембра 1995 - др. закон,
 49 од 24. новембра 1995,
 16 од 16. априла 1997,
 46 од 29. децембра 1998,
 26 од 20. априла 2001,
 101 од 21. новембра 2005 - др. закон, 
99 од 27. децембра 2011, 104 од 23. децембра 2016 - 
др. закон

 

НАПОМЕНА ИЗДАВАЧА: Престале су да важе одредбе чл. 1-12, чл. 29-31, члана 
33, чл. 39-44, чл. 45в-50 и чл. 52-59. даном ступања на снагу Закона о становању 
и одржавању стамбених зграда ("Службени гласник РС", број 104/2016). односно 31. 
децембра 2016. године, као и одредбе члана 32. која престаје да важи по истеку 
две године од дана ступања на снагу овог закона, односно 1. јануара 2019. године 
(види члан 157. Закона - 104/2016-6) (текст пре измена из броја 104/2016 можете 
погледати са десне стране у делу "Верзије пречишћеног текста).

 

Чл. 1-12.

Престали су да важе (види члан 157. Закона - 104/2016-6)

Чл. 12а и 12б

Престали су да важе чл. 12а и 12б који су додати у броју 33/1993 (види члан 39. Закона – 44/1995-1646)

Чл. 13. и 14.

Престали су да важе (види члан 39. Закона – 44/1995-1646)

Члан 14а  

Престао је да важи члан 14а који је додат у броју 33/1993 (види члан 39. Закона – 44/1995-1646)

Члан 15.

Престао је да важи (види члан 39. Закона – 44/1995-1646)

III. ОТКУП СТАНОВА

Члан 16.

Носилац права располагања на стану у друштвеној својини и власник стана у државној својини (у даљем тексту: носилац права располагања), дужан је да носиоцу станарског права, односно закупцу који је то својство стекао до дана ступања на снагу овог закона (у даљем тексту: носилац станарског права), на његов захтев у писменој форми омогући откуп стана који користи, под условима прописаним овим законом.
Носилац права располагања дужан је да омогући откуп стана под условима прописаним овим законом и брачном другу и деци рођеној у браку и ван брака, усвојеној и пасторчади, који заједно са носиоцем станарског права станују у том стану, уз писмену сагласност носиоца станарског права, с тим што се сагласност може дати само једном лицу.
Чланови породичног домаћинства  имају право становања у стану који се откупи по одредбама овог закона.
Ако носилац права располагања одбије захтев за откуп тога стана или не закључи уговор о откупу 
у року од 30 дана од дана подношења захтева, лице из ст. 1. и 2. овог члана може да поднесе предлог надлежном суду да у ванпарничном поступку донесе решење које ће заменити уговор о откупу.

Ако је захтев поднет пре ступања на снагу овог закона, рок из претходног става овог члана почиње тећи од дана ступања на снагу овог закона.

Сувласник идеалног дела стана у сусвојини има право да откупљује стан у идеалним деловима док га у целини не откупи.

Сустанар може да откупљује стан у складу са овим законом, под условом да се претходно изврши физичка деоба на два или више станова.

У случају да се не може извршити физичка деоба стана у смислу става 7. овог 
члана, сустанар може да откупи део стана који сам користи. Делове стана који се 
заједнички користе, сустанар може да откупи сразмерно величини стана који сам 
користи, о чему са другим сустанаром закључује споразум.

*Службени гласник РС, број 76/1992

**Службени гласник РС, број 33/1993

***Службени гласник РС, број 16/1997

Члан 17.

Од откупа по одредбама овог закона изузима се стан:

1. чији носилац станарског права, односно члан његовог породичног домаћинства има у својини други стан који је одговарајући за то породично домаћинство, у смислу овог закона;

2. чији носилац станарског права, односно члан његовог породичног домаћинства има у својини други стан који се користи по основу станарског права, ако по овом закону постоје услови за замену стана између његовог власника и носиоца станарског права на том стану;

3. чији носилац станарског права, односно члан његовог породичног домаћинства има у својини други одговарајући стан који се користи по основу станарског права на том стану, а који има право да му општина обезбеди стан за исељење тог носиоца станарског права, у складу са овим законом;
4. који се налази у задужбини, односно који је припадао задужбини 
која би могла да настави са остваривањем циљева ради којих је основана, згради подигнутој или купљеној из средстава датих или сакупљених за добротворне и друге друштвено корисне сврхе (легати, поклони, сакупљени прилози и сл.) или репрезентативној згради 
која се користи за потребе државних органа и органа локалне самоуправе;

5. који се користи за заштићено становање пензионера и других старих лица у смислу прописа из социјалне заштите;

6. чији носилац станарског права и чланови његовог домаћинства имају стално место боравка ван места у коме се налази стан.

Одговарајућим станом у смислу овог закона, сматра се стан у коме је број соба једнак броју чланова породичног домаћинства, а највише четворособан стан.

Одговарајући стан у смислу става 1. тач. 1, 2. и 3. овог члана је стан који задовољава услове из става 2. овог члана, под условом да се битније не погоршају услови становања.

Министарство надлежно за послове културе утврђује који станови се налазе у 
задужбини, односно који су припадали задужбини која би могла да настави са 
остваривањем циљева ради којих је основана, у смислу става 1. тачка 4. овог 
члана.

Влада Републике Србије утврђује који станови се налазе у репрезентативној 
згради, у смислу става 1. тачка 4. овог члана.

Општина, односно град Београд, односно град на предлог заинтересованог лица 
утврђује који станови су подигнути или купљени из средстава датих или сакупљених 
за добротворне или друге друштвено корисне сврхе, у смислу става 1. тачка 4. 
овог члана.

Задужбина може обновити рад ако су њени циљеви могући и ако се приходима од 
станова који су припадали задужбини могу остваривати ти циљеви.

Закупци на неодређено време станова који су припадали задужбинама које до истека 
рока од шест месеци од дана ступања на снагу овог закона не обнове рад, односно 
које не отпочну са остваривањем својих циљева, имају право да откупе станове под 
условима утврђеним овим законом.

Министарство културе утврђује задужбине које до рока из става 1. овог члана нису 
обновиле рад, односно нису отпочеле са остваривањем својих циљева.

Закупнине за станове који припадају задужбини која је обновила рад у складу са 
законом уплаћују се тој задужбини.

*Службени гласник РС, број 
33/1993

**Службени гласник РС, број 16/1997

***Службени гласник РС, број 46/1998

Члан 18.

О откупу стана закључује се уговор који садржи нарочито: уговорне стране; време и место закључења уговора; податке о стану који је предмет уговора; цену; изјаву власника да пристаје на укњижбу; изјаву купца да прихвата хипотеку; услове, начин и рокове извршења уговора; разлоге за раскид уговора.

Уговор о откупу стана закључује се у писменој форми, а потписи уговорних страна оверавају се код суда.

Члан 18а

Носилац права располагања дужан је да носиоцу станарског права омогући закључење 
уговора о откупу стана у року од 30 дана од дана подношења захтева за откуп.

У случају захтева за откуп стана који су поднети до дана ступања на снагу овог 
закона, носилац права располагања дужан је да носиоцу станарског права омогући 
закључење уговора о откупу стана у року од 30 дана од дана ступања на снагу овог 
закона.

*Службени гласник РС, број 
33/1993

Члан 19.

Услови откупа стана су:

1. рок отплате износи 40 година, с тим што уз сагласност купца рок може да буде и краћи; и

2. на стан који се откупљује до његове отплате у целини ставља се хипотека.

Члан 20.

Стан се откупљује под условима који су важили на дан подношења писменог захтева за откуп стана, а у случају захтева који су поднети пре ступања на снагу овог закона под условима на дан ступања на снагу овог закона.

Откупна цена стана у смислу става 1. овог члана
 утврђује се на основу просечне месечне 
зараде у Републици у месецу који претходи дану из става 1. овог члана, као и на основу старости зграде, опште погодности зграде и стана у складу са прописима (квалитет и спратност зграде, висински положај стана у згради, локација и др.) и површине стана. 

Отплатом на рате, у смислу овог закона, сматра се отплата на дванаест и више 
месеци.

Брисан је 
ранији став 4. (види члан 1. Закона – 46/1994-1446)

Брисан је 
ранији 
став 5. који је додат 
у броју 76/1992 (види члан 1. Закона – 46/1994-1446).

Умањење по основу старости зграде из става 2. овог члана обрачунава се по стопи од 1,0% годишње, а највише до 50%.

Брисан је 
ранији 
став 7. (види члан 1. Закона – 46/1994-1446)

Министарство надлежно за стамбене послове донеће упутство о начину утврђивања откупне цене стана у складу са законом.

На откуп стана по одредбама овог закона не плаћа се порез на промет непокретности. 

*Службени гласник РС, број 76/1992

**Службени гласник РС, број 46/1994
***Службени 
гласник РС, број 99/2011

Члан 21. 

Уговорна цена стана добија се када се откупна цена стана, утврђена у смислу члана 20. овог закона, умањи на име:

1. доприноса за стамбену изградњу уплаћиваног из личног дохотка лица које откупљује стан и његовог брачног друга по 0,5% за сваку годину радног стажа, а највише до 30% и

2. накнаде власнику експроприсаног стана који је добио стан на коришћење по основу станарског права до 10%.

Умањење из става 1. тачка 1. овог члана рачуна се купцу и на име доприноса за 
стамбену изградњу умрлог брачног друга, под условом да купац није склопио нов 
брак.

Умањење уговорне цене стана по основу доприноса за стамбену изградњу умрлог 
брачног друга признаје се и купцу који је уговор о откупу закључио од 2. августа 
1992. године до дана ступања на снагу овог закона.

У случају једнократне отплате више од једне трећине дуга, износ дуга који се једнократно отплаћује умањује се за 15%, а у случају једнократне отплате укупне уговорне цене умањење је 20%.

Брисан је 
ранији 
став 5. који је додат 
у броју 
76/1992
(види члан 2. Закона – 46/1994-1446).

Умањење цене стана, у смислу става 1. овог члана, примењује се за стан, односно део стана, до величине одговарајућег стана. 

*Службени гласник РС, број 76/1992

Члан 22.

Ако лице које откупљује стан или члан његовог породичног домаћинства има статус ратног војног инвалида од I до V групе, има право на додатно умањење уговорне цене стана до 50%, сразмерно степену инвалидности.

Умањење из става 1. овог члана за 50%, имају ратни војни инвалиди са телесним оштећењем од 100%.

Право на додатно умањење уговорне цене стана од 50% имају и лица чији је члан породичног домаћинства погинуо као борац у оружаним акцијама после 17. августа 1990. године. 

*Службени гласник РС, број 76/1992

**Службени гласник РС, број 
84/1992

Члан 23.
Ако се дуг отплаћује у месечним ратама, 
оне се утврђују тако што се 
укупан износ дуга подели бројем месеци у којима се дуг отплаћује.

Месечна 
отплатна рата се усклађује за шестомесечне 
обрачунске периоде јануар – јун, односно јул – децембар са кретањем 
потрошачких цена у Републици, а највише до 
висине раста просечне месечне зараде без 
пореза и доприноса у Републици за обрачунски 
период.
Месечна отплатна рата, утврђена на основу закљученог уговора о откупу стана у текућем обрачунском периоду, усклађује се од месеца закључења уговора до краја тог обрачунског периода са кретањем раста 
потрошачких цена у Републици, а највише до висине раста просечне месечне зараде 
без пореза и доприноса у Републици.

Ако купац захтева измену уговореног начина отплате дуга, измењени услови плаћања 
утврдиће се према условима који важе на дан подношења одговарајућег захтева, у 
складу са овим законом.

Брисан је 
ранији
став 4. (види члан 5. Закона – 76/1992-2534)
Податке о просечној месечној заради у  Републици утврђује Републички завод за статистику и објављује у „Службеном гласнику Републике Србије". 

*Службени гласник РС, број 76/1992

**Службени гласник РС, број 46/1994

***Службени гласник РС, број 
47/1994

****Службени гласник РС, број
99/2011

Члан 24.

Општина преко органа и организација које она одреди, врши проверу законитог 
утврђивања откупне цене стана у друштвеној и државној својини на територији 
општине.

Суд који врши оверу потписа на уговору о откупу стана, дужан је да примерак 
овереног уговора достави органу, односно организацији из става 1. овог члана, у 
року од 30 дана.

Кад нађе да је цена у уговору о откупу стана утврђена супротно прописима, орган, 
односно организација из става 1. овог члана, дужни су да, у року од шест месеци 
од дана када им је достављен уговор, доставе тај уговор са налазом Републичком 
јавном правобранилаштву, за станове којима располаже Република и аутономне 
покрајине, односно општинском јавном правобранилаштву, односно органу или 
организацији који врше послове правне заштите имовинских права и интереса 
општине, за остале станове у друштвеној и државној својини.

Надлежно јавно правобранилаштво, односно орган или организација који врше 
послове правне заштите имовинских права и интереса општине, имају право да, у 
року од 30 дана од дана достављања уговора и налаза из става 3. овог члана, 
тужбом код надлежног суда траже поништај уговора који је закључен супротно чл. 
20. до 23. овог закона.

Уговор остаје на снази ако се у поступку за поништај уговора откупна цена стана 
усагласи са одредбама овог закона.

*Службени гласник РС, број 76/1992

Члан 25.
Продавац стана дужан је да у року од 30 дана од дана закључења уговора о откупу стана поднесе захтев за упис права својине и хипотеке у земљишне књиге
.

Ако стан није уписан у земљишне књиге, продавац је дужан да поднесе захтев за упис хипотеке у одговарајућу јавну књигу, у року из става 1. овог члана. 

*Службени гласник РС, број 76/1992

Члан 26.

Ако купац стана из оправданих разлога не може да отплаћује дуг, због губитка редовних прихода које је имао он и чланови његовог породичног домаћинства који са њим станују, раскида се уговор о откупу стана и стиче сусвојина на делу стана сразмерно броју отплаћених рата у односу на укупан број уговорених рата.

У случају из става 1. овог члана, ранији купац стана наставља да користи стан у својству закупца стана у друштвеној својини на неодређено време на делу стана на коме није стекао сусвојину.

Члан 27.

Средства од станова продатих путем откупа по овом закону, ако законом није друкчије одређено, могу се користити само за давање зајмова за стамбену изградњу за лица која куповином стана, односно изградњом породичне стамбене зграде решавају своју и стамбену потребу свог породичног домаћинства, као и за побољшавање услова становања.

Изузетно од става 1. овог члана, носилац права располагања може део средстава остварених продајом станова путем откупа да користи за сопствени развој.

Носилац права располагања својим актом ближе прописује начин евидентирања и одлучивања о коришћењу средстава од станова продатих путем откупа, као и услове, начин и поступак давања зајмова из ових средстава.

Из средстава из става 1. овог члана даје се зајам за стамбену изградњу, односно куповину стана до величине одговарајућег стана, са роком отплате од 40 година с тим што овај рок може бити и краћи уз сагласност зајмопримца.

Зајмопримцу се умањује дуг по одобреном зајму на име доприноса за стамбену изградњу уплаћиваног из личног дохотка за 0,5% за сваку годину његовог и радног стажа његовог брачног друга, а највише до 30%, као и на име трошкова уређивања грађевинског земљишта, с тим што ово умањење иде на терет средстава од станова продатих путем откупа.

Месечна отплатна рата зајма утврђује се на начин утврђен у члану 23. овог закона.

Члан 28.

Средства од станова продатих путем откупа по овом закону чији је власник општина, град, покрајина и Република користе се нарочито за:

1. решавање стамбених потреба бораца и ратних инвалида, цивилних инвалида рата и чланова породица са којима је живео погинули учесник оружаних акција после 17. августа 1990. године, који нису у радном односу;

2. исељавање лица која имају станарско право на становима у својини грађана, ради враћања тих станова власницима на коришћење, за чије је пресељење општина дужна да обезбеди други стан;

3. решавање стамбених потреба лица која се исељавају из нехигијенских зграда и станова и зграда склоних паду;

4. решавање стамбених потреба лица која су остварила право на материјално обезбеђење по прописима о социјалној заштити и обезбеђивању социјалне сигурности грађана, а која су неспособна за рад и немају чланове породице који су у радном односу;

5. решавање стамбених потреба других лица у складу са прописом општине, односно града (младих научних радника и уметника, стручњака за рад у неразвијеним и пограничним подручјима у Републици и сл.).

Чл. 29-31.

Престали су да важе (види члан 157. Закона - 104/2016-6)

Члан 32.

Престао је да важи (види члан 157. Закона - 104/2016-6)

НАПОМЕНА ИЗДАВАЧА: Одредба члана 32. престаје да важи по 
истеку две године од дана ступања на снагу Закона о становању и одржавању зграда 
("Службени гласник РС", број 104/2016), односно 1. јануара 2016. године (види 
члан 157. Закона - 104/2016-56) (текст одредбе члана 32. можете погледати са 
десне стране у делу "Верзије пречишћеног текста").

Члан 33.

Престао је да важи (види члан 157. Закона - 104/2016-6)

Члан 34.

У случају смрти закупца или његовог исељења из стана, закупац на том стану постаје члан породичног домаћинства који је наставио да користи тај стан, по следећем редоследу: брачни друг, дете рођено у браку, ван брака, усвојено и пасторче. Ако у стану није остао нико од ових чланова породичног домаћинства закупац постаје родитељ закупца, родитељ његовог брачног друга или лице које је закупац дужан по закону да издржава, ако је становао у том стану и нема решену стамбену потребу.

Ако после смрти закупца или његовог исељења из стана није остало ни једно лице из става 1. овог члана, закупац постаје лице које је престало да буде члан породичног домаћинства или лице које је било члан породичног домаћинства ранијег закупца стана, ако је наставило да користи стан и ако нема на други начин решену стамбену потребу.

Ако је у случају из ст. 1. и 2. овог члана, у стану остало два или више лица истог степена сродства, закупац постаје лице које они споразумно одреде, а ако се споразум не постигне закупац постаје лице које одреди власник стана.

У случају из ст. 1. и 2. овог члана, лица која су остала у стану дужна су да закуподавца обавесте о смрти закупца најкасније у року од 60 дана.

Закуподавац је дужан да у року од 30 дана од истека рока из става 4. овог члана, закључи уговор о закупу стана, односно одреди лице које ће бити закупац стана, а ако то не учини, заинтересовано лице може поднети предлог надлежном суду да у ванпарничном поступку донесе решење којим се замењује уговор о закупу стана.

О престанку уговора из члана 33. став 1. тачка 2. овог закона одлучује општински орган надлежан за стамбене послове, а у осталим случајевима надлежни суд.

Члан 35.

Закуподавац може дати отказ уговора о закупу стана:

1. ако закупац и после опомене без сагласности закуподавца користи стан за обављање пословне делатности, издаје стан у подзакуп или дозволи коришћење стана лицима која нису предвиђена уговором;

2. ако закупац и после опомене не плати закупнину за најмање два месеца узастопно;

3. ако се и после опомене наноси штета стану, заједничким просторијама, инсталацијама или уређајима у стамбеној згради;

4. ако закупац, његов брачни друг или други члан његовог породичног домаћинства стекне у својину усељив стан који је одговарајући за то породично домаћинство;
5. ако закупац добије стан по основу радног односа, а радни однос је престао на основу његовог захтева или по његовој кривици, пре истека времена одређеног општим актом закуподавца, и

6. ако закупац стана и чланови његовог породичног домаћинства не користе стан дуже од једне, а најдуже четири године, а закупац се не споразуме са закуподавцем о начину коришћења стана за то време.

Уговором о закупу може се предвидети да закуподавац не може дати отказ уговора о закупу друштвеног стана због неплаћања закупнине за време док је закупац био незапослен без своје кривице или ако је запослен, а најмање два месеца није примао зараду, а за то време он и чланови његовог породичног домаћинства који са њим станују нису имали других прихода којим би се обезбедила материјална сигурност породице по прописима о материјалном и социјалном обезбеђењу породице.

У случају из става 2. овог члана, закупац је дужан да плати заосталу закупнину у два пута дужем времену од времена за које је исту дуговао, рачунајући од дана поновног запослења, односно стицања сталних прихода у породичном домаћинству.

У случају развода брака разведени супружници се споразумевају о томе ко ће наставити са коришћењем стана у својству закупца, а ако споразум не постигну, на предлог једног од супружника, надлежни суд ће у ванпарничном поступку донети решење о одређивању супружника који наставља са коришћењем стана у својству закупца, водећи рачуна о стамбеним потребама разведених супружника и њихове деце, о томе ко је закупац стана, материјалном и здравственом стању супружника и др.

У случају испражњења стана на коме постоји сусвојина, право првенственог усељења у стан имају сувласник и наследници сувласника чији сувласнички део прелази 50% идеалног дела стана или лица на која је овај сувласник пренео право сусвојине правним послом, с тим што на делу стана у друштвеној својини имају положај закупца.

Члан 36.

Чланови породичног домаћинства закупца друштвеног стана имају право да трајно користе тај стан, под условима из овог закона.

Закупац стана може, из оправданих разлога, да откаже даље коришћење стана сваком члану породичног домаћинства, осим малолетном детету, брачном другу или лицу које је дужан да издржава по закону, с тим што рок за исељење не може бити краћи од 30 дана. 

Закупац стана може тужбом код надлежног суда да тражи исељење члана породичног домаћинства из става 2. овог члана, ако се тај члан не исели у остављеном року.

Члан 37.

Између носилаца станарског права и закупца на друштвеном стану, као и између њих и закуподавца може да се изврши замена станова.

Заменом стана са закуподавцем, у смислу става 1. овог члана, не сматра се додела стана ради проширења уз обавезу носиоца станарског права да закуподавцу врати стан који користи.

Замена стана врши се уз сагласност закуподавца, а ако закуподавац не одбије захтев за давање сагласности у року од 30 дана од његовог пријема, сматра се да је сагласност дата.

О замени станова закључује се уговор у писменој форми, а један примерак уговора доставља се закуподавцу у року од 15 дана од дана закључења уговора.

Лице које је заменило стан, наставља да користи замењени стан у својству закупца друштвеног стана на неодређено време.

Члан 38.

Лице коме је власник стана одбио давање сагласности за замену стана, може у року од 30 дана од пријема писменог обавештења о одбијању да поднесе предлог надлежном суду да у ванпарничном поступку донесе решење којим се утврђује да су испуњени услови за замену станова.

Нису испуњени услови за замену станова у смислу става 1. овог члана:

1. ако су се стекли услови за престанак или за отказ уговора о коришћењу, односно закупу стана, у складу са овим законом;

2. ако се ради о привидној замени (не користи се замењени стан, не постоји стан који се замењује и сл.), односно неоправданој замени станова (ако је заменом стечена имовинска корист и сл.) или

3. ако је стан добијен по основу радног односа, а није истекло време одређено општим актом, односно прописом.

Ако постоје разлози из става 2. овог члана, власник стана може тужбом надлежном суду да захтева поништај уговора о замени станова у року од три месеца од дана сазнања за извршену замену, односно за разлоге из става 2. овог члана, а најкасније у року од три године од извршене замене. Ако суд поништи уговор о замени станова, наложиће и повраћај у пређашње стање, с тим што се коришћење наставља по уговору о закупу друштвеног стана на неодређено време.

Чл. 39-43.

Престали су да важе (види члан 157. Закона - 104/2016-6)

Члан 44.

Брисан је 
(види члан 1. Закона – 26/2001-9)

Члан 45.

Престао је да важи (види члан 157. Закона - 104/2016-6)

Члан 45а

Носилац станарског права, односно закупац стана у друштвеној или државној 
својини, на коме право располагања има правно лице са седиштем на територији 
републике која није чланица Савезне Републике Југославије, може тај стан да 
откупи под условима утврђеним овим законом.

*Службени гласник РС, број 49/1995

Члан 45б

Носилац станарског права, односно закупац стана чији је власник, односно носилац 
права располагања правно лице из члана 45а овог закона, подноси министарству 
надлежном за послове финансија захтев за откуп стана.

Министарство надлежно за послове финансија закључује уговоре о откупу станова из 
става 1. овог члана.

*Службени гласник РС, број 49/1995

Чл. 45в-50.

Престали су да важе (види члан 157. Закона - 104/2016-6)

Члан 51.

Престао је да важи (види члан 39. Закона – 44/1995-1646)

Чл. 52-59.

Престали су да важе (види члан 39. Закона – 104/2016-6)

 
ОДРЕДБЕ КОЈЕ НИСУ УНЕТЕ У 
„ПРЕЧИШЋЕН ТЕКСТ“ ЗАКОНА
 

Закон о изменама и допунама закона о становању: 
„Службени гласник РС”, број 33/1993-1409
Члан 12.



Ништав је уговор о откупу стана који је изузет од откупа одредбама члана 17. Закона.
Члан 13.

Влада Републике Србије у року од шест месеци од дана ступања на снагу овог закона утврдиће који се станови налазе у репрезентативној згради.

Министарство надлежно за послове културе утврдиће у року од шест месеци од дана ступања на снагу овог закона, који станови се налазе у задужбини, а у року од једне године, који станови су припадали задужбини која би могла обновити рад ради остваривања циљева због којих је основана.

Општина, односно град Београд, односно град, у року од 90 дана од дана ступања на снагу овог закона, утврдиће који станови су купљени или подигнути средствима датим или сакупљеним за добротворне и друге друштвено-корисне сврхе.

Захтев за утврђивање својства станова из става 3. овог члана може поднети правно лице које је градило, односно у чију корист је зграда, односно стан подигнут или купљен из средстава датих или сакупљених за добротворне или друге друштвено-корисне сврхе.

Ништав је уговор о откупу стана који је припадао задужбини која би могла да обнови рад ради остваривања циљева због којих је основана, закључен до истека рока из става 2. овог члана.

Члан 14.

Престао је да важи (види члан 39. Закона – 44/1995-1646)
Члан 15.

Овај закон ступа на снагу наредног дана од дана објављивања у „Службеном гласнику Републике Србије“.
 
Члан 15.

Овај закон ступа на снагу наредног дана од дана објављивања у „Службеном гласнику Републике Србије“.
Закон о изменама и допунама 
Закона о становању: 
„Службени гласник РС”, број 46/1994-1446
Члан 4.

Месечна отплатна рата, утврђена до 1. априла 1994. године, поред редовне ревалоризације, ванредно се једнократно увећава у 1994. години и то:

1) рата утврђена на основу Закона о стамбеним односима („Службени гласник СРС", бр. 12/90, 47/90 и 55/90), за 166.667 пута, и

2) рата утврђена на основу Закона о становању („Службени гласник РС", бр. 50/92, 76/92 и 33/93) до 1. октобра 1993. године за 556 пута, а рата утврђена од 1. октобра 1993. године до 1. априла 1994. године за 12 пута.

Месечна рата утврђена на начин из става 1. тачка 1. овог члана остаје непромењена до 31. децембра 1994. године. Тако утврђена месечна рата, почетком 1995. године, односно по објављивању званичних података, усклађује се са кретањем цена на мало, а највише у висини раста просечне месечне нето зараде у привреди Републике у периоду од 1. априла до 31. децембра 1994. године.

Месечна рата утврђена на начин из става 1. тачка 2. овог члана остаје непромењена до 1. априла 1995. године. Тако утврђена месечна рата 1. априла 1995. године усклађује се са кретањем цена на мало, а највише у висини раста просечне месечне нето зараде у привреди Републике од 1. априла 1994. године до 1. априла 1995. године.
Члан 5.

Подносилац захтева за откуп стана, односно за измену уговореног начина отплате дуга који је захтев поднео, а по њему није закључен уговор до дана ступања на снагу овог закона, има право да захтева да се уговор закључи под условима који су утврђени овим законом.
Члан 6.

Овај закон ступа на снагу осмог дана од дана објављивања у „Службеном гласнику Републике Србије“.