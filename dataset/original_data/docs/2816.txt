ЗАКОН

о престанку важења Закона
о Служби за платни промет и финансијски надзор

„Службени гласник РС, број
45 од 3. јула 1994. 

 

Члан 1.

Закон о Служби за платни промет и финансијски надзор („Службени
гласник РС“, број 76/91) престаје да важи даном ступања на снагу овог закона

 

Члан 2.

Непокретности и друга средства, која је по билансу стања
на дан 31. децембра 1993. Године користила Служба за платни промет и финансијски
надзор, као средства у државној својини којима располаже Република Србија, користи
без накнаде Служби за платни промет основана Законом о платном промету („Службени
лист СРЈ“, бр. 53/92, 6/93, 16/93 и 31/93), за обављање послова из овог делокруга
на територији Републике Србије, у складу са одредбама овог закона.

Права и обавезе у вези коришћења и одржавања непокретности
и других средстава из става 1. Овог члана уређују се уговором, који закључују Служба
за платни промет и министар финансија, у име Републике Србије.

 

Члан 3.

Непокретностима из члана 2. Овог закона располаже Влада
Републике Србије, у складу са законом.

Средства остварена продајом непокретности у смислу став
1. Овог члана јесу средства Републике Србије.

Средства остварена продајом других средстава могу се користити за опремање Службе за платни промет за обављање послова из свог
делокруга на територији Републике Србије.

 

Члан 4.

Послови контроле које, до доношења посебног савезног
закона, у смислу члана 66. Закона о платном промету („Службени лист СРЈ“, бр.
53/92, 6/93, 16/93 и 31/93),

обавља Служба за платни промет, односно Главна
филијала за територију Републике Србије, јесу послови и контроле правних лица и
радњи које воде пословне књиге, утврђени републичким законом и другим
републичким прописима.

 

Члан 5.

Овај закон ступа на снагу осмог дана од дана
објављивања у „Службеном гласнику Републике Србије“.