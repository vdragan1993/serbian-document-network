ЗАКОН


о давању гаранције Републике Србије у
корист „Societe Generale”, Париз, Француска, по задужењу Јавног предузећа
„Путеви Србије”

"Службени гласник РС", број 44 од 9.
јуна 2009.

 

 

Члан 1.

Република
Србија преузима обавезу да као гарант измири обавезе Јавног предузећа „Путеви
Србије”, Београд, по задужењу код „Societe Generale”, Париз, Француска, у
износу од 100 милиона евра, увећаном за износ уговорене камате, накнаде и
осталих стварних трошкова. 

 

Члан 2.

Гаранцију
из члана 1. овог закона Република Србија (у даљем тексту: Гарант) издаје у
корист „Societe Generale”, Париз, Француска, на име обавеза из Уговора о
кредиту број 126/09 закљученог између Јавног предузећа „Путеви Србије”,
Београд, као дужника, „Societe Generale”, Париз, Француска, као повериоца и
„Societe Generale банка Србија” а.д. Београд, као заступника повериоца, дана
18. маја 2009. године.

 

Члан 3.

Отплату
кредита врши Јавно предузеће „Путеви Србије”, Београд (у даљем тексту: Дужник)
на рачун „Societe Generale”, Париз, Француска, у еврима. 

Средства
за отплату кредита обезбедиће Дужник из сопствених прихода. 

Дужник
је дужан да средства за отплату кредита обезбеђује према плану отплате, у
износу који укључује главницу и обрачунату камату. 

 

Члан 4.

Ако
по основу дате гаранције Гарант изврши обавезу уместо Дужника, има право на
повраћај главнице, камате, накнаде и осталих трошкова задуживања који настану
због неизвршења, односно неблаговременог извршења обавезе, као и свих других
трошкова који могу настати у вези са извршавањем обавеза уместо Дужника, до
висине износа измирене обавезе, као и право да од Дужника наплати обрачунату
законску затезну камату. 

Право
на повраћај средстава из става 1. овог члана Гарант ће остварити тако што ће
иницирати наплату са рачуна Дужника на основу овлашћења добијеног од Дужника
или других инструмената обезбеђења, у складу са прописима којима се уређује
платни промет.

 

Члан 5.

Овај
закон ступа на снагу наредног дана од дана објављивања у „Службеном гласнику
Републике Србије”.