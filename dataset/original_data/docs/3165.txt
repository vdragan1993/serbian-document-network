Редакцијски пречишћен текст


 

 

 

ЗАКОН


о давању контрагаранције 

Републике


Србије


Србији 
и 

Црној


Гори 
по зајму 

Европске 
инвестиционе банке за финансирање 

Пројекта 
управљања електроенергетским системом

"Службени гласник РС", 
бр.

120 од 

5. новембра 2004, 61 од 

18. јула 2005.

 

 

Контрагаранција Републике Србије

 

Члан 1.

Република Србија преузима обавезу да као контрагарант измири обавезе Србије и Црне Горе по зајму Европске инвестиционе банке, у износу од 22 милиона евра, по основу Уговора о финансирању између Србије и Црне Горе, као зајмопримца, и Европске инвестиционе банке, као зајмодавца, закљученог 30. октобра 2003. године у Венецији, за финансирање Пројекта управљања електроенергетским системом.

 

Обавеза Републике Србије 


 

Члан 2.

Контрагаранција из члана 1. овог закона даје се Србији и Црној Гори на име обавезе из Закона о задужењу Србије и Црне Горе код Европске инвестиционе банке (Пројекат управљања електроенергетским системом) („Службени лист СЦГ”, број 14/04), којим се Србија и Црна Гора задужује у своје име, а за рачун Републике Србије, у износу од 22 милиона евра за финансирање Пројекта управљања електроенергетским системом и 

Закона о ратификацији Уговора о финансирању између Србије и Црне Горе и Европске инвестиционе банке (Пројекат управљања електроенергетским системом) („Службени лист СЦГ – Међународни уговори”, број 5/04). 


 

Корисник зајма

 

Члан 3.

Корисник зајма из члана 1. овог закона је Јавно предузеће „Електропривреда Србије” (у даљем тексту: Корисник зајма). 


 

Начин повлачења средстава зајма

 

Члан 4.



Средства зајма повлаче се по захтеву Корисника зајма, на специјални рачун "EIB 
P.S.C: Zajam", који ће бити отворен на име Корисника зајма код овлашћене банке у Републици Србији.*


Брисан је 
ранији

став 2. (види члан 1. Закона – 61/2005-46)

 

*Службени гласник РС, број 

61/2005


 

 

Отплата зајма 


 

Члан 5.

Отплата зајма врши се по налогу зајмопримца, преко Народне банке Србије, у еврима.

 

Обавезе Корисника зајма

 

Члан 6.

Средстава за отплату зајма обезбедиће Корисник зајма.

Корисник зајма дужан је да средства за отплату зајма обезбеђује према плану отплате за сваку повучену траншу, у износу који укључује главницу, обрачунату камату и пратеће трошкове за ту траншу. 


Корисник зајма ће обезбеђивати средства за отплату зајма из сопствених прихода, уплатом динарске противвредности доспелих девизних обавеза по обрачуну Народне банке Србије и обавештењу Министарства финансија.

Корисник зајма даће овлашћење Министарству финансија, у складу са чланом 4. став 4. Закона о платном промету („Службени лист СРЈ”, бр. 3/02 и 5/03 и „Службени гласник РС”, број 43/04), са инструкцијом за наплату са рачуна за прикупљање прихода од електричне енергије ЈП „ЕПС”, који се води у Министарству финансија – Управи за јавна плаћања, које ће бити употребљено у случају да Корисник зајма не изврши обавезу из става 3. овог члана.

 

Ступање на снагу

 

Члан 7.

Овај закон ступа на снагу осмог дана од дана објављивања у „Службеном гласнику Републике Србије”.