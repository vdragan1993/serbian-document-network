На основу члана 53. став 6. Закона о спречавању прања
новца и финансирања тероризма („Службени гласник РС”, бр. 20/09 и 72/09), 
Министар финансија доноси 
 
ПРАВИЛНИК 
о обрасцу службене легитимације
и изгледу службене значке запослених у Управи за спречавање прања новца 
„Службени гласник РС“, број 88 од 28.
октобра 2009.
 
 
Члан 1.
Овим правилником прописује се образац службене легитимације и изглед службене
значке запосленог у Управи за спречавање прања новца (у даљем тексту: Управа),
који у обављању послова свог радног места прегледа документацију у складу са
Законом о спречавању прања новца и финансирања тероризма (у даљем тексту:
овлашћени државни службеник). 
 
Члан 2.
Службена легитимација издаје се на Обрасцу СЛОДСУ – Службена легитимација
овлашћеног државног службеника у Управи за спречавање прања новца, који је
одштампан уз овај правилник и чини његов саставни део. 
Службена легитимација је правоугаоног облика, величине 60 mm x 90 mm, са
водоравно одштампаним текстом на заштићеном папиру и са тонском подлогом
заставе Републике Србије. 
Предња страна службене легитимације садржи: 
1) у горњем делу на средини текст црним словима, величина слова 0.65rem:
„РЕПУБЛИКА СРБИЈА”, испод тога, текст црним словима, величина слова 0.65rem:
„МИНИСТАРСТВО ФИНАНСИЈА”, а испод тога, текст црним словима, величина слова 7
pt: „Управа за спречавање прања новца”; 
2) испод текста: „Управа за спречавање прања новца”, на средини текст тамно црвеним
словима, величина слова 0.666666666666667rem: „СЛУЖБЕНА ЛЕГИТИМАЦИЈА”, а испод тога, са леве
стране, текст црним словима, величина слова 0.566666666666667rem: „ДРЖАВНИ СЛУЖБЕНИК”; 
3) испод текста: „ДРЖАВНИ СЛУЖБЕНИК”, са леве стране текст црним словима,
величина слова 0.354166666666667rem: „Име:”, са означеним местом за уписивање имена
овлашћеног државног службеника, а испод тога, са леве стране, текст црним
словима, величина слова 0.354166666666667rem: „Презиме:”, са означеним местом за уписивање
презимена овлашћеног државног службеника; 
4) поред текста: „ДРЖАВНИ СЛУЖБЕНИК”, са десне стране, место за фотографију у
боји, величине 25 mm x 30 mm, а испод тога, текст црним словима, величина слова
0.354166666666667rem: „Идентификациони број”, са означеним местом за уписивање троцифреног
идентификационог броја; 
5) испод текста: „Презиме:”, на средини, заштитни холограм са стилизованим
грбом Републике Србије; 
6) испод холограма, са леве стране, текст црним словима, величина слова 4.25
pt: „Датум издавања”, а испод тога, означено место за уписивање датума издавања
службене легитимације; десно од наведеног текста, на средини у истој равни,
текст црним словима, величина слова 0.354166666666667rem: „М.П.” (место за мали печат
Управе, пречника 23 mm), десно од места означеног за печат, текст црним
словима, величина слова 0.354166666666667rem: „Овлашћено лице”, испод ког је означено место
за потпис лица које је овлашћено да изда, односно потпише службену
легитимацију. 
Полеђина службене легитимације садржи: 
1) у горњем левом углу, дијагоналну траку тамно бордо боје са микротекстом
црним словима, „Службена легитимација” ширине 8 mm; са водоравно одштампаним
текстом на заштићеном папиру и са тонском подлогом заставе Републике Србије; 
2) испод траке, на средини, текст црним словима, величина слова 0.75rem:
„ОВЛАШЋЕЊЕ”, а испод тога на средини текст црним словима, величина слова 6.8
pt: „Ималац ове легитимације овлашћен је да у обављању послова свог радног
места предузима службене радње и мере прописане Законом о спречавању прања новца
и финансирања тероризма и другим прописима.”; 
3) у доњем делу, испод текста из тачке 2) овог става на средини серијски број
службене легитимације. 
Службена легитимација се пластифицира провидном фолијом. 
 
Члан 3.
Службена значка је метална, хромирана и израђена у облику стилизованог штита,
величине 76 mm x 64 mm. 
На горњем делу значке су стилизовани зраци сунца, са израженим централним
зраком укупне ширине 50 mm и висине 7 mm на највишем делу. 
Испод њих је полулучна метална полирана трака величине 40 mm x 8 mm са
ћириличким натписом црним словима „РЕПУБЛИКА СРБИЈА”, висине 5 mm. Лево и десно
од натписа је заталасана национална тробојка са крајевима у облику ластиног
репа који прелазе преко најширег дела металног штита за по 3 mm. 
Метални штит је пехарастог облика, ширине 59 mm у најширем делу, са
стилизованим зрацима по свом слободном ободу. У средини штита се налази плаво
емајлирани медаљон елипсастог облика 37 mm x 42 mm у чијем центру је грб
Републике Србије величине 25 mm x 15 mm око којег је лучно постављен ћирилички
санс-серифни натпис исписан белим словима: „УПРАВА ЗА СПРЕЧАВАЊЕ ПРАЊА НОВЦА” у
металу висине 3 mm. 
Метални обод медаљона је ширине 2 mm, граверски обрађен, око кога је лучно
плаво емајлирано поље ширине 5 mm у којем је са леве стране ћирилички натпис у
металу, висине 3 mm „МИНИСТАРСТВО”, а са десне стране натпис „ФИНАНСИЈА”.
Између ових натписа је лучно метално полирано поље са угравираним троцифреним
идентификационим бројем, висине 5 mm испуњеним црном емаил бојом. Угравирани
идентификациони број је исти као и идентификациони број на службеној
легитимацији. 
Изглед службене значке дат је на Обрасцу СЗОДСУ – Службена значка овлашћеног
државног службеника у Управи за спречавање прања новца, који је одштампан уз
овај правилник и чини његов саставни део. 
 
Члан 4.
Службена легитимација и службена значка чине целину, у троделним кожним
корицама на склапање, црне боје, величине 327 mm x 78 mm. 
Службена значка се причвршћује на унутрашњу страну кожних корица, а службена
легитимација се умеће у отвор од провидне фолије на другом делу кожних корица,
величине 55 mm x 78 mm. 
 
Члан 5.
Идентификациони број, који се уписује у образац службене легитимације и урезује
на службену значку састоји се од три цифре, које означавају број под којим се
овлашћени државни службеник води у Матичној књизи радника у Управи, почев од 1,
с тим што се испред броја додаје потребан број нула. 
 
Члан 6.
На основу прикупљених података приликом попуњавања обрасца из члана 2. овог
правилника, надлежна унутрашња јединица у Управи води евиденцију и у
електронском облику о службеним легитимацијама и службеним значкама која
најмање садржи следеће податке: редни број, име и презиме, идентификациони
број, датум издавања, ЈМБГ, ознаку серије и серијски број службене
легитимације, унутрашњу јединицу у којој је овлашћени државни службеник
запослен, радно место, фотографију лица коме је службена легитимација и
службена значка издата, датум враћања службене легитимације и службене значке,
потпис овлашћеног државног службеника, потпис државног службеника у надлежној
унутрашњој јединици у Управи, као и податке о раздуженим, несталим и пронађеним
службеним легитимацијама и службеним значкама. 
 
Члан 7.
Ако овлашћени државни службеник оштети, односно изгуби, или на други начин
остане без службене легитимације или службене значке, дужан је да о томе одмах
писано обавести непосредног руководиоца. 
Изгубљене или на други начин нестале службене легитимације и службене значке,
Управа оглашава неважећим. 
Оштећене, као и пронађене службене легитимације и службене значке које су
оглашене неважећим, достављају се надлежној унутрашњој јединици у Управи ради
уништавања. 
У случају губитка или оштећења службене легитимације, издаје се дупликат, а у
случају губитка, односно нестанка или оштећења службене значке издаје се нова
службена значка са истим идентификационим бројем. 
У случају битне промене лика или промене имена, односно презимена овлашћеног
државног службеника издаје се нова службена легитимација, а стара службена
легитимација се уништава. 
Службене легитимације уништавају се бушењем, а раздужене службене значке
достављају се надлежној унутрашњој јединици у Управи. 
 
Члан 8.
Овлашћени државни службеник враћа службену легитимацију и службену значку
надлежној унутрашњој јединици у Управи, у случају престанка радног односа у
Управи, распоређивања на радно место за које није предвиђено поседовање
службене легитимације и службене значке, за време мировања права и обавеза из
радног односа, као и за време удаљења са рада (суспензија и сл.) и у другим
случајевима кад овлашћени државни службеник у складу са прописом и општим актом
не врши службену радњу. 
 
Члан 9.
Издавање службених легитимација и службених значака овлашћеним државним
службеницима у Управи извршиће се у року од 60 дана од дана ступања на снагу
овог правилника. 
 
Члан 10.
Овај правилник ступа на снагу осмог дана од дана објављивања у „Службеном
гласнику Републике Србије”. 
 
Број 110-00-384/2009-01 
У Београду, 9. октобра 2009. године 
Министар, 
др Диана Драгутиновић, с.р.