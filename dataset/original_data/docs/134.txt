На
основу члана IV Споразума о зајму (Пројекат „Пружање унапређених услуга на локалном
нивоу”) између Републике Србије и Међународне банке за обнову и развој („Службени
гласник РС – Међународни уговори”, број 121/08) и члана 43. став 1. Закона о Влади
(„Службени гласник РС”, бр. 55/05, 71/05 – исправка, 101/07 и 65/08),
Влада
доноси
 
ОДЛУКУ
о образовању Одбора за пројектну политику Пројекта „Пружање
унапређених услуга на локалном нивоу”
„Службени гласник РС“, број 14 од 20.
фебруара 2009.
 
 
1.
Образује се Одбор за пројектну политику Пројекта „Пружање унапређених услуга на
локалном нивоу” (у даљем тексту: Одбор), у циљу реализације обавеза из Споразума
о зајму (Пројекат „Пружање унапређених услуга на локалном нивоу”) између Републике
Србије и Међународне банке за обнову и развој (у даљем тексту: Пројекат).
 
2.
У Одбор се именују:
за
председника:
–
Вук Ђоковић, државни секретар у Министарству финансија;
за
заменика председника:
–
Јелена Ранчић, помоћник министра финансија; 
–
за члана Зоран Мартиновић, државни секретар у Министарству рада и социјалне политике;
–
за заменика члана Владимир Пешић, помоћник министра рада и социјалне политике;
–
за члана доц. др Невена Карановић, државни секретар у Министарству здравља;
–
за заменика члана прим. др Елизабет Пауновић, помоћник министра здравља;
–
за члана др Жарко Обрадовић, министар просвете;
–
за заменика члана др Тинде Ковач-Церовић, државни секретар у Министарству просвете;
–
за члана Сања Чековић, државни секретар у Министарству за државну управу и локалну
самоуправу;
–
за заменика члана Братислав Ђокић, помоћник министра за државну управу и локалну
самоуправу;
–
за члана Ђорђе Станичић, генерални секретар Сталне конференције општина и градова;
–
за заменика члана Зорица Вукелић, заменик генералног секретара Сталне конференције
општина и градова.
 
3.
Задаци Одбора су следећи: давање смерница у погледу политике Пројекта, стратешка
координација Пројекта, одговорност за Пројекат, надлежност за усмеравање активности,
посебно оних међуресорне природе, решавање спорних питања, доношење одлука о неопходним
изменама Пројекта (уколико то буде потребно), одржавање редовних састанака ради
извештавања о активностима Пројекта и напретку постигнутом у остварењу излазних
резултата и развојних циљева пројекта, као и остали послови у вези са управљањем
Пројектом, а у складу са Споразумом о зајму из тачке 1. ове одлуке.
 
4.
Одбор ће израдити и доставити Влади на усвајање, предлог Оперативног приручника
за пројекат и донације, у форми и садржају прихватљивим за Међународну банку за
обнову и развој, као зајмодавца.
 
5.
Стручну и административно-техничку потпору Одбору пружа Министарство здравља.
 
6.
Ова одлука ступа на снагу осмог дана од дана објављивања у „Службеном гласнику Републике
Србије”.
  
05 број 02-728/2009
У Београду, 13. фебруара 2009. године
Влада
Први потпредседник Владе –
заменик председника Владе,
Ивица Дачић, с.р.