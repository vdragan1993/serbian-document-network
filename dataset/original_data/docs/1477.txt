На основу члана 25. став 2. Закона о правобранилаштву („Службени гласник РС”, број 55/14), уз прибављено мишљење Државног правобранилаштва, 
Mинистар правде доноси
 
ПРАВИЛНИК
о образовању одељења Државног правобранилаштва

"Службени гласник РС", број 73 од 
				16. јула 2014.
 
Члан 1.
Овим правилником одређује се број, месна надлежност и седишта одељења Државног правобранилаштва.
Члан 2.
Образују се следећа одељења Државног правобранилаштва: 
1) Одељење са седиштем у Ваљеву, за подручја Колубарског управног округа и Мачванског управног округа;
2) Одељење са седиштем у Зајечару, за подручја Борског управног округа и Зајечарског управног округа;
3) Одељење са седиштем у Зрењанину, за подручја Јужнобанатског управног округа, Севернобанатског управног округа и Средњобанатског управног округа;
4) Одељење са седиштем у Краљеву, за подручја Моравичког управног округа, Расинског управног округа и Рашког управног округа;
5) Одељење са седиштем у Крагујевцу, за подручја Поморавског управног округа и Шумадијског управног округа;
6) Одељење са седиштем у Лесковцу, за подручја Јабланичког управног округа и Пчињског управног округа;
7) Одељење са седиштем у Нишу, за подручја Нишавског управног округа, Пиротског управног округа и Топличког управног округа;
8) Одељење са седиштем у Новом Саду, за подручја Јужнобачког управног округа и Сремског управног округа;
9) Одељење са седиштем у Пожаревцу, за подручја Браничевског управног округа и Подунавског управног округа;
10) Одељење са седиштем у Суботици, за подручја Западнобачког управног округа и Севернобачког управног округа;
11) Одељење са седиштем у Ужицу, за подручје Златиборског управног округа.
Члан 3. 
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-93/2014-05
У Београду, 9. јула 2014. године
Министар,
Никола Селаковић, с.р.