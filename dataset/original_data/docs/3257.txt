На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14) и члана 9. Уредбе о начину коришћења службених возила („Службени гласник РС”, брoj 49/14), 
	
Влада доноси
 
ОДЛУКУ
о образовању Комисије за одобравање употребе службених возила

	"Службени гласник РС", број 49 од 6. маја 2014.
 
1. Образује се Комисија за одобравање употребе службених возила (у даљем тексту: Комисија), у саставу:
1) председник:
Новак Недић, генерални секретар Владе;
2) заменик председника:
Драган Стевановић, државни секретар у Министарству привреде;
3) чланови:
(1) Јован Воркапић, директор Републичке дирекције за имовину Републике Србије,
(2) Ивица Којић, Кабинет председника Владе,
(3) Марко Чалија, Кабинет министра финансија,
(4) Зоран Николић, помоћник директора Управе за заједничке послове републичких органа,
(5) Дејан Царевић, шеф кабинета министра правде.
2. Задаци Комисије су да одобрава употребу службених возила у својини Републике Србије чији су корисници, односно носиоци права коришћења, у смислу Закона о јавној својини („Службени гласник РС”, бр. 72/11 и 88/13), државни органи и јавне агенције.
3. Комисија може да донесе пословник о свом раду.
4. Комисија једном месечно подноси Влади извештај о свом раду.
5. Комисија је дужна да се у свом раду придржава смерница и закључака Владе који се односе на рад Комисије.
6. Стручне и административно-техничке послове за потребе рада Комисије обављаће Генерални секретаријат Владе.
7. Ова одлука се објављује у „Службеном гласнику Републике Србије”, а ступа на снагу даном ступања на снагу Уредбе о начину коришћења службених возила („Службени гласник РС”, број 49/14).
 
05 број 02-3597/2014
У Београду, 6. маја 2014. године
Влада
Председник,
Александар Вучић, 
	с.р.