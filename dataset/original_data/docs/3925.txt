На основу 

члана 43.
став 1. тачка 2. Закона
о здравственој исправности

животних
намирница и предмета опште употребе (“Службени лист
СФРЈ”, бр. 53/91), у споразуму са савезним министром за
унутрашњу трговину и
савезним министром за пољопривреду,
савезни министар за рад, здравство и социјалну политику
прописује

 

 

ПРАВИЛНИК

о условима под којима се могу стављати у промет намирнице и предмети опште употребе који су конзервисани јонизујућим зрачењем

„Службени
лист СРЈ”, број 42 од 28. 
августа 1998.

 

 

Члан
1.

Намирнице и предмети
опште употребе одређени овим правилником могу се конзервисати јонизујућим
зрачењем ради продужења трајности и очувања здравствене исправности и стављати
у промет ако:

1) се налазе на
Листи I - Намирнице и предмети опште употребе који се могу конзервисати
јонизујућим зрачењем и максимално дозвољене дозе зрачења;

2) нису
органолептички односно хемијски измењени услед деловања микроорганизама;

3) нису секундарно
контаминирани микроорганизмима услед лоших хигијенско-санитарних услова
прераде, транспорта и складиштења;

4) се озрачивањем не
мењају хранљива вредност намирница, физичка, хемијска и органолептичка својства
карактеристична за поједину намирницу, односно предмет опште употребе;

5) и после
озрачивања одговарају прописима о квалитету и здравственој исправности за ту
врсту производа;

6) се поступак
озрачивања спроводи у складу са одредбама овог правилника.

Листа I дата у
прилогу овог правилника чини његов саставни део.

 

Члан
2.

Намирнице и предмети
опште употребе могу се конзервисати јонизујућим зрачењем само ради постизања
ефеката датих у колони 3 Листе I (сврха озрачивања) и са дозом зрачења која
представља најмању апсорбовану дозу да се постигне жељено дејство и која не сме
прелазити горњу границу дату у колони 4 Листе I (максимално дозвољене дозе
зрачења).

Максимално дозвољена
доза зрачења одговара укупној средњој апсорбованој дози зрачења у намирници и
предмету опште употребе и представља аритметичку средину минималне и максималне
дозвољене дозе. Разлика између минималне и максималне апсорбоване дозе не сме
бити већа од разлике минималне потребне дозе да би се постигао ефекат
озрачивања, и максималне дозвољене дозе.

 

Члан
3.

Намирнице и предмети
опште употребе из Листе I могу се конзервисати:

1) гама зрацима
радионуклида 60Co и 137Cs;

2) рендгенским
зрачењем из уређаја који раде на енергетском нивоу од 5 MeV или ниже.

3) електронима произведеним 
уређајима који раде на енергетском нивоу 10 

MeV 
или ниже.

 

Члан
4.

Намирнице и предмети
опште употребе могу се само једанпут озрачити на начин из чл. 2. и 3. овог
правилника, осим намирница са ниским садржајем влаге (жита, легуминозе,
дехидриране намирнице и сл.), које се озрачују ниским дозама зрачења због
дезинсекције, с тим да укупна апсорбована доза не сме прећи 10 kGy.

 

Члан
5.

Поново озраченом
намирницом не сматра се:

1) намирница која је
припремљена од састојака који су у претходном поступку озрачени апсорбованим
дозама мањим од 1 kGy, која се озрачује у друге технолошке сврхе;

2) конзервисана
намирница која садржи мање од 5% састојака озрачених у претходном поступку;

3) намирница на коју
је доза зрачења за постизање жељеног дејства примењена вишекратно као део
јединственог поступка, с тим да укупна апсорбована доза у намирницама не сме
бити већа од 10 kGy.

 

Члан
6.

Намирнице и предмети
опште употребе у оригиналном паковању који су конзервисани јонизујућим зрачењем
морају у декларацији садржати ознаку о конзервисању зрачењем или податак о
некој другој сврси озрачивања, датум конзервисања и назив правног лица које је
извршило конзервисање јонизујућим зрачењем.

Намирнице из става
1. овог члана у расутом стању морају податке из тог става садржати у пропратној
документацији.

Одредба става 1.
овог члана не односи се на производе који у свом саставу садрже до 5%
компоненти које су додате јонизујућим зрачењем.

 

Члан
7.

Јонизујуће зрачење
намирница и предмета опште употребе могу вршити овлашћена правна лица и
овлашћени стручњаци у тим правним лицима које одреди савезни министар за рад,
здравство и социјалну политику.

 

Члан
8.

Правно лице које се
бави конзервисањем намирница и предмета опште употребе јонизујућим зрачењем
мора да поседује документацију и да води евиденцију за сваку поједину серију
производа, и то:

1) назив производа и
његово трговачко име ако га производ има;

2) назив и седиште
произвођача, односно предузећа које пакује или продаје производ и власника
производа;

3) број серије
производа;

4) услове чувања и
складиштења код овлашћеног правног лица које врши јонизујуће озрачивање
производа;

5) податке о
квалитету и здравственој исправности производа пре озрачивања, које обезбеђује
наручилац услуге озрачивања;

6) податке о
оптималној дози да би се постигао ефекат озрачивања;

7) тип амбалаже која
се користи за време озрачивања;

8) датум озрачивања,
име и презиме лица одговорност и овлашћеног за озрачивање;

9) податке о раду
постројења и контроли процеса, укључујући и резултате дозиметријске контроле;

10) друге податке
који могу бити од значаја за оцену озраченог производа.

Надзор код
одређивања оптималне дозе озрачивања мора да врши радник са високом стручном
спремом - специјалиста за радијациону хемију у сарадњи са специјалистом за
микробиологију намирница и који је запослен (или ради) у овлашћеној
организацији за вршење суперанализа намирница и предмета опште употребе.

 

Члан
9.

Даном ступања на
снагу овог правилника престаје да вежи Правилник о условима под којима се могу
стављати у промет животне намирнице и предмети опште употребе конзервирани
зрачењем („Службени лист СФРЈ”, бр. 68/84).

 

Члан
10.

Овај правилник ступа
на снагу осмог дана од дана објављивања у „Службеном листу СРЈ”.

 

Бр.
3/1-02-002/98 

19. августа
1998. године 

Београд 


Савезни
министар за рад,

здравство
и социјалну

политику

др

Миодраг
Ковач, 

с.р.