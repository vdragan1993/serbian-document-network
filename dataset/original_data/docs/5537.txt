На основу члана 19. став 4. Закона о планирању и изградњи
(„Службени гласник РС”, број 47/03),
Влада Републике Србије, на предлог Републичке агенције за
просторно планирање, доноси
 
 
УРЕДБУ

о 
утврђивању Просторног плана подручја посебне намене Власина
„Службени гласник
РС“, број 133 од 14. 
децембра 2004.
 
 
Члан 1.
Утврђује
се Просторни план подручја посебне намене Власина (у даљем тексту: Просторни план),
који је одштампан уз ову уредбу и чини њен саставни део.
 
Члан 2.
Просторним
планом утврђују се основе организације, коришћења, уређења и заштите подручја Власина
на деловима територија општина Сурдулица, Црна Трава и Босилеград.
 
Члан 3.
Просторни
план се састоји из текстуалног дела и графичких приказа.
Графички
прикази (рефералне карте) израђени су за намену простора, природне ресурсе, заштиту
животне средине и културних добара, у размери 1:25.000, као и за мрежу насеља, функција,
јавних служби и инфраструктурних система, у размери 1:50.000.
Графичке
приказе израђене у седам примерака, оверава својим потписом министар надлежан за
послове просторног планирања и урбанизма.
 
Члан 4.
Просторни
план се остварује урбанистичким плановима, плановима и програмима развоја и прописима
и општим актима донетим за његово спровођење.
 
Члан 5.
Уговор
о имплементацији Просторног плана закључиће Министарство за капиталне инвестиције,
Министарство науке и заштите животне средине, Министарство пољопривреде, шумарства
и водопривреде, Министарство трговине, туризма и услуга, Министарство рударства
и енергетике и скупштине општина Сурдулица, Црна Трава и Босилеград.
 
Члан 6.
По
један примерак графичких приказа из члана 3. став 2. ове уредбе чува се трајно у
Влади Републике Србије, министарству надлежном за послове просторног планирања и
урбанизма и скупштинама општина Сурдулица, Црна Трава и Босилеград, а по два примерка
у Републичкој агенцији за просторно планирање.
Аналитичко-документациона
основа на којој се заснива Просторни план чува се трајно у Републичкој агенцији
за просторно планирање.
 
Члан 7.
Право
на непосредан увид у графичке приказе из члана 3. став 2. ове уредбе имају правна
и физичка лица.
 
Члан 8.
Урбанистички
планови и пројекти ускладиће се са одредбама ове уредбе на начин утврђен Просторним
планом.
Планови
и програми развоја који се доносе по посебним прописима, прописи и други општи акти,
ускладиће се са одредбама ове уредбе у року од две године од дана њеног ступања
на снагу.
Урбанистички
планови и пројекти, планови и програми развоја донети до дана ступања на снагу ове
уредбе, примењују се у деловима који нису у супротности са овом уредбом.
 
Члан 9.
Текстуални
део Просторног плана објављује се у „Службеном гласнику Републике Србије”.
Ова
уредба ступа на снагу осмог дана од дана објављивања у
„Службеном гласнику Републике Србије”.
 
05 број 110-7921/2004-001
У Београду, 2. децембра 2004. године
Влада Републике Србије
Потпредседник,
Мирољуб Лабус, с.р.

 

	 

ПРОСТОРНИ ПЛАН
ПОДРУЧЈА ПОСЕБНЕ НАМЕНЕ
ВЛАСИНА
(Текстуални део)
 
I. ПОЛАЗНЕ ОСНОВЕ
УВОД
 
Просторни
план подручја посебне намене Власина урађен је према Одлуци о припремању Просторног
плана подручја Власина („Службени гласник СРС", број 22/90) као и према Уговору
о завршетку израде Плана који је Министарство урбанизма и грађевина склопило са
„Енергопројект Урбанизам и архитектура а.д." под бројем 350-01-121/98-03 од
25. септембра 2001. године, а према проширеним границама које је сугерисала Комисија
за стручну контролу просторних планова Министарства грађевина. Поред наведеног,
правни основ за израду овог плана чини и Закон о планирању и изградњи („Службени
гласник РС", број 47/03), Закон о Просторном плану Републике Србије („Службени
гласник РС", број 13/96), Правилник о садржају и изради просторних планова
(„Службени гласник РС", број 60/03), као и други закони који регулишу материју
из овог плана. Овај план је урађен уз активну сарадњу са институцијама и организацијама
надлежним за материју овог плана као и са органима и организацијама из општина Сурдулица,
Црна Трава и Босилеград. 
Према
Одлуци основни задатак овог плана је да се њиме утврде циљеви, политика и концепција
организације, уређења, коришћења и заштите простора обухваћеног планом и то са становишта
заштите природних вредности, а посебно изворишта водоснабдевања од посебног значаја
за овај регион и за Србију у целини, односно за развој туризма на истом подручју,
што је од посебног интереса како за наведене општине тако и за Републику у целини.
Да
би овај план решио поменуте задатке као и друге проблеме заштите, просторног уређења
и развоја овог подручја, примењен је метод интегралног планирања просторног система
али подвргнут интересима заштите водоизворишта, уређења природне целине и развоја
туризма. Овај метод подразумева равноправан третман природног, друштвеног и економског
система и претходну процену друштвено-економске и еколошке оправданости развоја
планираних система посебне намене.
Проширене
границе утврђене овим планом, обухватају целину природног система подручја Власина,
односно делове простора општина Сурдулица, Црна Трава и Босилеград око Власинског
језера као епицентра овог подручја. Овим се у будућности отвара нужност и перспектива
трансграничне сарадње са регионом и општинама Бугарске у приграничном подручју,
упућујући на европске фондове као што су PHARE-CBC (за трансграничну сарадњу и развој
туризма), SAPARD (за развој пољопривреде) и ISPA (за развој инфраструктуре и проблеме
заштите животне средине), у фази када Србија буде кандидат за пријем у Европску
Унију (очекивано иза 2007. године), односно у даљој будућности за структурно прилагођавање
региона помоћу структурних фондова ЕУ у периоду када Бугарска и Србија буду чланице
Европске Уније (очекивано иза 2011. године). Ради тога је и временски хоризонт овог
плана реално постављен до 2011. године, етапно до 2007. године, осим за она решења
која већ данас реално могу да се поставе као основе дугорочног сагледавања (до
2021. године). Садржај овог плана усаглашен је са Правилником о садржини и изради
планских докумената ("Службени гласник РС", број 60/03), са посебним нагласком
на решења посебне намене која чине основ овог плана као и на смернице, мере и инструменте
за спровођење решења из Плана усмерене истовремено на заштиту јавног добра и јавног
интереса (природа и природни ресурси, животна средина, социјална и техничка инфраструктура
– мреже и објекти посебне вредности) и на развој приватне иницијативе и тржишта
у еколошки осетљивом подручју Власине, о чему ће на основу планских решења бити
закључен Уговор о имплементацији – за реализацију између Републике, општина Сурдулица,
Црна Трава и Босилеград и заинтересованих инвеститора.
Поред
текстуалног дела овај план садржи и следеће графичке приказе:
1.
Реферална карта I „Посебна намена простора" у размери 1:25.000
2.
Реферална карта II „Мрежа насеља, функција, јавних служби и инфраструктурних система"
у размери 1:50.000
3.
Реферална карта II „Природни ресурси, заштита животне средине и културних добара"
у размери 1:25.000
4.
Тематска карта 1 „План водопривредне инфраструктуре и процена хазарда" у размери
1:50.000/1:25.000.
Аналитичко-документациона
основа (АДО) овог плана садржи експертску основу као и другу документацију која
служи као аргументација понуђених решења и потврда о оствареној сарадњи са надлежним
институцијама.У документацији се такође налазе и нека решења која превазилазе границе
овог плана (водопривредна решења, коришћење минералних сировина, регионална инфраструктура
и сл.), а у непосредној су вези са простором у границама Плана.
Овај
план има стратешки карактер па се не може директно спроводити кроз пројектовање,
изузев у делу који се односи на систем заштите водоизворишта и његов просторно-технолошки
развој, као и на систем регионалне инфраструктуре. Смерницама за спровођење Плана
дата су упутства за даљу разраду у оквиру решења за 1. етапу (до 2007. године),
док ће остала решења бити предмет праћења од стране надлежних републичких органа
и институција ради евентуалне измене и допуне у току спровођења иза 2007. године.
Током
израде овог плана, недостатак ажурних катастарских подлога, података из пописа становништва
као и програма развоја појединачних општина био је евидентан, али није битно утицао
на дефинисану стратегију заштите, просторног уређења и развоја подручја Власине.
 
1. ГРАНИЦА ПЛАНА – ПЛАНСКО
ПОДРУЧЈЕ
 
Просторни
план обухвата делове територија општина Црна Трава, Сурдулица и Босилеград и то:
део КО Бајинце, део КО Црна Трава (на територији општине Црна Трава); целу КО Власина
Рид, целу КО Власина Стојковићева, целу КО Власина Округлица, део КО Клисура, део
КО Ново Село, целу КО Колуница, целу КО Божица, целу КО Топли До (на територији
општине Сурдулица) и целу КО Доња Ржана, целу КО Горња Ржана, целу КО Плоча, целу
КО Горња Лисина, део КО Доња Лисина и део КО Милорци (на територији општине Босилеград).
Граница
на северу почиње замишљеним пресеком упоредника 420 северне географске ширине и
реке Власина, пружа се развођем Власине и Каланске реке у правцу североистока, од
планинског врха Топла глава (1.102 м н.в.), на истоку до врха Црвенковица
(1.607 м н.в.), правцем југоисток дуж развођа до врха Орловац (1.707 м н.в.) и даље
на југ до врха 1.721 м н.в., до административне границе општина Сурдулица и Црна
Трава. Граница Просторног плана наставља се ка југу до врха 1.461 м н.в. и пружа
се даље ка југоистоку до врха Јелова глава (1.175 м н.в.), да би се наставила ка
југу развођем између Вучје и Грубине реке (које чине реку Јерму), преко врха Цвејина
чука (1.442 м н.в.) и врха Динина чука (1.598 м н.в.) на истоку све до државне границе
са Бугарском. Граница се наставља државном границом са Бугарском према југу до врха
Бандера (1.736 м н.в.), пружа се преко развођа планинским масивом Манов дел правцем
југозапад до круне бране на Лисинском језеру и границом сливног подручја реке Лисине
на југу и западу до врха Вршник (1.671 м н.в.). Ка северозападу, граница наставља
до горњег тока потока Вунева, затим преко Рида Лобода наставља на север до врха
Бобик (1.650 м н.в.), затим скреће на исток долином Плавилског потока до превоја
Тренин гроб (1.659 м н.в.); даље, граница наставља према северу преко врха Било
(1.740 м н.в.) и спушта се гребеном Дебели Рид до долине потока Зли Дол и долине
реке Врла; даље, граница иде узводно реком Врлом до ушћа Градског потока, а затим
скреће на север долином Градског потока до врха Кула (1.622 м н.в.), затим до врха
Велики Чемерник (1.638 м н.в.), врха Мали Чемерник (1.596 м н.в.), врха Шанци
(1.552 м н.в.), пружа се границом развођа сливног подручја језера Власина и на северу
реке Власина, северно од насеља Црна Трава до замишљеног пресека упоредника 420
северне географске ширине и реке Власина.
У
случају неусаглашености описа границе Плана у графичком и текстуалном делу, важи
приказ у графичком делу – на Рефералним картама.
1.1.
Регионални аспекти развоја подручја посебне намене: Власина и Власинско језеро
Крај
Власина налази се у источном делу слива Јужне Мораве, између планина Чемерник
(1.688 м н.в.) на западу и Варденик (1.875 м н.в.) на југу, Крајишта на југоистоку,
границе са Бугарском на истоку и планинског масива Грамада (1.592 м н.в.) на североистоку.
Власинско језеро налази се на 1.213 м н.в., између долине Јужне Мораве и бугарске
границе, на 17 km удаљености до граничног прелаза Срезимировци. Од језера на север
пут иде дуж леве обале према Црној Трави (18 km), Власотинцу (51 km) и Лесковцу
(67 km), а на југ према Босилеграду и Трговишту.
Битну
одредницу положаја Власине и Власинског језера као пола туристичке привлачности
чини близина аутопута односно европског коридора 10, чиме ово подручје може да рачуна
на озбиљније активирање након реализације деонице аутопута од Ниша према македонској
граници.
Долином
Јужне Мораве у коридору 10 пружа се и пруга Београд–Скопље–Солун, тако да и железнички
саобраћај има потенцијално значајну улогу за развој подручја Власина. 
Осим
тога и релативна близина међународног нишког аеродрома (100 km) потенцира значај
овог подручја. У позитивном смислу од посебног значаја је и регионални пут Лесковац–Владичин
Хан–Промаја–Црна Трава–Власотинце.
 
2. ОБАВЕЗЕ, УСЛОВИ И
СМЕРНИЦЕ ИЗ ПЛАНСКИХ ДОКУМЕНАТА ВИШЕГ РЕДА
 
Према
одредбама Просторног плана Републике Србије, вода и водопривредна инфраструктура
представљају једну од најзначајнијих тема просторног развоја Србије. Истим планом
се истиче заштита простора и сливних подручја подземних вода, постојећих и планираних
акумулација, посебно оних регионалног значаја међу које спадају Власинско језеро
са Лисином (постојеће акумулације) и Свође на реци Власини (планирана акумулација).
Читаво подручје Власине је тим планом обележено као драгоцено извориште површинских
вода.
На
другој страни, Крајиште и Власина су плански дефинисани као туристичка регија захваљујући
својим природним вредностима и капацитетима. Ова регија обухвата Острозуб, Чемерник,
Варденик, Дукат, Козјак, клисуру Јерме, Власинско језеро, насеља у окружењу све
до Прохора Пчињског, манастира Поганово и Звоначке бање. Развој и уређење туристичке
понуде ове регије планиран је до 2010. године уз отпочињање организоване акције
и пре 2007. године према решењима Просторног плана Републике Србије. Власина као
туристичка регија категорије И. 2. представља један од 6 приоритета за Србију међу
туристичким подручјима, поред Дунава, Проклетија, Старе планине, Голије и Горњег
Подунавља.
 
3. КАРАКТЕРИСТИКЕ ПОСТОЈЕЋЕГ
СТАЊА

	 
 3.1. Природне карактеристике
подручја
 

Власинско блато је било некадашње језеро које је зарашћивањем претворено у 
тресетну мочвару. Његова површина износила је око 10,5 km2. Та равна и млада тресава снабдевала
се водом околних речица и потока, као и извора на самом дну, а отицала реком Власином.
Климатски фактори условљени првенствено надморском висином (1.219 m), геолошки,
хидролошки и други услови изазивали су стварање специфичне тресаве која је по много
чему јединствена.
Године
1949. завршена је брана око 2,2 km низводно од насипа где је истицала река 
Власина из тресаве. Од тада је почело постепено попуњавање језера, а воде су 
подземним каналима одводњаване до сукцесивно изграђиваног система електричних 
централа на реци Врли. Да би се слив језера повећао, вештачки су доведена још 
три потока. Године 1950. површина језера је износила свега 7,7 km2, 
1951. год. – 9,6 km2, 1952. год. – 11,3 km2, 1953. год. – 
12.7 km2, а тек 1954. год. језеро је добило своју планирану величину 
од 15,2 km2 површине, 150х106 m3 запремине, 25 m највеће дубине и 13 
m просечне дубине.

Стварањем језера промениле су се физичке, хемијске и биолошке особине воде. 
Образовање новог тресета заустављено је или бар успорено и локализовано само на 
дубље заливе. Данашње језеро је нешто веће али и нешто плиће од оног из 1954. 
године. Данас оно има површину приближно 16 km2, запремину 165 милиона м3, дубине максимално
22 m или просечно 10,3 м.
 
3.2. Основни ресурси

 
Подручје изузетних природних квалитета и дуге историје насељавања
и традиције, Власина има и вредности које се сматрају посебним и уживају заштиту
али и захтевају посебно пажљиво уређење и унапређење. 
В о д е, површинске и подземне, су основни и највреднији
ресурс природе на овом подручју, па су основни разлог за утврђивање посебне намене
подручја Власина и у будућности ће бити једна од посебних вредности за општине Сурдулица,
Црна Трава и Босилеград, и Републику Србију уопште.
П р и р о д а и даље представља највећу вредност, ресурс
и развојну шансу подручја Власина. Биодиверзитет, аутохтони биоситеми, еколошке
и предеоне целине и релативно очуван пејсаж чине укупан простор овог подручја.
Ради установљења подручја Власине за заштићено природно
добро, очувања његових особених и битних природњачких и културно-историјских обележја
и вредности, складног, контролисаног коришћења природних ресурса и укупних (урбанистичких,
саобраћајних, туристичких и других) потенцијала простора, треба резервисати релевантни
простор у границама Плана.
С т а н о в н и ш т в о је индикативан показатељ негативног
развоја, па му се мора посебно поклонити пажња као специфичном ресурсу. Досадашња
анализа указује да је у целини, али посматрано и по појединачним насељима, подручје
Власина у другој половини 20. века било захваћено неповољним демографским тенденцијама.
У периоду 1948/2001. год. дошло је до драстичног смањења
броја становника на територији Просторног плана за приближно 82%. Главни фактор
смањења броја становника у оквиру Плана је емиграција становништва и у мањој мери
негативан природни прираштај. Апсолутни природни прираштај је 1963. године био позитиван
у свим насељима у оквиру граница територије Просторног плана. Од тада је присутна
опадајућа тенденција, па је 2000. године апсолутни природни прираштај био негативан
у свим насељима. Старење и смањење броја становника на територији коју обрађује
План, као и исељавање младог становништва су фактори који су утицали на стално смањење
фертилног контингента и опадање наталитета. Последњих година негативан природни
прираштај је и израз пораста стопе смртности услед бржег старења становништва.
Највеће смањење броја становника у односу на 1948. годину,
преко 90%, забележено је у насељима која припадају општини Сурдулица: Власина Рид
са 2.669 становника 1948. год. на 272 у 2001. години; Власина Округлица са
1.686 на 157; Топли Дол са 856 на 97; Колуница, насеље са најмањим бројем становника
и највећим смањењем броја становника, са 276 на 15 што је процентуално 96%.
 

 
3.3. Уређеност подручја
 
М
р е ж а н а с е љ а подручја Власина има периферан положај у подсистему насеља јужноморавског
региона. Овакав статус у региону потенцира и пригранични положај, слабо развијена
путна мрежа и неразвијено залеђе. 
Природне
вредности, везане за Власинско језеро и положај на значајној комуникацији са међународним
граничним прелазом Стрезимировци услед друштвених чинилаца нису довољно искоришћене,
што је у знатној мери допринело успоравању развоја ових насеља (односно њиховом
напуштању).
Подручје
Власина карактеришу мала насеља претежно аграрног типа, са веома неповољном демографском
структуром становништва. Међу њима је велики број насеља која су се од 2001. године
толико испразнила да им прети опасност да буду потпуно угашена.
Опремљеност
насеља водоводом, канализацијом и струјом, односно основном инфраструктуром, на
подручју Власина, указује на веома неповољну ситуацију. Без икакве водоводне мреже
су насеља Колуница, Доња Ржана и Горња Ржана, а канализациону мрежу поседује једино
Црна Трава. Само део насеља Власина Рид поседује главни одводни колектор.
Црна
Трава, као општински центар, је једино насеље које се у погледу институционалне
и инфраструктурне опремљености издваја у позитивном смислу.
Р
у р а л н а п о д р у ч ј а – насеља су са неповољном демографском структуром, мање
од 200 становника, лошом саобраћајном повезаношћу, удаљена од локалних центара,
са слабим природним ресурсима за развој пољопривреде и туризма.
Поред
ових насеља, налазе се и многобројне махале, минималне економске, социјалне и културне
вредности, екстремно нерационалне у погледу опремања инфраструктуром и минималних
развојних могућности услед неповољних демографских фактора, често без становника
или веома старе популације.
Један
од разлога привредне неразвијености је лош приступ подручју, јер је путна мрежа
више прилагођена терену него потребама становника, и са лошим техно-економским карактеристикама.То
је умањило ефекте саобраћаја како кроз недовољну привученост транзита према Бугарској
трасом М1-13, тако и у правцу север-југ путевима регионалног ранга. Недостају квалитетни
локални, туристички и шумски путеви, што је преусмерило кретање на друга подручја.
Такође
је евидентан и недостатак континуалног саобраћајног тока око језера, па је источна
обала и насеље Власина Стојковићева неповезана примарном везом са северном страном
језера. 
Што
се тиче јавних служби и услужних делатности, карактерише их недовољан квалитет услуга
и лоша кадровска опремљеност. Део постојећих објеката потребно је заменити или реконструисати.
Недостаје пратећи простор уз објекте образовања, а неопходно је и организовање превоза
деце међунасељским или школским аутобусом за дистанце преко 2.500м. 
Неразвијеност
подручја утицала је на скроман размештај објеката културе, а недостају и објекти
физичке културе, установе за дечју заштиту и др. 
Од
управних институција постоји Скупштина општине Црна Трава и месне канцеларије у
шест насеља (Власина Рид, Власина Округлица, Клисура, Горња Лисина, Врла и Божица).
 
4. ПОТЕНЦИЈАЛИ И ОГРАНИЧЕЊА
ПОДРУЧЈА ПЛАНА 
 

Простор обухваћен овим Планом покрива површину од 391,5 km2 која је насељена
са 2.962 становника (2001) са просечним бруто националним производом испод просека
за Републику Србију. Основну особину овог простора чини релативно сачувана природа
и одређени веома квалитетни и драгоцени ресурси као што су воде и водно земљиште,
шуме и шумско земљиште и специфични квалитет земљишта за одређене облике пољопривреде
и сточарства. 
Простор
је слабо насељен, обим и распрострањеност грађевинских објеката несразмерно су велики
уз слаб систем искоришћености. Проблем представља велики обим бесправне градње на
подручјима највећег степена атракције, а за потребе викендовања. 
Економско
заостајање и неповољна социјална структура чини ово подручје једним од најозбиљнијих
проблема регионалног развоја Србије на једној страни, али неискоришћених или неодговарајуће
коришћених природних предела изузетних вредности.
За
отклањање наведених слабости, проблема и ограничења, мора се ставити акценат на
следеће карактеристике подручја:
1.
на досадашњем спонтаном грађењу и насељавању широм читавог подручја;
2.
стихији непланске градње викенд кућа на најдрагоценијим локацијама, посебно на самој
обали Власинског језера;
3.
недостатак инфраструктуре, што угрожава како животну средину тако и квалитет живота
житеља овог подручја;
4.
недостатак квалитетнијих саобраћајних веза, а посебно телекомуникација и информатичких
система;
5.
недовољно осмишљена и диверсификована привредна основа са посебним проблемом пољопривредне
производње неконкурентне у ширем окружењу;
6.
неповољна демографска структура која не може да иницира регионални развој;
7.
неодговарајућа свест становништва о природи као јавном добру и неадекватна институциона
организованост ради бриге о јавном добру.
Ово
упућује на нови приступ просторно-планском развоју подручја Власина у новом веку
који, већ у првој етапи до 2007. године, мора да приступи реализацији концепције
која се заснива на:
–
строгој заштити природних и културних ресурса, посебно оних који су необновљиви.
Вода и водоизворишта у том погледу имају приоритет;
–
просторном уређењу, што подразумева неопходну правну и планску регулативу, организацију
коришћења земљишта и прецизно дефинисање имовинских односа као и организацију планских
решења, посебно оних која представљају јавни интерес;
–
просторном развоју који значи пре свега одрживи развој инфраструктуре као и одређених,
пажљиво контролисаних и уравнотежених активности, међу којима доминантно место треба
да имају туризам, пољопривреда и посебни облици мале привреде, занатства и сл.
У
том погледу, подручје Власина и његов просторни развој треба посматрати у ширем
регионалном контексту пре свега јужноморавског дела Србије, уз неопходну валоризацију
положаја Власинског језера и читавог подручја Власине у односу на веће регионалне
центре као што су Ниш, Лесковац и Врање.
Улога
општинских центара Сурдулица, Црна Трава и Босилеград као и Власотинце и Владичин
Хан, значајна је у том погледу што везује подручје Власина јачим, регионалним везама.
Природни
системи овог подручја протежу се преко границе Србије и у правцу Бугарске, па се
тиме отвара могућност садржајне прекограничне сарадње са прекограничним регионом
или општинама у Бугарској, у периоду иза 2007. године. Установљен еврорегион „Балкан
21" у том погледу представља значајну полазну основу.
 
II. ЦИЉЕВИ ПРОСТОРНОГ
РАЗВОЈА
 
1. ОПШТИ И ПОСЕБНИ ЦИЉЕВИ

 
На
основу изнетог може се дефинисати основни циљ овог Просторног плана за подручје
Власина:
Заштита
и уређење водоизворишта регионалног значаја и воде и водног земљишта уопште, уз
упоредни одрживи развој туризма и других планираних активности, ради унапређења
овог подручја ка нивоу високовредних природних предела Србије.
Код
остварења овог циља треба водити рачуна и о наведеним слабостима, проблемима и ограничењима
овог подручја.
Имајући
пред собом реалне могућности, вредности и ограничења подручја Власина, основни циљ
прати серија стратешких задатака односно дугорочног опредељења Републике Србије
и општина на чијој територији се налази подручје Плана. Ти стратешки задаци, као
посебни циљеви, који треба пре свега да потврде посебну намену овог подручја, су:
1.
Посебна заштита изворишта водоснабдевања регионалног значаја (извориште И ранга),
одн. заштита изворишта водоснабдевања у свим зонама санитарне заштите.
Овај
задатак значи одређивање граница зона водоизворишта као и прецизног решења за уређење
хидросистема и режима понашања код употребе земљишта у тим зонама.
2.
Заштита, уређење и одрживи развој природног предела Власина као јавног добра од
општег значаја за Србију.
Комплексни
задатак подразумева едукацију свих корисника овог простора, одговарајући информатички
систем и пажљиво предвиђање, програмирање, планирање, пројектовање, реализацију
и експлоатацију у простору на Планом предвиђен начин, као и одговарајућу контролу
понашања актера у простору.
3.
Боља организованост и већа приступачност мрежа инфраструктуре како на интерној тако
и на екстерној основи.
Развој
плански дефинисане, квалитетне инфраструктуре значи и већу кохезију простора и рационалну
употребу природних ресурса, воде и земљишта пре свих. Утолико, инфраструктуру треба
третирати као приоритет друштвене заједнице на свим нивоима, од локалног до републичког.
Посебан значај има хидротехничка инфраструктура система Власина и инфраструктура
туристичке регије Власина.
4.
Развој туризма као комплементарне привредне активности водопривреди, уз пажљиво
одмеравање реалних капацитета простора и плански распоред интервенција у простору.
Развој
туризма треба да буде заснован на природним предиспозицијама подручја Власина, али
никако не сме да угрози еколошки уравнотежене целине нити квалитете природног предела.
Ово се посебно односи на Власинско језеро и његово непосредно окружење, као јавно
добро од најширег значаја.
5.
Одговарајући развој других активности као што су: ратарство, сточарство, лов, риболов,
занати и мала индустрија, на плански предвиђен начин.
Унапређење
ових активности на принципима одрживог развоја треба да помогне економском развоју
подручја, али и побољшању демографске структуре која ће даље подржати развој водопривреде
и туризма.
6.
Активнија сарадња заједница насеља, посебно оних у планинским зонама, са општинским
центрима ради решавања основних социјалних и економских питања.
Улога
општинских центара за које се рачуна да ће имати већу финансијску и управну моћ
и аутономију од досадашње, треба да буде усмерена и на кооперацију и заједничко
решавање заборављених социјалних и економских проблема у селима и, још више, у брдским
засеоцима (махалама) на овом подручју.
7.
Заштита природних и културних добара и вредности као најдрагоценијих потенцијала
за развој туризма.
Велики
број природних и културних вредности треба интегративно третирати и као економско
добро и као духовну вредност, јер треба да повећају укупну атрактивност подручја
за развој туризма и услове за квалитетнију понуду на домаћем и страном тржишту.
Чисти, очувани природни предели, употпуњени културним вредностима, али квалитетно
понуђени, данас привлаче у Европи све већи број туриста, са чим би могло да рачуна
и подручје Власина.
8.
Институционална организованост за управљање овим простором и његовим подсистемима
на координиран начин.
Овај
задатак значи пре свега, формирање и рад одговорне институције за управљање природном
целином подручја Власина, уз одговарајуће учешће приватног капитала. 
Координација
рада ове институције са постојећом институцијом за управљање водама и надлежним
општинским и републичким органима, треба да помогне у развоју осталих подсистема
на овом подручју.
Према
основном циљу и наведених 8 задатака, даље ће бити формулисан просторни модел подручја
посебне намене Власина као и дефинисање основних зона (подцелина) овог подручја,
према њиховим битним функционалним карактеристикама.
 
2. ЦИЉЕВИ РАЗВОЈА ПО
ОБЛАСТИМА
 
2.1. Заштита природе,
ресурса и вредности
 
Посебни
циљеви везани за ову област су:
–
Заштита и очување природе, природних система, предела и биодиверзитета и квалитетније
уређење по питању унапређења аутохтоних природних целина и посебних вредности природе
подручја Власина;
–
Заштита простора и сливних подручја површинских и подземних вода као и постојећих
и планираних акумулација на нивоу највишег еколошког квалитета;
–
Заштита и унапређење шума, као и даље пошумљавање врстама аутохтоних карактеристика
ради постизања равнотеже еколошког система подручја Власина;
–
Заштита и уређење пољопривредног земљишта према савременим принципима одрживе пољопривреде
и усклађеног обима и начина коришћења пољопривредног земљишта са природним условима
и ограничењима локалне средине;
–
Уређење, организација и развој ловног земљишта ради достизања нивоа значајне ловне
дестинације на подручју југоисточне Србије;
–
Активирање и одржива експлоатација укупних хидрогеолошких ресурса подручја Власина
ради оптимизације његове укупне привредне структуре;
–
Заштита и уређење животне средине подручја Власина на нивоу високог стандарда који
одговара његовим природним капацитетима и амбицијама заштите вода и развоја квалитетног
туризма, што представља концепт одрживог развоја;
–
Заштита природе, природних посебности и вредности, што ће подручје Власина учинити
драгоценим и атрактивним природним пределом од националног значаја;
–
Очување, заштита и унапређење културних и духовних вредности подручја Власина због
увећања његове атрактивности и утврђивања регионалног и локалног идентитета;
–
Заштита људи и објеката до оне мере до које ће становници и посетиоци моћи да се
осете безбедним од могућих хазарда и катастрофа.
 
2.2. Уређење и одрживи
просторни развој
 
Овим
планом утврђују се посебни задаци у: побољшању демографске структуре становништва,
развоја насеља, инфраструктуре, привреде, заштите и уређења животне средине, као
и очувања природних и културних вредности подручја.
 
2.2.1. Становништво
 
–
Остварити основне планске циљеве у погледу инвестиционе активности и успешног економског
пословања, и тиме омогућити позитивне ефекте у заустављању процеса демографског
старења и повећању броја младих.
 
2.2.2. Јавне службе и
услужне делатности
 
–
Формирати мрежу објеката јавних служби ради побољшања нивоа квалитета услуга, и
живота уопште.
 
2.2.3. Комуникације и
инфраструктура
 
Основу
просторног уређења и развоја подручја Власина треба да чини систем комуникација
и одговарајућа инфраструктура неагресивна према природи. Код планирања и реализације
неопходно је обезбедити квалитетну, еколошки безбедну инфраструктуру, односно систем
комуникација приступачан основним центрима активности, који ће омогућити плански
развој подручја Власина.
Саобраћај:
Путна
мрежа
–
Обезбедити услове за реализацију и подизање квалитета примарне путне мреже (путева
магистралног и регионалног карактера, а првенствено саобраћајница М1-13, Р122),
као и реконструкцију и модернизацију осталих путних праваца,
–
формирати обилазнице око Власинског језера са циљем измештања моторног саобраћаја
из уже зоне санитарне заштите (и увести тзв. "еколошку" саобраћајницу),
–
обезбедити потребне пратеће садржаје.
Ваздушни
саобраћај
–
Дефинисати и развити специфичне видове ваздушног саобраћаја који ће бити у функцији
унапређења и туристичког развоја подручја.
Телекомуникације
–
Унапредити системе телекомуникација, мобилне телефоније и кабловске мреже, како
би ово подручје добило већи значај у националном и регионалном окружењу. 
Снабдевање
водом и водна инфраструктура
–
Обезбедити свим становницима и корисницима простора здраву пијаћу воду, а резерве
пијаће воде служиће за шире регионалне потребе.
Одвођење
отпадних вода и мрежа и објекти канализације
–
Изградити систем који ће обезбедити висок квалитет животне средине, посебно у деловима
интензивнијег коришћења, односно пречишћавање отпадних вода до И категорије.
Снабдевање
енергијом и енергетска инфраструкура:
Електроенергетика
–
Подмирити садашње и будуће потребе становника и корисника подручја Власина, и обезбедити
уредно и поуздано снабдевање потрошача електоенергијом.
Термоенергетика
–
За постојеће и планиране капацитете туристичког садржаја омогућити примену квалитетног
еколошког горива и прикључивање на систем загревања.
 
2.2.4. Привредне делатности
 
Туризам
–
Омогућити развој туризма који ће допринети активности овог подручја у ширим размерама,
али који неће угрозити посебну намену (водозаштите), природне капацитете и вредности
подручја.
Пољопривреда
–
Програмима еколошког уређења и одрживог развоја пољопривреде, подстаћи производњу
и продају хране из еколошки чистих и заштићених подручја.
Шумарство
–
Омогућити одрживи развој и унапређење шумарства као активности која треба да потврди
њен еколошко-економски идентитет у ширим регионалним размерама.
 
2.2.5. Заштита и уређење
животне средине
 
–
Животна средина подручја Власина мора бити заштићена и уређена на нивоу високог
стандарда који одговара његовим прородним капацитетима и амбицијама заштите воде
и развоја квалитетног туризма. 
 
2.2.6. Заштита и унапређење
природних и културних вредности
 
–
Подручје Власина са изузетним природним вредностима и дугом историјом насељавања
и традиције, има и вредности које се сматрају посебним и имају статус културног
добра под претходном заштитом, а сви заједно захтевају посебно пажљиво уређење и
унапређење. 
 
III. ПРАВИЛА КОРИШЋЕЊА,
УРЕЂЕЊА И ЗАШТИТЕ
 
УВОД – Просторни модел
и подцелине подручја посебне намене Власина
 
Концепција заштите, уређења и развоја подручја Власина формулисана
је према захтевима посебне намене подручја дефинисане Просторним планом Републике
Србије: извориште површинских вода са постојећим и планираним акумулацијама (изван
граница Плана). Компатибилна функција која ће се развијати на овом подручју је туризам
са више облика прилагођених природном пределу и створеним условима. Остале функције
(становање, зоне за одмор и рекреацију, радне површине, комуникације) развијаће
се у коегзистенцији са посебном наменом преко дефинисаних услова заштите природних
ресурса, пре свега воде.
Зоне подручја водозаштите
Овим просторним планом, у сагласности са Водопривредном
основом Србије утврђено је планско решење за формирање Горње-јужноморавског система
за снабдевање становништва водом из постојећих акумулација Власинско језеро, Лисина,
Првонек и планиране Прохор на Пчињи. Из ових акумулација водом ће се снабдевати
потрошачи из општина Босилеград, део Врања, Владичин Хан, Сурдулица, Бујановац,
Прешево и Трговиште.
У складу са Законом о водама и другим прописима који регулишу
заштиту вода и водног земљишта, заштићено подручје у границама Плана подељено је
у следеће зоне:
– зона слива Стрвна и Јерма,
– зона слива Чемерник,
– зона слива Власинско језеро,
– зона слива Божица,
– зона слива Лисина.
Иако изван граница Плана, с обзиром да делом слива напаја
Власинско језеро, као заштићено подручје обухваћена је и:
– зона слива Љубата.
Унутар сваке зоне обележене су: 
(1) зона непосредне заштите изворишта: утврђује се за водотоке
у сливу 50 m лево и десно од обала водотока, за акумулације утврђује се у односу
на коту нормалног успора и обухвата простор у ширини од 100 m низводно од бране
и појас ширине 50 m дуж обода акумулације, за изворе и изливне главе у језера (доводни
канали) >100 m у полупречнику, за подземну воду 50 сати до 6 месеци (време пута
честице до аквифера). Зона непосредне заштите налази се унутар уже зоне заштите;
(2) ужа зона заштите изворишта: утврђује се и за водотоке
и за акумулације (у односу на коту макс. успора) и обухвата простор у ширини
500 m од обала водотока и акумулација. У складу са хидролошким предиспозицијама
терена и дуж обала река, потока и извора, ужа зона заштите изворишта обухвата:
– простор од бране на Власинском језеру западном и источном
обалом, закључно са јужном обалом у Власина Округлици;
– северни сабирни (сливни) систем Власинског језера: довод
Горња Јерма, довод Доња Јерма; 
– централни-гравитациони сабирни (сливни) систем Власинског
језера: Стрвна, Чемерник, сопствени слив Власинског језера, Божички довод, Бесна
Кобила–Стрешер /слив делимично ван подручја, али припада овом сливу/;
– јужни сабирни (сливни) систем: ПАП Лисина – сопствени
слив (Лисина–Божица, притоке и извори), Бранковачки довод /слив делимично ван подручја,
али припада овом сливу/;
– западни сабирни (сливни) систем: Врла и Градска (Битврђа,
Романовска, Масурица) /слив делимично ван подручја, али припада овом сливу/;
(3) шира зона заштите изворишта: обухвата преостало подручје
које припада хидрогеолошком сливу акумулације Власинско језеро и то: северни, централни,
јужни и западни сабирни (сливни) систем Власинског језера, ограничен између уже
зоне санитарне заштите и границе слива. (видети Тематску карту 1). 
Зона непосредне заштите са акумулацијама обухвата 11,1%
површине, ужа зона 48,3% површине, а шира зона 21,08% површине планског подручја.

Дозвољено је одступање од предвиђених граница све три зоне
санитарне заштите у случају измена и допуна елемената за израду урбанистичког плана
или плана заштите изворишта.
Према нивоу заштите, коришћење простора дефинисано је уз
најстрожија ограничења (1. зона), преко строгих (2. зона) до условних (3. зона).
Биланс територијалног обухвата зона заштите водоизворишта
дат је у следећој табели:
 

 

Просторне
целине на којима се врши прикупљање и одвођење отпадних вода  
Паралелно
са зонирањем простора за заштиту водоизворишта, планирано је и прикупљање и одвођење
отпадних вода из стамбених насеља, сточарских фарми, насеља која сачињавају објекти
за одмор и рекреацију, туристичких објеката, спортско-рекреативних површина, саобраћајница
и паркинг површина, у две просторне целине: (а) целина око Власинског језера и
(б) целина осталих насеља на подручју Плана (видети Тематску карту 1).

Просторне
целине интензивног туристичког развоја
У
складу са просторним распоредом зона заштите водоизворишта, простор подручја Власине
зониран је и према потребама и према могућностима развоја туризма. Овим Планом подручје
Власина организовано је у три просторне целине за интензивни туристички развој:
–
зона Власина Рид,
–
зона Власина Стојковићева,
–
зона Власина Округлица.
Поред
изградње туристичких капацитета, ове три зоне биће и зоне контролисане изградње
објеката за одмор (према Рефералној карти И). Ове три зоне комбинују програм и капацитете
за различите облике туристичке понуде: (а) везано за Власинско језеро, (б) везано
за туристичке објекте и садржаје, (в) везано за уређен и природни пејсаж за пасивну
или активну рекреацију у летњем периоду и (г) везано за могућност зимских спортова
изнад Власине Рид, Власине Округлица и Равништа на северу.
Осим
3 зоне интензивног туризма читаво подручје Власина има могућност развоја туризма
екстензивног типа на планинским пределима изузетних природних особина. 

Остале
могућности коришћења и уређења подручја
Поред
две основне намене (водоизвориште и туризам), на подручју Власина развијаће се и
пољопривреда савремених еколошких захтева, делом предвиђених за снабдевање туристичких
капацитета, делом за потребе извоза (регион, Република и шире), а делом за потребе
локалног становништва. Туризам и пољопривреда су овим Планом третиране као две комплементарне
активности, али обе захтевају примену принципа одрживе, строго контролисане и уравнотежене
активности. Развој сточарства у планираном подручју са производњом меса, сира, млека
и сл. уз развој посебних облика ратарства и воћарства, биће могућ на ширем простору
подручја Власина уз примену традиционалних и савремених принципа.
Као
допунска привредна активност сеоског или рекреативно-градског становништва на овом
планинском подручју, планира се сакупљање лековитог и ароматичног биља и шумских
плодова, те њихово сушење, прерада и паковање. Развој коњарства на овом подручју
има перспективу, па га треба подстицати посебним мерама.
Лов
и риболов су две активности нераздвојно везане за природу овог краја, па су за њих
планирана посебна подручја – шумска за лов и језеро за риболов. Организовање ловних
ревира са снажнијим извозним амбицијама имаће приоритет већ у периоду до 2007. године.
О
насељавању и другим активностима и проблемима везаним за животну средину, биће више
речено у наставку овог текста. 
Ова
просторно-планска концепција биће остварена уз поштовање три основна принципа:
А.
принцип заштите природе, ресурса и вредности подручја Власина,
Б.
принцип уређења простора Власина у складу са функцијама посебне намене подручја
Власина,
В.
принцип одрживог просторног развоја подручја Власина.
Ова
три принципа, односно остварење концепције у првој етапи до 2007. године, обезбедиће
се уз помоћ:
Г.
инструмената и мера за остварење Плана.
 
А. ЗАШТИТА ПРИРОДЕ, РЕСУРСА
И ВРЕДНОСТИ
 
А.1. СИСТЕМ ПРИРОДЕ КАО
ОСНОВ ПРОСТОРНОГ РАЗВОЈА ПОДРУЧЈА ВЛАСИНА
 
Иако
озбиљно нарушена неприлагођеним грађењем и другим непланским интервенцијама, природа
и даље представља највећу вредност, ресурс и развојну шансу подручја Власина. Биодиверзитет,
аутохтони биоситеми, еколошке и предеоне целине и релативно очуван пејсаж чине укупан
простор овог подручја изузетним темељом за квалитетнији просторни развој уз претходну
примену одговарајућих мера заштите и уређења.
Центар
овог подручја, Власинско језеро лежи на заталасаној алувијалној равни апсолутне
висине од око 1.200м. Власинско језеро лежи на флувијалној површи у некадашњој широкој
речној долини у којој је ерозивни процес, пре него је прекинут, знатно напредовао.
Простор на коме лежи акумулирана вода Власинског језера је високо, благо заталасано
и доста заравњено развође између сливова река Власине, Врле, Бојнице и Јерме. 
Проблем
представљају грубе интервенције људи у природи Власине као што су сеча четинарских
шума или крчење букове шуме, што је потенцијална опасност за процес ерозије. Најозбиљнију
интервенцију представља изградња акумулације Власинског језера, за потребе хидросистема
за производњу електричне енергије Врла И–ИВ, као и изградња акумулационог система
Лисина из кога се вода пумпањем пребацује у Власинско језеро.
Планински
простор око Власинског језера има све особине планинске климе са хладним зимама
и свежим летима. Температурне амплитуде су високе што је мање наглашено након образовања
Власинског језера. Зимски период, значајан за развој зимског туризма, је од децембра
до марта али уз честе појаве зимских екстрема од октобра до априла. Годишња дистрибуција
падавина је уједначена са просеком падавина већим од просека за Србију (724 мм).
Максималне падавине су у мају и јуну. Средњи датум почетка снежних падавина је
6. новембар, а завршетак 18. априла. Ветрови су учестала појава, посебно западни,
поготово почетком лета и у пролеће, док источни дувају зими. Лети има највише дана
без ветра. 
Природне
границе подручја Власина делимично одговарају границама природног система. Разноврсност
и посебност природе овог подручја треба плански штитити и уређивати преко функционално-еколошких
целина које ће се даље плански развијати путем одговарајућих планских докумената
у деловима где доминира природа, и преко урбанистичких планова у деловима где доминира
људска активност (насеље, техничке целине) односно за најмања сеоска насеља са њиховим
атаром, као и планова комасације и арондације за пољопривредне зоне. 
Задаци
заштите природе, природних система, биодиверзитета и посебних вредности природе
у планском периоду су:
–
заштита природних процеса и органске структуре природног предела у циљу одрживости
његових функција,
–
контрола смањења штетног утицаја људских интевенција у пољопривреди, грађењу и сл.
на природну вегетацију подручја,
–
нарочито пажљиво управљање и коришћење пољопривредних површина ради очувања природних
станишта појединих биоврста, мерама адекватне комасације и арондације, примене вештачког
ђубрива, уз контролисано сезонско паљење вегетације,
–
заштита екосистемске компоненте биодиверзитета, односно аутохтоних дивљих животиња
и биљака и њихових заједница у природном окружењу,
–
у изграђеним деловима подручја штитити и развијати постојећа природна станишта као
шуме, биотопе ивица шума, живице, потока и остале мале структуре,
–
грађење на овом подручју је строго забрањено изузев на местима и под условима одређеним
Планом,
–
неизграђене делове подручја треба максимално чувати због значаја за уређење предела
(земљиште, воду, ваздух, флору и фауну) као и за посебне облике пасивне рекреације,
–
природни предео треба неговати и унапређивати посебним мерама пејсажног уређења
усклађеним са традицијом и специфичностима овог подручја,
–
сузбијање ерозије земљишта неопходним планским мерама и интервенцијама,
–
природне воде, као и њихове обале и природне ретензије, треба очувати или поново
успоставити према режиму заштите, прописаном на Тематској карти 1,
–
избегавати утицаје на промену режима подземних вода које могу да утичу на деградацију
или оштећење биотопа,
–
заштита и унапређење водених еко система односно посебне мере код хидрограђевинских
радова, преграђивања водотокова, мелиорације, исушивања мочвара, бара и др.
 
А.2. КОРИШЋЕЊЕ И ЗАШТИТА
ВОДА И ВОДНОГ ЗЕМЉИШТА
 
Достизање утврђених приоритетних циљева за подручје Власина,
захтева веома пажљиву и систематску организацију у сарадњи републичких и општинских
органа и организација као и едукативно и практично ангажовање локалног становништва
и корисника овог простора. 
Ради ефикасније реализације овог циља, утврђују се задаци
и правила коришћења заштите вода и развоја водопривреде на подручју Власина.
Просторним планом предвиђена је општа, основна и посебна
заштита вода.
2.1. Заштита и уређење вода
2.1.1. Општа заштита вода обухвата:
1. све површине у подручју Просторног плана (штите се према
зонама заштите слива);
2. сливове ван подручја Просторног плана (штите се на исти
начин као и у подручју). Због тога, овај просторни план биће саставни део и просторних
планова за територију СО Босилеград, Сурдулица, Црна Трава и Власотинце (који ће
у потпуној и довољној мери моћи да дефинишу сливно подручје Власинског система и
његову потпуну заштиту).
2.1.2. Основни режими заштите, коришћења и уређења вода
и простора
Основни режими заштите су одређени према степену опасности
од загађења вода и одређују се на следећи начин:
А. Подручје зоне 
непосредне заштите изворишта водоснабдевања (43,3 km2)
Успоставља се висок степен 
санитарне заштите, који се спроводи строгим санитарним надзором и мерама 
техничке заштите. Дозвољено је одступање од биланса површина (43,3 km2) у случају измена и допуна у урбанистичком
плану, али не више од 10%.
Земљиште у границама зоне непосредне заштите, којом је обухваћено
и земљиште предвиђено за формирање акумулација, изградњу пратећих објеката и инфраструктуре,
експроприсаће се у корист надлежног приватног или државног водопривредног предузећа.
До привођења земљишта планираној намени:
1. Забрањује се изградња нових и реконструкција постојећих
привредних, инфраструктурних, стамбених и економских објеката, која може да угрози
планирано коришћење простора.
2. Дозвољава се:
– обављање радова на редовном инвестиционом одржавању постојећих
објеката,
– изградња помоћних и економских објеката за потребе пољопривредних
домаћинстава,
– коришћење пољопривредног и шумског земљишта, под условом
да се не мења обим и начин коришћења обрадивих површина, изузев за редовни плодоред.
3. Простор који није дозвољено користити у туристичке сврхе:
– 100 m узводно од бране,
– мочварни део језера (јужна обала),
– 5 m лево и десно од изливних глава довода воде у језеро
из сливова: Стрвна, Чемерник, Јерма и Божички слив,
– пливајућа острва.
4. Простор који је дозвољено користити у туристичке сврхе:
– источна и западна обала језера.
Подручје зоне непосредне заштите изворишта биће обележено
на терену. 
Б. Подручје уже зоне 
санитарне заштите (188,95 km2)
Ово подручје имаће режим 
санитарног надзора. Дозвољено је одступање од биланса површина (188,95 km2) у случају измена и допуна
у урбанистичким плановима, али не више од 10%.
До доношења Основе заштите, коришћења и уређења пољопривредног
земљишта, без претходне педолошке анализе земљишта забрањује се употреба средстава
за заштиту биља и минералних ђубрива.
Ограничава се обим економске експлоатације шума, уз утврђивање
посебних услова и начина газдовања шумама и шумским земљиштем сагласно мерама заштите
од ерозије, заштите водног режима и сл., а део шума и шумског земљишта уређиваће
се у складу са планираним развојем туризма и рекреације.
Спровешће се санација постојећих локалних депонија, одлагалишта,
стајњака и пријемника отпадних вода, према посебном програму надлежне институције
(видети део о остварењу планских решења).
Постојећи стамбени, економски, туристички и др. објекти
могу се задржати у овој зони уз обезбеђење санитарно прихватљивих објеката и уређаја
за прикупљање, и поузданог решења за елиминисање течног и чврстог отпада.
До доношења одговарајућих урбанистичких планова забрањује
се изградња нових објеката, а дозвољавају се радови на реконструкцији, модернизацији,
санитарном унапређењу и промени намене постојећих објеката, у складу са планским
решењима и смерницама утврђеним овим Просторним планом.
Планирана изградња и уређење зона за одмор и рекреацију,
туристичко-рекреативних пунктова и објеката условљава се претходном реализацијом
свих планираних инфраструктурних система и објеката, а нарочито канализационог система.
Развој саобраћајне инфраструктуре на овом подручју ограничава
се на категорију локалних путева. 
На свим јавним путевима на уласку у ужу зону санитарне заштите,
постављају се видне ознаке о забрани превоза и испуштања опасних и штетних материја,
као и других материја у количинама које могу трајно и у значајном обиму да угрозе
извориште водоснабдевања. 
Дуж јавних путева обезбеђује се инфраструкура за прикупљање
и контролисано одвођење загађених атмосферских вода. 
Путеви који се уређују или граде за потребе водопривреде,
користиће се и за потребе локалног саобраћаја.
Хидротехничка инфраструктура за локално водоснабдевање и
одвођење отпадних (комуналних) вода реализује се једновремено.
Успостављањем режима и спровођењем мера санитарне заштите
и уређења ове зоне, истовремено се обезбеђује унапређење животне средине, заштита
посебних природних вредности и непокретних културних добара.
В. Подручје шире зоне 
санитарне заштите (82,05 km2)
На овом подручју 
успоставља се режим селективног санитарног надзора. Дозвољено је одступање од 
биланса површина (82,05 km2) у случају
измена и допуна у урбанистичким плановима.
Коришћење и уређење пољопривредног и шумског земљишта и
шума биће засновано на решењима и пропозицијама Основе заштите, коришћења и уређења
пољопривредног земљишта и општих и посебних Основа газдовања шумама, а у складу
са важећим законима.
Развојем и уређењем магистралне и регионалне саобраћајне
инфраструктуре обезбедиће се услови за несметано одвијање транзитног путног и робног
промета; уз забрану превоза опасних и штетних материја, као и других материја у
количинама које могу трајно и у значајном обиму угрозити извориште водоснабдевања.
Дуж магистралних и регионалних путева изградиће се инфраструктура
(водонепропусне риголе и сл.) и уређаји за прикупљање, одвођење и санитарно прихватљив
третман атмосферских вода и за пријем отпадних материја у случају акцидената у редовном
саобраћају.
Развој и уређење локалне саобраћајне и остале инфраструктуре
реализоваће се без посебних захтева у погледу санитарно-техничке заштите изворишта,
ако се тиме не угрожава слив вода.
Забрањена је изградња инвестиционих објеката у гранама производње
чије отпадне воде садрже опасне и штетне материје. 
Дозвољена је изградња осталих инвестиционих објеката само
ако је у њиховом пројектовању и извођењу, у складу са карактером и наменом објеката,
обезбеђено каналисање и пречишћавање отпадних вода према техничким прописима. Услове
за изградњу објеката прописује надлежни општински или републички орган, у складу
са важећим Законом о планирању и изградњи.
Објекти грађана и други објекти могу се градити у складу
са правилима грађења, само на основу одобрења за грађење и услова добијених од надлежног
општинског или републичког органа (у складу са важећим Законом о планирању и изградњи)
и уз претходно прибављено мишљење општинског органа управе надлежног за послове
санитарне заштите.
Успостављањем режима и спровођењем мера санитарне заштите
и уређења ове зоне, истовремено се обезбеђује унапређење животне средине и заштита
посебних природних вредности и непокретних културних добара.
Г. Подручје изван шире зоне санитарне заштите
На подручју изван шире зоне санитарне заштите, потребно
је примењивати опште мере заштите које важе за читаво подручје, у смислу заштите
од загађења воде, ваздуха и земљишта, заштите животне средине уопште, природних
и културних добара, контролисати изградњу и употребу стамбених и других објеката,
коришћење пољопривредног и шумског земљишта, одлагање отпада и др. 
Објекти грађана и други објекти могу се градити у складу
са правилима грађења, само на основу одобрења за грађење и услова добијених од надлежног
општинског или републичког органа, у складу са важећим Законом о планирању и изградњи.
Низводно од будуће бране, спроводити мере за трајну заштиту
становништва и материјалних добара од поплавног таласа који би се формирао у случају
рушења бране, и то: забраном изградње привредних, јавних и стамбених објеката и
инфраструктурних система, изузев објеката који се реализују за потребе водосистема;
уз могућност изградње помоћних и економских објеката за коришћење у пољопривреди
и сточарству.
Простор испод бране Власинског и Лисинског језера 
(у зони утицаја поплавног таласа)
На подручју зоне утицаја 
поплавног таласа, испод бране Власинског и Лисинског језера, 13,3 km2 
успоставља се висок степен заштите, који се спроводи строгим надзором и мерама 
техничке заштите /према Студији о пролому бране (1949. г.)/. Дозвољено је 
одступање од биланса површина (13,3 km2)
у случају измена и допуна у пројекту хаварије бране.
Земљиште у границама зоне утицаја поплавног таласа, којом
је обухваћено и земљиште предвиђено за формирање поплавног таласа, неће се експроприсати.
До привођења земљишта планираној намени:
– Забрањује се изградња нових и реконструкција постојећих
привредних, инфраструктурних, стамбених и економских објеката; 
– Дозвољава се:
– обављање радова на редовном инвестиционом одржавању постојећих
објеката,
– изградња економских објеката за потребе пољопривредних
домаћинстава,
– коришћење пољопривредног и шумског земљишта, под условом
да се не мења обим и начин коришћења обрадивих површина, изузев уз редовни плодоред.
У свим зонама санитарне заштите планира се увођење перманентног
мониторинга воде. У плановима нижег реда који буду рађени после Просторног плана,
биће детаљно дефинисани елементи мониторинга.
2.1.3. Посебна заштита вода 
(Захтеване класе квалитета воде)
Све воде водотока, на подручју Просторног плана, припадају
I категорији вода. Европски прописи

(COMMISION OF THE EUROPEAN COMUNITIES, COM 89, 5/8 FINAL; BRUSSELES, 13 NOVEMBER 
1989, PROPOSAL FOR A COUNCIL DIRECTIVE CONCERNING MUNICIPAL WASTE WATER 
TREATMENT), такође сврставају ове воде у I категорију, чиме
се штити квалитет површинских и подземних вода и омогућава даљи развој туризма и
насеља на посматраној територији и сливу. 
Сагласно овим прописима и опредељењима, све планиране активности
морају поштовати овај бонитет.
2.1.4. Заштита од поплава, ерозија и бујица
Заштиту од водне и еолске ерозије спровести ради спречавања
губитка земљишта, заштите од поплава, спречавања механичког засипања водних акумулација
и механичког и хемијског загађивања водотока. 
Противерозионе радове приоритетно изводити ради спречавања
водне ерозије (техничким и биолошким мерама), на сливовима на којима су изграђене
водне акумулације Власинско и Лисинско језеро и у зонама резервисаним за потенцијална
изворишта водоснабдевања, на сливовима подложним великим штетама од поплава и у
зонама посебних природних вредности. 
Еолска ерозија на подручју Просторног плана приоритетно
ће се решавати подизањем шумско-заштитних вегетацијских појаса.
Одбрана од поплава биће остваривана у оквиру интегралних
система, путем: активне одбране у оквиру акумулационих басена, којима се ублажавају
таласи великих вода и великих каналских система пасивне одбране, кроз реализацију
линијских заштитних система; планском контролом изградње у угроженим зонама (уз
диференциране степене заштите, у складу са значајем подручја која се штите).
Санација свих ерозионих и бујичних жаришта и конзервација,
као и рекултивација сливова, приоритетно ће се изводити на површинама непосредне
и уже зоне санитарне заштите.
2.1.5. Уређење и регулација водотока
У циљу заштите акумулације од наноса предвиђена је изградња
типских бујичних преграда, уколико је потребно са степенасто изграђеним каскадама
(са висинама 0,5 до 0,6 m) и рибљим стазама, на:
– свим притокама северног сабирног система (Доња Јерма,
Горња Јерма, Власина);
– централном – гравитационом систему (Стрвна, Чемерник)
са свим потоцима централног сопственог система Власинског језера, Божички довод
са притокама, Бесна Кобила – Стрешер, Власинско језеро;
– јужном сабирном систему (сливови ПАП Лисина, Љубата са
притокама);
– западном сабирном систему (Врла и Градска са притокама).
Уређење и регулација водотокова обухватиће посебно и следеће
радове:
– регулацију водотокова у грађевинским подручјима, ради
заштите од великих вода и ерозије приобаља; као и очување амбијента насеља обезбеђењем
приступа водотоку (шетне стазе, одмаралишта и сл.) и хортикултурног уређења приобаља;
– уређење водотока у зони духовног центра Свети Илија у
складу са мерама техничке заштите и заштите културног добра;
– регулацију (продубљивање корита и учвршћивање обале биолошким
и техничким радовима излива довода Божица који са 13,2 м2/с највише замуљује
Власинско језеро, ради заштите и спречавања ерозивних процеса у форланду;
– санацију локалних појава ерозије приобаља и чишћење речних
корита од наноса, отпада и сл.;
– уклањање постојећих објеката на водотоцима (ваљавице,
јазови и сл.) који не испуњавају водопривредне услове;
– поправке, успостављање и хидрауличко уређење профила за
мерење малих вода на следећим локацијама: на ушћу и уливу у сабирне канале; слив
Љубате, слив Лисинске реке, слив Топлодолске реке, слив Божичке реке, слив Чемерника,
слив Стрвне, слив Јерме, слив Врле, слив Власинског језера, уз замену и постављање
нових лимографских станица на водомерној станици; довод Божица, довод Јерма, довод
Стрвна, довод Чемерник, довод Врла, довод Љубата, довод Лисина, довод Топли Дол;
– реконструкцију постојећих бујичних преграда и каскада
које имају већу висину од 0,6 m и представљају проблем за миграцију риба, као и
доградњу рибљих стаза (на подручју горњег тока Врле узводно од ХЕ Врла I, на Божичкој
реци у близини Дејанове махале и на Лисинској реци у Горњој Лисини).
2.1.6. Биланси коришћења и заштите простора за водопривреду
Планиране промене код основне намене простора подручја Власина
су у правцу заустављања процеса деградирања земљишта и прилагођавања намене природним
условима. У првом реду, то се односи на санитарну заштиту простора и на обезбеђење
коридора за планирану комуналну инфраструктуру.
Целокупан простор подручја Власина био је санитарно незаштићен.
Само су повољни природни и лоши демографски чиниоци допринели релативно добром очувању
околине подручја Власина (али не и Власинског језера). Планирано је да се до
2021. године 80% површине у потребној и довољној мери санитарно заштити.
 

 
А.3. ЗАШТИТА ШУМА И ШУМСКОГ
ЗЕМЉИШТА
 
Шуме
и шумско земљиште представљају драгоцени, иако људским интервенцијама оштећени природни
систем и ресурс од чијег даљег уређења зависи укупни развој подручја Власина. Шумски
покривач овог подручја представља најбољи регулатор режима отицања вода смањујући
некорисно површинско, а потенцирајући подземно отицање воде. Шуме задржавају знатан
део падавина на гранама и крошњама дрвећа, тако омогућавајући њихово учешће у продуктивном
испаравању биљака (транспирација). Ово шумама на подручју Власина даје изузетну
ретензијску способност чиме се у великој мери спречавају ерозија и изливање површинских
вода, честе појаве на овом подручју.
Заштита,
уређење и коришћење шума подручја Власина извешће се преко побољшања постојећег
стања шума и преко повећане површине под шумом, али и преко заштите и развоја структуре
и квалитета дивљачи и одговарајућег система ловства који ће обезбедити еколошку
равнотежу шума.
Остварење
овог циља упућује на следеће задатке и правила развоја шумарства на подручју Власина:
3.1.
Заштита и употреба шума и шумског земљишта
Приликом
одржавања и увећања шума водити рачуна о израженим територијалним особинама у погледу
шумовитости и стања шума, и у складу са тим предузимати одговарајуће мере као што
су мелиорација, реконструкција и сл. Увећање шумске масе пошумљавањем вршити првенствено
на чистим шумским подручјима, посебно оним насталим после сече.
Приоритетно
пошумљавати ерозивна и друга нестабилна земљишта као превентивну меру заштите тла.
Развој
шумарства укључити у концепцију екопривредног развоја и на критеријумима еколошки
чистог подручја и интегрално га даље планирати, програмирати и пројектовати са развојем
туризма, ловства и сл.
Данас
је под шумом 9.506 ha (1.857 ha у зони Власинског језера), а предвиђа се површина
под шумом 12.325 ha (3.571 ha у зони Власинског језера) што значи да је потребно
око 2.819 ha пошумити (у зони Власинског језера 1.714 ha). 
Пошумљавање
треба извршити аутохтоним врстама (смрча, оморика, јела ариш). Број и врста дрвета
лимитирани су природним условима, квалитетним коришћењем и заштитом простора и естетским
изгледом. Пошто је преовлађујућа врста буква по количини и значају, а ради се о
њеном станишту, треба је и вештачки уносити. 
У
последњих 10 година дошло је до нагле експанзије брезе, нарочито беле. И поред одличних
пејсажних својстава овог дрвета, она је озбиљно угрозила пољопривредне површине
овог простора, нарочито оне које у овом периоду нису обрађиване. Неопходно је зауставити
неприродну и неквалитетну експанзију беле брезе квалитетном врстом лишћара и четинара,
али ван подручја пољопривредног земљишта. Од лишћара у обзир долази планински јавор,
црни јасен, храст и др., а од четинара, првенство има смрча, којој природни услови
подручја одговарају, а и до данас је дала добре резултате. То треба да буде друга
врста шумског дрвета по значају, а прва од четинара.
Бор
је раније овде искључиво сађен (бели и црни бор). Данас постоје лепе културе, али
с обзиром да се нису најбоље прилагодиле природним условима, као и да су многе од
њих страдале, не треба их форсирати. После смрче, предност треба дати дуглазији,
јели и панчићевој оморици. 
На
мочварном делу земљишта планирана је садња топола која подноси ову надморску висину.

У
приобалном појасу језера планиран је засад четинара због смањења еутрофизације.

Један
од значајних задатака, у односу на шуму је побољшање стања постојећих шума. Приоритетно
је претварање ниских шума (пањача) у високе. 
Већи
део природних шума су ниске шуме. Оне поред мањих продукционих способности имају
и мању естетску вредност па их треба што пре претворити у високе. 
3.2.
Распоред шумских екосистема 
Овај
распоред условљен је критеријумима који су одређени зависно од природних услова
које треба остварити. Пошто се у овом случају ради о простору са посебном наменом,
треба говорити и о шумама са посебном наменом. Функције шума на подручју Власине
могу се сврстати овим редоследом:
А.
шуме са заштитним функцијама,
Б.
шуме за рекреацију и паркове,
В.
шуме за остваривање привредних функција.
Распоред
шумских екосистема треба утврдити, имајући у виду овакав редослед јер шуме не испуњавају
свуда заштитне или рекреационе функције на исти начин и истим интензитетом.
Функције
шума треба сагледати појединачно, према локалним условима. При овоме треба имати
у виду циљеве просторног и пејзажног уређења. Готово је правило да на једној истој
шумској површини шума треба да испуни више функција (нпр. заштита од ерозије, пејзажни
аспект, производња дрвета). 
А.
Шуме са заштитним функцијама
А.1.
Шуме за заштиту вода – Ово је једна од најзначајнијих функција за простор Власинског
језера. Све шуме на подручју Власинског језера треба да служе за заштиту вода и
то како за одржавање чистоће, тако и у регулисању режима текућих површинских и подземних
вода.
Значај
ових шума огледа се у томе што: 
–
шума најмање загађује воду,
–
вода у шумском земљишту се механички и биолошки пречишћава,
–
обезбеђује се равномернији прилив воде,
–
ублажава се пренаглашено отицање,
–
смањује се брзина токова. 
Посебно
треба истаћи да у сливовима акумулационих језера која су угрожена ерозијом, шуме
утичу на одржавање чистоће воде. 
Ове
шуме треба да буду уз изворишта, поред водотока и у фрагментима у близини језера,
треба да покрију веће нагибе.
А.2.
Шуме за заштиту земљишта – Ове шуме у оклини Власинског језера треба да штите терен
од утицаја водене и снежне ерозије, дефлације, осипања камена и клизања терена.
Везивањем
терена шуме ће смањити ерозију, коренов систем ће учврстити земљиште, а дубоки корен
ће смањити могућност клизања терена. Биће заштићено земљиште од одрона, одношења
земље и хумуса. Значајно је и спречавање клизања снега.
Ова
шуме треба да се простиру на свим стрмим и врлетним нагибима, преко 300.
Затим на знатним површинама, где је нагиб преко 200 и нешто мањим површинама
са нагибом преко 150.
Највеће
површине ових шума простираће се на југозападним и западним, а најмање на источним
и још мање југоисточним деловима где је пад 50–100. Највише
ће бити ових шума у КО Власина Округлица.
А.3.
Шуме за заштиту климе – Ова функција је врло битна за Власинско језеро. То су шуме
које штите од хладних ваздушних струјања, јаких ветрова, и утичу на климу у околини
насеља, туристичких објеката и сл.
Ове
шуме треба подићи или их проширити у близини насеља, у близини туристичких објеката
и језера, јер ће шумски биљни покривач створити повољније микроклиматске услове.
А.4.
Шуме за пречишћавање ваздуха – Имисија на овом подручју нема, али ће бити благотворан
утицај на пречишћавање атмосфере од загађења која буду долазила са осталих подручја.
Све шуме на подручју ће обављати ову заштитну функцију.
Б.
Шуме за рекреацију и паркове
Услови
за рекреативно коришћење шума су њене естетске вредности, добра приступачност, присуство
рекреационих објеката и др. Ови услови су на Власинском језеру испуњени, а даљом
активношћу у шумарству треба за ово створити још повољније услове. Шуме Власинског
језера су погодне за рекреацију. То првенствено обезбеђује њихов састав, структура
и изглед.
Шуме
поред језера су вештачки подигнуте културе бора, смрче и брезе. Оне су у фрагментима
од једног ара до неколико хектара, што им даје посебне рекреативне и естетске вредности.
У пределу језера треба наставити са подизањем парк-шума у којима ће бити засађене
аутохтоне врсте, у фрагментима неправилних облика и различите површне. Предност
треба дати мешовитим шумама. Четинари и лишћари у амбијенту са језером имају изузетну
естетску вредност.
Са
удаљавањем од језера треба подизати шуме са што више аутохтоних врста. Неопходно
је водити рачуна приликом проредних и других сеча да се сачувају сва занимљива стабла,
старе врсте дрвећа, стабла насељена птицама, стабла посебног облика, посебни делови
природе и сл.
У
оквиру намене површина, планиране су:
–
на простору око Власинског језера,
–
на простору ван подручја Власинског језера. 

Б.1. Простор око Власинског језера: Просторним планом подручја Власина планирано 
је да се у тзв. ужој зони санитарне заштите (500м од обале језера и ван ње до 
саобраћајнице), на неизграђеном грађевинском земљишту, засаде шуме на простору 
за рекреацију и за паркове. За ову намену планирана је површина од 15,09 km2.

Б.2. Простор ван подручја Власинског језера: Просторним планом подручја 
планирана је површина од 370,08 km2. За ову намену планиран је простор: северно од
насеља Божица, са леве и десне стране постојећег пута Божица – Власина Стојковићева,
југозападно од Божице преко Топлог Дола до Горње Лисине, у ужој зони санитарне заштите
Лисинског језера, северни простор Власинског језера који обухвата део простора
500 m испод бране, дуж постојеће саобраћајнице и новопланиране саобраћајнице према
Клисури, западно од Власинског језера – на Чемернику укључујући и постојеће саобраћајнице
за повезивање Чемерника са рекреативним стазама и парковима на западној обали Власинског
језера. 
Оваквим
организовањем простора за рекреацију и паркове, формирана су два рекреативно-парковска
центра: Лисински и центар око Власинског језера. Они су међусобно повезани постојећим
саобраћајницама и планираним жичарама, али по потреби могу бити и аутономни. Поред
намене овог простора за рекреацију и паркове, планирани простор може се наћи и у
туристичкој понуди.
В.
Шуме за остваривање привредних функција
Пре
експлоатације шумског простора овог подручја, неопходно је урадити шумску основу
и утврдити мере за заштиту овог простора од индустријске активности (сече шума,
обраде дрвета и транспорта полуфабриката и готових производа).
У
зонама санитарне заштите није дозвољена сеча и обрада шумског потенцијала у привредне
сврхе.
3.3.
Мере заштите шума и шумског земљишта
Овим
планом прописују се следеће мере заштите шума и шумског земљишта:
–
заштита вегетације, нарочито шума, која је у уској вези са заштитом земљишта – мере
обнове, заштите, унапређења и експлоатације шумских површина, које су на подручју
плана значајнији природни потенцијал, неопходно је спроводити кроз шумско-привредне
основе, и то:
–
пошумљавање, као меру обнове спровести у деградираним деловима шума на теренима
где су педолошки услови неповољни,
–
одржавање шумских путева и планирање нових у зависности од конфигурације терена
у циљу заштите од пожара,
–
контролисана испаша у шумама,
–
измена структуре по врстама дрвећа ради подизања шумских култура и повећање прираста
у наредном планском периоду.
–
очување природних вредности и пејсажа Острозуба, Чемерника, Плане и Калне везује
се за очување природе – станишта ретке флоре и фауне којима након детаљнијег истраживања
треба дати одговарајући третман – заштиту. Заштитне мере би имале рестриктивни карактер,
односно формулисане би биле у виду забрана и ограничења. 
Најстрожији
заштитни режим применити код природног резервата биљне врсте зеленичета или ловор-вишње
на планини Острозуб на месту званом „Качер–Зеленичје".
На
заштићеном подручју забрањено је вршити било какве радове који ће пореметити стање,
омести природни развој свеукупне природе резервата као што је: сеча, оштећивање
примерака заштићене врсте зеленичета; стабала, жбуња; одношење земље; сакупљање
траве, семена.
На
подручју Власине не може се вршити: 
–
уништавање биљних и животињских врста заштићених Законом или овим Планом,
–
уношење врста дрвећа страних природним ороклиматогеним шумама подручја, а нарочито
неегзота, сеча шума, као и други видови коришћења, који доводе у питање стабилност
шумске заједнице и станишта и њихову заштитну улогу (уклањање постојећих аутохтоних
шумских врста приликом вршења прореда и чишћења састојина, остављање лежевине, брање
и копање декоративних биљних врста у природним састојинама и брање плодова и лековитог
биља на начин и у мери која ограничава репродуктивне могућности врста и сл.),
–
претварање ливада и пашњака у оранице и преоравање земљишта на већим нагибима, уклањање
живица и растиња са међа на пољопривредним површинама, кресање лисника,
–
уношење страних врста фауне које слободно живе.
На
подручју Власина треба обезбедити:
–
употребу аутохтоних врста за озелењавање око културно-историјских, туристичких,
стамбених и пратећих објеката,
–
очување мањих пашњачких и ливадских површина унутар шумских комплекса као природних
хранилишта дивљачи и ради очувања постојећег пејзажа,
–
очување билошког минимума вода који ће се утврдити на основу посебних истраживања,
како не би дошло до промене режима вода, негативног утицаја на флору и фауну, промене
климата и уништавања пејзажних вредности,
–
поновно уношење дрвенастих, жбунастих и приземних биљних врста, за које истраживања
сукцесије вегетације и реконструкције стања и састава ранијег биљног покривача подручја
покажу да су у међувремену деловањем антропозоогеног фактора ишчезле, или потиснуте
само на поједине пунктове и на веома малу меру, изузимајући подручја природних вредности
у И степену заштите,
–
привођење пашњачких површина и површина подложних процесима спирања и еродирања
одговарајућим шумским културама и преоријентацију култура на свим озираћеним површинама
изложеним денудирању и ерозији на нагибима који се смеју обрађивати са једногодишњих
на производњу са вишегодишњим културама (ливаде са вишегодишњим травама, детелина,
воћњаци, шуме),
–
уређивање шумских површина као парк шума у оквиру грађевинских подручја и посебних
рекреативних површина.
 
А.4. ЗАШТИТА И КОРИШЋЕЊЕ
ПОЉОПРИВРЕДНОГ ЗЕМЉИШТА
 
Власинско
подручје има вишевековну традицију бављења разним облицима пољопривредне производње
захваљујући земљишту погодном за развој планинског сточарства и планинске пољопривреде.
Пространа Власинска тресава је била идеална ливада и пашњак све до формирања Власинског
језера чиме је њен највећи део потопљен и пресечене везе између три највећа насеља
Власина Рид, Власина Стојковићева и Власина Округлица. Шири појас око Власинске
тресаве, данас Власинског језера, такође је под ливадама и пашњацима а делимично
и под шумом. Субпланинска клима подручја Власине омогућава гајење јарих житарица
и кромпира као и гајење стоке (коња, оваца, коза пре свих). Губитак великог дела
власинских ливада и пашњака али и потреба да се преостале сачувају за пољопривредну
производњу посебног типа захтевају систематску заштиту пољопривредног земљишта.

Постављени
циљеви развоја пољопривреде захтевају извршење одређених задатака који значе пре
свега:
1.
Иницирање ревитализације пољопривредне производње на савременим организационим и
технолошким принципима строго еколошки контролисаним;
2.
Релативно стабилан укупни земљишни фонд захтева заустављање наглог опадања ораничних
површина у корист пашњака и ливада и у мањој мери, воћњака (за 15 година укупан
фонд ораница у зони непосредно уз Власинско језеро опао је за 70% или за око
7.000 ha). Ово ће се постићи посебним мерама комасације и арондације као и стимулитивним
мерама из посебног републичког програма;
3.
Пољопривредно земљиште које се данас користи интензивно (17,7% укупног пољопривредног
земљишта) према посебном програму увећавати на рачун екстензивних категорија коришћења;
4.
Деградирани и запуштени пашњаци у друштвеној својини (3.377 ha), посебно у вишим
пределима на територији општине Сурдулица, треба да добију титулара власништва уз
истовремено реактивирање дела површина погодних за ратарску производњу;
5.
Подстицање приватног сектора за повећање плодности ораничних површина, до 300 ha
ораница које су изгубљене за пољопривредну производњу треба активирати на други
начин;
6.
Према обиму и квалитету природних ливада и пашњака Власинско подручје спада међу
најбоље рејоне у Србији за овчарску производњу, односно за рентабилно планинско-пашњачко
сточарство што треба подстицати и у функцији развоја туризма на овом подручју. Ово
може да помогне и ревитализацији раштрканих планинских насеља али захтева и систематско
организовање и подршку.
На
простору подручја Власина у наредном периоду биће изражена тенденција смањења пољопривредног,
а посебно ораничног земљишта, односно процес ширења површина под воћњацима и ливадама.
Неопходно је зато организовати одређене акције, уз консултовање и подршку републичких
органа и институција, на регулисању, контролисању и стабилизацији ових процеса до
2007. године како би у периоду 2007–2011. године уз помоћ европских фондова (SAPARD)
овај процес добио други правац.
Глобалне
процене промена у обиму земљишног фонда у пољопривреди износе: увећање ораница до
5.000 ha, воћњака 1.599 ha, ливада 15.000 ha, а обим укупног пољопривредног земљишта
треба да се стабилизује. Под условом да се обезбеди наводњавање планираних пољопривредних
површина, а на основу пољопривредне основе сливног подручја Власине, ово планинско
подручје ће у условима интензивније пољопривредне производње, уз примену природних
ђубрива и других еколошких агротехничких мера, да обезбеђује тржне вишкове пољопривредних
производа (меса, млека, воћа) за потребе развоја туризма на Власинском подручју,
али и шире.
Пољопривредно
земљиште на пространим планинским пределима Чемерника, Варденика и др. погодно је
за производњу тзв. „здраве хране" под условом да локална заједница, општина
и Република дефинишу заједнички, партнерски програм уз подршку финансијских институција.
Подручје
Власина обилује чистим водама па је неопходно организовано приступити изградњи мањих
и већих рибњака, а уз то и погона за конфекционирање и прераду рибе у складу са
локалном традицијом.
Пољопривредно
земљиште посебних особина ће бити коришћено за развој воћарства, повртарства, пчеларства
и сл. уз изградњу мањих, еколошки стандардизованих погона за прераду, складиштење
и дистрибуцију у правцу урбаних центара.
Посебну
вредност представља диверзитет лековитог биља (валеријана, мајчина душица, бухач,
јагорчевина, корен линцуре, босиљак, кантарион и друго) које у организованом систему
гајења, убирања, сушења и прераде може знатно да допринесе побољшању привредне структуре
овог подручја. Исто важи и за велика пространства под шумским плодовима (клека,
боровница, јагоде, купине, шипурак, глог, печурке, пужеви и др.) који у будућности
подручја Власина треба да постану његов заштитни знак.
Режими
коришћења пољопривредног земљишта
–
Непосредна зона заштите 50 m уз водозахват:
У
овој зони ће се успоставити висок степен санитарне заштите, који се спроводи строгим
санитарним надзором и мерама техничке заштите. Коришћење пољопривредног земљишта
дозвољено је под условом да се не мења обим и начин коришћења обрадивих површина,
изузев за редовни плодоред. Забрањује се примена минералних ђубрива, пестицида,
осоке и стајњака.
–
Подручје уже зоне санитарне заштите 500 m од обала водотока и акумулација:
Ово
подручје имаће режим санитарног надзора. У овој зони треба задржати постојећу структуру
пољопривредних површина до доношења основе заштите, коришћења и уређења пољопривредног
земљишта. Забрањује се употреба средстава за заштиту биља и минералних ђубрива док
се не обаве педолошке анализе земљишта. 
–
Подручје шире зоне санитарне заштите од 500 m од обала до границе слива:
На
овом подручју се успоставља режим селективног санитарног надзора. Коришћење и уређење
пољопривредног и шумског земљишта и шума биће засновано на решењима и пропозицијама
заштите, коришћења и уређења пољопривредног земљишта и општих и посебних основа
газдовања шумама, а у складу са важећим законима. На овом земљишту спроводиће се
антиерозивно уређење и мелиорација пашњака, рада побољшања производних својстава
земљишта.
 
А.5. ЗАШТИТА И КОРИШЋЕЊЕ
ЛОВНОГ ЗЕМЉИШТА
 
Уређење ловишта на подручју Просторног плана одвијаће се
у правцу:
– унапређења ловства и стварања услова за развој ловног
туризма,
– стручног оспособљавања и унапређења службе која ће се
старати о усмеравању и развоју ловства,
– уређења и опремања ловишта са обезбеђењем чуварске и стручне
службе у њему,
– усклађивања ловљења са реалном продукцијом или темпом
уношења дивљачи у ловишта,
– даљег развијања самодисциплине и ловне обучености организованих
ловаца.
Атрактивност предела и услови ловљења, уз стално опремање
ловишта и унапређивање ловства у њима, налажу да се у наредном периоду динамичније
развија ловни туризам, како би ловство прерасло у привредну грану са значајним утицајем
на развој туризма. Ово је детаљније обрађено у поглављу „Ловни туризам", у
наставку текста. 
Уређивање и одржавање свих ловишта, заштита и гајење дивљачи,
као и ловљење и коришћење уловљене дивљачи и њених делова, вршиће се на основу Привременог
годишњег плана газдовања ловиштем (ПГПГЛ) у току ловне 2003/2004.
На подручју Просторног плана постоје повољни услови за живот
различитих врста дивљачи. 
На територијама општина на чијим деловима се налази и овај
План, установљена су 4 ловишта:
– На територији општине Сурдулица налази се јединствено
ловиште „Врла" чија је површина 62.330 ha. Рељеф ловишта веома је разуђен.
Планине су високе са стрмим странама и са рекама које имају изразит уздужан пад.
Ловиште је испресецано рекама и потоцима који не пресушују целе године. Надморска
висина у ловишту креће се између 400 m и 1.876 m.
У односу на просечне услове у Србији, овде треба истаћи
добро станиште и бројност дивљих свиња на подручју шума у близини језера и шире.
На језеру су створени услови за развој дивљих патки и осталих врста којима ово станиште
буде одговарало.
 
 

 
– На територији општине Црна Трава постоје два ловишта:
„Власина" и „Валмиште". 
Укупна површина ловишта „Власина" износи 29.140 
ha.
Рељеф ловишта врло је разуђен. Планине су високе са рекама и потоцима који имају
велики уздужни пад. Део ловишта чине висоравни према Малом Чемернику, места звана
Вртоп и Црни извор. Надморска висина у ловишту креће се између 375 m и 1.719 m.
Ловиште „Власина" обилује потоцима и рекама које не пресушују током године.
Општа хидролошка ситуација је повољна и нема угрожених подручја од поплава.
Према станишним условима, ловиште „Власина" има добре
услове за гајење срне, дивље свиње, зеца, пољске јаребице и јаребице камењарке.
Како се ради о типичном планинском ловишту, нема станишних услова за гајење фазана.
За газдовање дивљом свињом, неопходна је координација рада са корисницима суседних
ловишта.
Друго ловиште на територији ово општине је "Валмиште",
које обухвата шумска одељења број 91, 92, 93, 94, 95, 96 и 97 Газдинске јединице
„Качер–Зеленичје" у укупној површини 410 ha. Ово ловиште је ограђено, уређено
и ту се налази ловачки дом. Ловиште се не налази у границама овог просторног плана,
али га тангира у североисточном делу на месту званом Шанци, на падинама Чемерника.
 

  
– На територији општине Босилеград налази се ловиште „Божичка
река" чије се границе поклапају са границом општине. Укупна површина ловишта
износи 55.769 ha.
Ловиште је претежно планинског карактера. Испресецано је
рекама и потоцима који не пресушују. Надморска висина се креће између 685 m и
1.922 m.
Код одређивања ловно-продуктивних површина ловишта за гајење
врсте дивљачи, издвојене су одговарајуће површине које ове врсте дивљачи насељавају
током целе године, односно у већем делу године.
 

 
А.6. ЗАШТИТА И ЕКСПЛОАТАЦИЈА
ПИТКЕ ВОДЕ И МИНЕРАЛНИХ СИРОВИНА
 
Хидролошка структура и особине подручја Власина указују
да постоје значајни ресурси воде коју је, као добро од општег значаја, потребно
заштитити, а онда могуће експлоатисати уз претходне прописане сагласности институције
која ће да управља заштићеним подручјем, научних институција, Министарства рударства
и енергетике и Министарства науке и заштите животне средине, односно Жавода за заштиту
природе Србије. Исто важи и за одређена лежишта минералних сировина. 
6.1. Заштита и експлоатација питке воде
Велики значај за експлоатацију и флаширање вода на подручју
Власина имају издани пукотинског и пукотинско-карстног типа. Пукотински тип издани
образује се унутар приповршинских распаднутих и тектонски поломљених кристаластих
шкриљаца, гранитоида, дацитних и кварцлатитских вулканита, као и хибридних стена
габроидног и амфиболитског састава.
6.1.1. Извори и врела
На основу досадашњих геолошких и хидрогеолошких истраживања
на подручју Власине, установљено је да постоји 147 извора и врела који због неправилног
газдовања квалитетном шумом и комплексних процеса на планети земљи, постепено губе
издашност.
Коришћење извора и врела на подручју Просторног плана заснива
се на следећим поставкама:
– Квалитет воде 
– Користиће се само заштићени извори и врела, искључиво
са контролисаном – здравом водом за пиће (повремено замућивање воде одстрањиваће
се савременим методама);
– Квантитет воде
– Обезбедиће се одрживо коришћење извора у складу са утврђеним
степеном њихове обновљивости;
– Према прогнозама светских експерата (у недостатку домаћих
потпуних истраживања), у планираном периоду у Србији треба очекивати постепени пад
издашности извора и врела. Планиране превентивне мере (биогеоценозе дају пун ефекат
после 100 година) само ће успорити, али не и спречити ову појаву. Зато је утврђен
задатак: рационална потрошња овог споро обновљивог ресурса.
6.1.2. Геотермалне воде
Геотермалне воде нису до сада детаљно проучаване. Постоје
званични подаци из периода изградње цевовода између ХЕ „Врла 2" и ХЕ „Врла
3" (код села Машинце, ван подручја Плана) о појави геотермалне воде (Q=120l/s,
Т=49-690C), о проблему и начину санације и заштите геотермалног извора.
Ради еколошки и амбијентално одговарајућег укључења геотермалне енергије и процене
утицаја на околину, обавезна је израда претходних и детаљних истраживања и анализа
утицаја и утврђивања услова и мера заштите за коришћење геотермалне воде.
6.1.3. Минералне воде
Утврђују се следећи услови коришћења и развоја минералне
воде на подручју Просторног плана Власина:
1. Коришћење минералних вода заснива се на коришћењу локалних
минералних извора, са ослањањем на изданске изворе који су законом заштићени и који
се овим Планом штите;
2. За потребе флаширања воде користе се испитани издански
извори (стари али и новоистражени), затим и извори који се сада истражују и они
који ће бити предмет даљих истраживања;
3. Подземне минералне воде, према истражним радовима, благо
су минерализоване и припадају И категорији вода;
4. Заштита и унапређења квалитета минералних вода спроводи
се на основу члана 2. Правилника о начину одређивања и одржавања зона и појасева
санитарне заштите објеката за снабдевање водом за пиће („Службени гласник СРС",
број 33/78).
Основне поставке на којима се заснива решење развоја и коришћења
минералне воде јесу:
– очување и унапређење квалитета и квантитета минералне
воде,
– елиминисање загађивача (техничким и биолошким мерама)
у непосредној и ужој зони санитарне заштите издани минералне воде.
Захватање и флаширање воде забрањено је изузев у случају
добијања лиценце према поступку прописаном од стране Републике за коришћење природног
добра и институције надлежне за управљање Пределом изузетних одлика Власина. 
6.2. Водотокови
Утврђују се следећи услови коришћења и развоја водотокова
на подручју Просторног плана Власина:
1. Унапређење водених екосистема очувањем водотокова, мочвара
и других влажних зона (природних рибљих плодишта у приобаљу водотокова и ревитализацијом
деградиране природне вегетације у овим зонама, као и повећањем малих вода на водотоковима,
упуштањем чистих вода из водних акумулација у периоду малих вода);
2. Целовито искоришћење хидропотенцијала водотокова у оквиру
комплексних система вишенаменског карактера, укључујући и искоришћење малих падова
и мањих водних потенцијала; мале хидроелектране могу се градити на местима где својим
положајем и диспозицијом не угрожавају услове за реализацију или перформансе неких
већих водопривредних, енергетских или других система;
3. Пловидба на унутрашњим пловним путевима водотокова (иако
је на подручју Власина скромна) спроводиће се искључиво у виду еко-транспорта.
Основе концепције на којима се заснива решење развоја водотокова
је:
– очување и унапређење квалитета и квантитета водотокова;
– елиминисање загађивача (техничким и биолошким мерама)
у сливу водотокова;
– кључни објекти за коришћење површинских вода су: сливови,
водотоци и акумулације;
– заштита простора и сливних подручја водотокова, посебно
оних који имају регионални значај;
– у брдским пределима на северу, југу и западу, развијаће
се регионални каналски систем водотокова, чији је задатак да изврше просторну прерасподелу
вода и створе услове за њихово вишенаменско коришћење, заштиту, као и заштиту вода
уопште;
– транспорт воде обављаће се регулисаним водотоцима, изузетно
и ободним и падинским каналима, цевоводом и тунелима;
– поправљање режима малих вода водотокова, изводиће се наменским
испуштањем чисте воде из акумулација у периодима маловођа: гарантовани протоци низводно
од акумулација не смеју да буду мањи од количина које су потребне за задовољење
потреба низводних биоценоза (> 10%); зато се све акумулације, посебно оне у горњим
деловима сливова, рачунају и за те потребе, а опремају се селективним водозахватима
са одговарајућим рибљим стазама, како би се и за потребе екосистема испуштала вода
најпожељнијег квалитета;
– враћање вода и водотока у И класу квалитета; ниједан водоток
не може бити у стању квалитета „ван класе", већ се мора вратити у И класу квалитета;
– обезбеђеност испоруке воде из водотокова прилагођена је
захтевима корисника; обезбеђеност снабдевања водом насеља је врло висока, реда
>97%; обезбеђеност наводњавања је реда 80%;
– санација самих ерозионих и бујичних жаришта и конзервација
и рекултивација водотокова и сливова. Код заштите водотокова и сливова предност
имају сливови и водотокови акумулација, посебно они који служе за снабдевање становништва
водом.
На основу досадашњих истраживања на подручју Власина установљено
је да постоје: 317 потока укупне дужине 436 km, пад +/– 326 м. (Детаљни приказ водотокова
налази се у АДО).
Коришћење водотокова планирано је да се заснива на следећим
опредељењима:
– Квалитет водотокова
– Сви водотоци, без изузетка, морају бити у И класи водотокова
(повремено замућивање воде и загађење одстрањиваће се савременим техничким и биолошким
методама);
– Квантитет водотокова
– До сада је искоришћен водни потенцијал простора: Qмин=179x10Е6-QмаX=358x10Е6
m2/год. тј. cca 24%-49% од расположивог искористивог ресурса слива. Могући
искористив водни потенцијал слива износи: Q=732x106m3/год. Планира се
потпуно очување овог ресурса;
– Перманентни мониторинг свих вода.
6.3. Акумулације
Просторним планом обезбеђује се усклађивање развоја, коришћења
и уређења акумулација на обухваћеном подручју, са техничко-технолошким решењем и
условима који се успостављају ради санитарно-техничке заштите подручја и изворишта
снабдевања водом.
Основни задаци дугорочног коришћења, уређења и заштите акумулација
су:
1. очување, заштита и надградња водног потенцијала (квантитативна
асимилација);
2. очување, заштита и надградња квалитета водног потенцијала
(квалитативна асимилација);
3. заштита и очување здраве воде за пиће за потребе садашње
и будуће генерације подручја, региона и шире;
4. повећање производње електричне енергије и ослањање на
сопствене изворе, засниваће се превасходно на коришћењу овог расположивог ресурса
– хидро потенцијала;
5. обезбеђење простора за лоцирање малих хидроелектрана;
6. развој рибног потенцијала (аутохтоног и компаративног);
7. одбрана од поплава биће остваривана у оквиру интегралних
система, путем:
– активне одбране, у оквиру акумулационих басена, којима
се ублажавају таласи великих вода и великих каналских система,
– пасивне одбране, кроз реализацију линијских заштитних
система,
– планском контролом изградње у угроженим зонама (уз диференцирање
степена заштите, у складу са значајем подручја које се штити);
8. унапређење водених екосистема очувањем мочвара и других
влажних зона;
9. целовито искоришћење хидропотенцијала у оквиру комплексних
система вишенаменског карактера.
Основни принципи на којима се заснива решење коришћења акумулација
јесу:
– окосница будућих система Просторног плана Власина и регионалних
система за воду највишег квалитета, чине заштићене акумулације као постојећи обновљиви
ресурс еко енергије, али и као потенцијално извориште површинских вода; принцип
је да се најпре до рационалних, еколошки прихватљивих граница, искористе локална
изворишта подземних и површинских вода, па се тек након тога регионалним системима
допрема само недостајућа количина воде. Приоритет у локалним извориштима даје се
изворима, уколико су квалитетни и ако се могу заштити од загађења;
– кључни објекти за коришћење површинских вода су сливови
и акумулације Власинско језеро и ПАП Лисина које се користе вишенаменски, али се
приоритет, у случају несклада између расположивих вода и потражње, даје снабдевању
становништва водом;
– рационално коришћење акумулација и штедња необновљивих
ресурса вода и стимулисање примене нове технологије у производњи енергије, нарочито
оне која штити животну околину;
– поправљање режима малих вода, изводиће се наменским испуштањем
чисте воде из акумулација у периодима маловођа: гарантовани потоци низводно од акумулација
не смеју да буду мањи од количина које су потребне за задовољење потреба низводних
биоценоза (> 10%); зато се све акумулације, посебно оне у горњим деловима сливова,
рачунају и за те потребе, а опремају се селективним водозахватима, како би се и
за потребе водених екосистема испуштала вода најпожељнијег квалитета;
– смањење конфликата између коришћења енергетских ресурса
и заштите животне средине (воде, ваздуха, земљишта, насеља, становништва);
– перманентни мониторинг акумулација.
6.3.1. Постојеће и потенцијалне акумулације
На подручју Власина изграђене су две акумулације. Основни
подаци о њима дати су у наредној табели:
 

  
Грађене су у периоду 1946–49. године и представљају најстарије
вештачке акумулације у Србији. Засуте су вученим и суспендованим наносом
(0,5–2,0 m) и изложене благом загађењу отпадним водама.
Укупни хидроенергетски потенцијал система Власина износи
959х106мł/год. Од тога 723х106м3/год. спада у технички искористив
потенцијал. До сада је максимално искоришћено 357х106м3/год. Планира
се очување расположивог воденог ресурса и реализација – коришћење у хоризонту који
је већи од планираног (ł 20 година).
Саставни део овог Просторног плана јесте и списак потенцијалних
акумулација и мини акумулација за потребе МХЕ (Табеле 8, 22 и 22а). Током даљих
фаза планирања и пројектовања, дефинисаће се оптимални услови за њихову реализацију.

Површине су назначене као зоне које се резервишу, а у наредним
фазама израде планских докумената утврдиће се оптималне диспозиције система и ограничења
која се постављају (у поглављу Б.5, 5.5.2. Коришћење енергетских ресурса, у табелама
22. и 22а дат је табеларни приказ резервисаних локација за будуће МХЕ).
 
 

 
Ради
еколошких и амбијентално одговарајућих укључења водопривредних система у окружењу
и процене утицаја на средину, обавезна је израда претходних и детаљних анализа утицаја
и утврђивања услова и мера заштите за све предвиђене микролокације акумулација и
МХЕ.
6.4.
Ретензије
Овим
планом обезбеђује се усклађивање заштите, уређења, коришћења и развоја ретензија
обухваћеног подручја са техничко-технолошким решењем и условима који се успостављају
ради санитарно-техничке заштите подручја, акумулација и изворишта водоснабдевања.
Основни
задаци дугорочне заштите, уређења, коришћења и развоја ретензија су:
1.
прихватање и акумулирање тзв. великих киша са саобраћајница и критичних сливних
површина – пасивна одбрана од поплава;
2.
заштита и очување I класе водотокова и акумулација од загађења тзв. малим и киселим
кишама са угрожених подручја;
3.
прихватање и акумулирање отпадних вода у случају акцидента на постројењу за пречишћавање
отпадних вода (ППОВ);
4.
акумулирање вода за технолошке потребе;
5.
прихватање и акумулирање пречишћених вода са ППОВ.
Основни
принципи на којима се заснива решење развоја ретензија су:
–
вода за технолошке потребе биће по правилу захватана из:
–
вештачких ретензија за насеља Власина Рид, Власина Округлица и Власина Стојковићева,
–
водотокова (за сва насеља подручја Просторног плана, изузев Власина Рид, Власина
Округлица и Власина Стојковићева).
Технолошку
воду обавезно је рециркулисати:
–
третман отпадних вода у ретензијама:
–
све отпадне воде, затим атмосферске воде (само тзв. мале кише) са саобраћајница
у насељима Власина Рид, Власина Округлица и Власина Стојковићева, пречишћавају се
до нивоа И категорије водотока (механички, биолошки и терцијално);
–
пречишћавање воде са постројења за пречишћавање отпадних вода (и дела атмосферских
вода) немају реципијент у сливу постојећих река, већ се морају акумулисати у вештачке
ретензије – акумулације, и користити за: наводњавање, производњу вештачког снега,
прање улица, фонтане и сл.;
–
у случају престанка рада постројења (нестанак струје, квар и сл.) отпадне воде се
морају испуштати у акцидентну ретензију, а после нормализовања стања на постројењу,
воде из акцидентне ретензије се транспортују на процес пречишћавања. Акцидентна
ретензија се искључиво користи као: компензатор процеса, за заштиту човекове околине
од загађења из канализација и за изравнавање неревномерности дотока отпадних вода
из хотела;
–
транспорт воде из ретензија ће се обављати зависно од квалитета и врсте корисника
магистралним цевоводима и помоћу канализационе црпне станице (КЦС);
–
обезбеђеност испоруке технолошке воде из ретензија прилагођена је захтевима корисника
и реда је 80–97% (уз испуњење и др. услова);
–
перманентан мониторинг ретензија.
6.5.
Експлоатација минералних сировина
6.5.1.
Основна геолошка грађа, геолошка и хидрогеолошке особине подручја 
Подручје
обухваћено Просторним планом Власина налази се унутар геотектонске јединице која
се назива Српско-македонска маса. Одлика ове геотектонске целине је да је махом
изграђена од метаморфних стена палеозојске или чак прекамбријске старости, које
су испробијане млађим магматитима и прекривене продуктима површинског распадања.

Од
значајнијих инжењерско-геолошких појава на подручју обухваћеном Планом, могу се
издвојити неколико активних клизишта и нестабилних падина. Како се неке падине склоне
клижењу налазе у зонама постојећих и новопројектованих саобраћајница, потребно је
пре коначног дефинисања коридора обавити инжењерско-геолошко картирање, да би се
избегли додатни трошкови санације и одржавања.
Основне
хидрогеолошке карактеристике могу се претпоставити на основу познавања геолошке
грађе и структурно-текстурних особина присутних стена. У зависности од структуре
порозности и водопропустљивости стенских маса, у овом подручју се генерално могу
издвојити: збијени тип издани, пукотински, пукотинско-карстни тип издани и условно
„безводни" делови терена.
Збијени
тип издани формира се унутар алувијалних наслага. Присуство овакве издани утврђено
је истраживањима у алувиону Драговиштице јужно од подручја Плана. Овакав тип издани
је на истраживаном подручју формиран у оквиру алувијалних наслага Козједолске и
Љубатске реке. Како је, међутим, морфологија терена условила појаву танких и често
еродованих алувијалних седимената, овакве издани немају велики значај.
Велики
значај за експлоатацију и флаширање вода овде имају издани пукотинског типа. Пукотински
тип издани се образује унутар приповршинских распаднутих и тектонски поломљених
кристаластих шкриљаца, гранитоида, дацитских и кварцлатитских вулканита, као и хибридних
стена габроидног и амфиболитског састава. 
Ове
стене су током времена претрпеле оштећења услед ендогених фактора, као и процеса,
пре свега механичког, површинског распадања, с тим што коефицијент испуцалости нагло
опада са дубином. Тако су створени услови за формирање плитких пукотинских издани.
Како њихово распрострањење директно зависи од заступљености отворених шупљина, а
оно углавно не прелази 20 m, овако формиране издани су локалног простирања. Изузетак
су здробљене стене у раседним зонама, када се могу јавити значајне издани. 
6.5.2.
Минералне сировине
На
испитиваном подручју може се издвојити неколико појава минералних сировина. 
Од
металичних сировина вероватно највећи значај имају магнетитске минерализације у
стенама власинског комплекса, нарочито у хлоритским шкриљцима. На овим просторима
постоје трагови старих рударских радова, од којих су неки средњовековни, као они
северно од Божице, а неки потичу из времена Турака. За евентуалну експлоатацију
могу да буду значајна стара шљачишта код Црне Траве и Власина Округлице. Садржај
Фе у овим шљакама достиже и до 50%. Ради еколошких ограничења, локалитет код Власина
Округлице неће бити активиран. 
Од
неметала требало би забележити појаве азбеста и талка у серпентинитима. Ради се
о хидротермалним минерализацијама и, мада влакна азбеста местимично достижу дужину
и до 5 cm, резерве су минималне. Осим у серпентинитима, талк се јавља и у талкшистима,
мада се претпоставља да је и део талка из ових шкриљаца настао хидротермално.
У
графитичним шкриљцима лисинске серије концентрација графита је углавном безначајна,
али се локално могу појавити прослојци и сочива са повишеном концентрацијом. 
Мада
се простире ван истраживаног подручја, треба посветити пажњу фосфатном лежишту
„Лисина". Лежиште је везано за метапешчаре и настало је седиментогено таложењем
фосфорита. Каснијим регионалним метаморфизмом, уз додатно загревање утискивањем
магме, фосфорит је прекристалисао у апатит. Рудно тело са простире долином Божичке
реке од села Доња Лисина до Босилеграда у дужини од око 5 km, док му је просечна
ширина око 1 до 1,5 km (најновији подаци „Геозавода – ИМС"). Садржај Р2О5 достиже
и 19%. Фосфатна сировина има велики значај у производњи вештачких ђубрива, па тако
ово лежиште може да има велики значај за цео крај. 
Гранитоидни
масиви и сличне стене, имају значај за могућу експлоатацију грађевинског и евентуално
архитектонског камена. На подручју Плана постоје мајдани локалног значаја за које
је неопходно урадити анализе утицаја на животну средину и прибавити ажурне сагласности
пре доношења одлуке о њиховој експлоатацији или преради. 
На
подручју Предела изузетних одлика забрањује се експлоатација и прерада камена и
других сировина, док је на делу простора изван Предела могућа експлоатација само
уз претходно пажљиво обрађене анализе утицаја на животну средину и прибављене сагласности
надлежних институција Републике.
Привремена
позајмишта локалног камена за изградњу објеката на подручју Плана могу се предвидети
уз обавезну дозволу надлежних институција за заштиту природе и обавезне активности
рекултивације.
6.5.3.
Основна правила и принципи
На
основу геолошког састава и основних хидрогеолошких и инжењерско-геолошких карактеристика,
могу се констатовати следећи принципи:
–
литолошки састав и продукти површинског распадања (глиновити седименти) указују
на могућност формирања клизишта и нестабилних падина. Свако од евентуалних клизишта
(било активних, било умирених) треба третирати посебно, у зависности од њихове масе,
дубине клизне равни и њиховог положаја у односу на трасе саобраћајница или зона
предвиђених за урбанизацију;
–
уколико је квартарни покривач танак или изостаје, може се рећи да су и кристаласти
шкриљци и магматити подлога погодна за темељење свих врста објеката. Једино, у фази
детаљнијих истраживања, код шкриљаца треба обратити пажњу на однос падних углова
фолијације и површине терена;
–
са хидрогеолошког становишта ово је територија на којој преовлађују плитке издани
пукотинског типа, формиране у распаднутим приповршинским деловима стена. Како се
ради о подручју интересантном за експлоатацију чисте пијаће воде, треба посветити
посебну пажњу спречавању загађења коме су плитке издани подложне. Основни принцип
је контрола и висинско ограничавање било каквих грађевинских и сличних активности,
како би се квалитет ових вода очувао, изузимајући објекте за експлоатацију еолске
енергије; 
–
гранитоидне стене могу да буду употребљиве као технички или архитектонски камен,
али само ван подручја Предела посебних одлика. То се односи на адекватно обрађен
камен, јер га је нерентабилно транспортовати на велике удаљености у необрађеном
стању;
–
у фази израде пројеката обавити детаљнија инжењерско геолошка (нарочито у зонама
предвиђеним за изградњу, по коридорима саобраћајница и значајнијих инфраструктурних
објеката) и хидрогеолошка истраживања, како би се, са једне стране дефинисали услови
и ограничења за изградњу, а са друге, режим кретања и квалитет подземних вода за
водоснабдевање или флаширање. 
 
А.7. ЗАШТИТА И УНАПРЕЂЕЊЕ
ЖИВОТНЕ СРЕДИНЕ
 
Све
делатности које су присутне и које се планирају на подручју Власина изазивају одређене
утицаје на окружење. Пошто се ради о подручју на чијим ће појединим деловима активности
бити интензивније, односно простор бити интензивније коришћен, као полазна основа
за заштиту утврђују се посебни циљеви као концепт одрживог развоја /дат кроз тачку
2.1. у оквиру поглавља Циљеви/.
Стратегија
заштите животне средине простора Власине заснива се на основама концепта одрживог
развоја, полазећи од начела превенције и спречавања загађивања животне средине.
Под овим се подразумева обезбеђивање квалитетне животне средине, рационално коришћење
природних ресурса, заустављање даље деградације природне средине и очување природних
предела. 
Квалитетна
вода, биодиверзитет, еколошке и предеоне целине и релативно очуван пејсаж представљају
највећу вредност, ресурс и развојну шансу подручја Власина. Имајући ово у виду,
основни циљеви и задаци у планирању и уређењу подручја Власина могу се изразити
кроз следеће: 
–
заштита вода и водотока од загађивања и угрожавања водног режима. Под овим се подразумева
заштита и уређење водоизворишта и воде уопште уз упоредни одрживи развој туризма
и других планираних активности ради унапређења овог подручја; 
–
очување, заштита и унапређење природне средине подручја уз потпуну заштиту од свих
штетних утицаја деловања човека и деловања природних процеса;
–
развој туризма као комплементарне привредне активности водопривреди, уз пажљиво
одмеравање реалних капацитета простора и плански распоред интервенција у простору;
–
усмерен развој постојећих и нових активности по садржају и интензитету прилагођених
захтевима подручја и створеним и природним потенцијалима;
–
заштита природних и културних добара и вредности као најдрагоценијих елемената за
развој туризма. 
7.1.
Зонирање и ограничења подручја у функцији заштите животне средине
Овим
просторним планом, а у складу са релевантном законском регулативом, утврђени су
заједнички циљеви и задаци заштите, развоја и просторног уређења као и критеријуми
коришћења простора на подручју Власина.
Према
захтевима Закона о водама и другим прописима који регулишу заштиту вода и водног
земљишта, подручје Плана подељено је на сливне зоне. Због међусобне повезаности
и утицаја сливова у оквиру и ван граница Плана, начин заштите сливова је исти.
Унутар
сваке сливне зоне обележена су и успостављена следећа подручја заштите изворишта
водоснабдевања:
–
Подручје зоне непосредне санитарне заштите – овде се успоставља висок степен санитарне
заштите, који се спроводи строгим санитарним надзором и мерама техничке заштите;
–
Подручје уже зоне санитарне заштите – овде се успоставља режим санитарног надзора.
Забрањује се употреба средстава за заштиту биљака и минералног ђубрива, без претходне
педолошке анализе земљишта. Ограничава се обим економске експлоатације шума и утврђује
се на основу посебних услова коришћења, сагласно мерама заштите од ерозије, заштите
водног режима и сл.;
–
Подручје шире зоне санитарне заштите – овде се успоставља режим селективног санитарног
надзора. Коришћење и уређење пољопривредног и шумског земљишта и шума биће засновано
на прописима садржаним у Основама заштите, коришћења и уређења;
–
Подручје изван шире зоне санитарне заштите – На подручју изван шире зоне санитарне
заштите, потребно је примењивати опште мере заштите које важе за читаво подручје,
у смислу заштите од загађења воде, ваздуха и земљишта, заштите животне средине уопште,
природних и културних добара, контроле изградње и употребе стамбених и других објеката,
коришћење пољопривредног и шумског земљишта, одлагање отпада и др. 
Са
аспекта заштите природе и природних вредности подручје Власина испуњава услове за
заштиту као природно добро, сходно Закону о заштити животне средине, а с обзиром
на изузетна обележја биолошке разноврсности, амбијентално-пејсажне вредности и потребе
очувања трајности и квалитета природних ресурса.
На
основу израђене Студије о заштити Власинског језера са околином од стране Републичког
завода за заштиту природе и према одредбама важећег Закона о заштити животне средине,
на подручју Власина одређене су границе заштићеног природног добра – Предела изузетних
одлика Власина, где је при утврђивању намене и организације простора уважена чињеница
да се на простору овог природног добра примењује тростепени режим очувања и коришћења
природе:
–
на просторима резерватског карактера успоставља се режим заштите И степена, 
–
режим заштите II степена подразумева ограничено и строго контролисано коришћење
природних ресурса,
–
на осталом делу простора примењује се режим заштите III степена са селективним коришћењем
природних богатстава и контролисаним активностима у простору које су усклађене са
функцијама заштићеног природног добра. 
7.2.
Анализа могућих утицаја на животну средину 
Квалитет
животне средине на подручју Власине је задовољавајући. Проблеми загађености и нарушавања
квалитета елемената животне средине присутни су у ограниченом обиму. Управо због
тога, неопходно је да се при коришћењу простора и размештању активности у оквиру
Просторног плана очувају вредности животне средине на датом простору и да им се
да значај у будућем развоју. 
7.2.1.
Загађивање ваздуха
На
подручју Просторног плана може се констатовати да је присутан низак степен загађености
ваздуха, што указује на мали емисиони потенцијал присутних потенцијалних загађивача.
Процењује се, да ниво емисије таложних материја из ваздуха не би требало да утиче
на квалитет воде у акумулацији. Загађивање ваздуха настаје као последица рада неколико
мањих привредних објеката. Такође, загађивање ваздуха последица је грејања тј. рада
котларница централног грејања код јавних објеката и индивидуалних ложишта. Поред
привредних објеката и котларница, значајнији извор загађивања ваздуха је саобраћај.

7.2.2.
Загађивање вода
Највећи
загађивачи вода су постојећа насеља око Власинског језера. Санитарне отпадне воде
из насеља и отпадне воде из привредних објеката у знатној мери оптерећују воде и
доводе до погоршања квалитета. Ни једно сеоско насеље нема канализациону мрежу нити
заједничке септичке јаме, већ свако домаћинство има засебну септичку јаму. Поред
ових, одвијање саобраћаја представља још један извор загађења. Основни узрок загађивања
вода представља испуштање непречишћених отпадних вода у реципијенте. Загађивање
подземних вода је пре свега последица примене ђубрива, пестицида и хербицида у пољопривреди,
затим процеђивање са неуређених дивљих депонија отпада као и неадекватан третман
септичких јама у свим сеоским насељима.
7.2.3.
Загађивање земљишта 
Потенцијалне
изворе загађења земљишта у области пољопривреде представља неадекватна употреба
(по количини и врсти) агрохемијских средстава. Сточарска производња је битан фактор
загађења средине. У области газдовања шумским фондом, експлоатација на принципу
чисте сече доводи до поремећаја у пратећој флори која чини шумску биоценозу, као
и слабљења отпорности педолошког слоја на денундацију. Локалну појаву представља
лишћарење и бесправна сеча шуме. Земљиште на овом подручју угрожено је загађивањем
од вода и процеђивањем са депонија. 
7.2.4.
Проблем буке 
Проблеми
везани за буку нису заступљени у већој мери. Извори буке који потенцијално могу
допринети њеном повећању изнад дозвољеног нивоа везују се за околину привредних
објеката и оптерећеније деонице путева.
7.2.5.
Проблем отпада
Третман
комуналног отпада на подручју Власине је у садашњим условима незадовољавајући. Проблем
представља неадекватно одлагање комуналних отпадака и стварање дивљих депонија.
Сакупљање и превоз отпада врши комунална организација и обавља се само у туристичком
центру. Отпад се одлаже на неуређену депонију. У сеоским насељима не постоји организовано
сакупљање отпада. 
7.3.
Утицај система посебне намене на околину
Утицај
који површине и објекти посебне намене (водопривреда) врше на околину, могу бити
позитивни и негативни. Због тога је основни циљ доброг планирања водопривредних
система са акумулацијама да се пронађу решења којима се позитивни утицаји максимизирају,
а да се техничким решењима и одговарајућим управљањима неутралишу или смање негативни
утицаји на животну средину. 
Негативни
утицаји оваквих објеката огледају се највише у измени постојећег екосистема у зони
водоакумулације. То проузрокује стварање другачијих услова за развој водених екосистема
на подручју акумулације и измену постојеће биолошке разноврсности у простору акумулације
и најужем простору око ње. Такође, постоји потенцијална опасност од еутрофикације
језера, која у случају неадекватне или неефикасне контроле макронутријенте (фосфор,
азот) може да доведе до процеса старења акумулације. Та се опасност може отклонити
одговарајућим мерама санитације насеља и спровођењем мера пречишћавања отпадних
вода.
При
томе се полази од кључних критеријума заштите еколошког окружења, да се не сме смањити
биолошка разноврсност екосистема у зони утицаја, већ се, напротив, морају створити
услови за повећање биодиверзитета. У том смислу, заштитом и унапређењем шума, као
и даљим пошумљавањем врстама аутохтоних карактеристика, потребно је обезбедити равнотежу
еколошког система подручја Власина.
Изворишта
водоснабдевања и системи за дистрибуцију воде не изазивају негативне утицаје који
су карактеристични за низ других система. Ако се искључе неки утицаји који постоје
само након грађења, овакви системи немају никаквих негативних утицаја у домену буке,
вибрација, аерозагађења, емисија топлоте, зрачења, настајања отпадака итд. Постоје
извесни утицаји на водне режиме, на промену микроклиматских карактеристика у непосредној
околини акумулације и утицаја на тло али су сви ови утицаји незнатног обима.
7.4.
Заштита животне средине од утицаја саобраћаја
Када
је у питању одвијање саобраћаја на подручју Власине могу се идентификовати три кључна
еколошка проблема који се огледају, пре свега, у нивоу буке, загађивању ваздуха
и загађивању воде непосредне околине саобраћајница:
–
загађивање ваздуха које настаје као последица одвијања саобраћаја је један од критеријума
којим се дефинише однос пута и животне средине његовог окружења, 
–
бука представља један од просторно најосетљивијих утицаја које саобраћајница врши
на непосредну околину. Ниво буке на постојећој путној мрежи, при садашњем саобраћајном
оптерећењу, према подацима за сличне путеве, углавном не прекорачује дозвољене вредности,
–
загађивање површинских и подземних вода у близини пута настаје услед испирања загађених
површина пута атмосферским падавинама, расејавања и таложења прашине или због изливања
течних товара из возила, уколико није адекватно решено одводњавање пута. Према садашњем
стању одводњавања пута могућно је загађивање земљишта и вода у зони пута, односно
акумулирању загађујућих материја на околном земљишту. 
Смернице
за заштиту животне средине од утицаја саобраћаја обухватају:
–
обезбеђивање пратеће инфраструктуре у функцији санитарне заштите изворишта дуж магистралних,
регионалних и локалних путева у ужој зони санитарне заштите,
–
формирање заштитног појаса са високим и ниским растињем дуж магистралног пута М1-13
ради смањења аерозагађења,
–
санитарно-хигијенско уређење постојећих и планираних пратећих објеката: бензинских
пумпи, аутосервиса и сл., и
–
праћење спровођења мера заштите односно прописаних режима по зонама заштите изворишта
водоснабдевања, природних и културних добара.
У
циљу спречавања загађивања животне средине потребно је предузети одговарајуће мере
заштите. С обзиром на висок степен водозаштите Власинског језера, прописани су захтеви
према Закону о заштити животне средине, Закону о водама и др. и утврђене су заштитне
зоне.
Мере
заштите за ужу заштитну зону су:
–
друмски саобраћај, првенствено магистралног и регионалног ранга потпуно се забрањује
у непосредној околини језера, односно у ужој зони санитарне заштите;
–
као приоритетно, из уже зоне заштите треба изместити саобраћај са регионалног пута
Р122, а постојећу трасу режимски претворити у пут за безмоторни саобраћај, који
ће се користити за опслуживање туристичких садржаја и са уређеним пешачким зонама
према плановима уређења простора. Такође и деоницу магистралног пута М1-13 која
пролази јужно од језера кроз ужу зону заштите, изместити тако да обезбеди простор
у ширини од око 500 m дуж обода акумулације и тиме спречи неповољно деловање и хигијенску
исправност вода;
–
на свим јавним путевима на уласку у ужу зону заштите поставити видне забране превоза
и испуштања опасних и штетних материја као и других материјала у количинама које
могу трајно и у значајном обиму угрозити извориште водоснабдевања;
–
на језеру забранити саобраћај бензинских моторних чамаца или глисера, а дозвољава
се коришћење једрилица, чамаца на весла или електрични погон;
–
приступ маринама обезбедити приступним путевима уз прописивање режима коришћења
у ове сврхе који ће обезбедити потребну заштиту;
–
за заштиту од атмосферских и акцидентних отпадних вода планирати пратећу инфраструктуру
у смислу водонепропусних ригола, уређаја за прикупљање и одвођење штетних материја
и то на следећи начин:
–
атмосферске воде са саобраћајница које тангирају ужу зону санитарне заштите око
Власинског језера прихватити са горње стране саобраћајнице посебним падинским каналима-риголама
и даље их одводити до ретензије и преко сепаратора у канализациони систем,
–
даља заштита постићи ће се остављањем ободног канала са узводне стране пута за немоторни
саобраћај,
–
за регионални пут Р122 дуж Лисинског језера одвођење атмосферских вода обезбедити
по истом принципу, а нагиб планирати супротно од Божичке реке да би вода ушла у
ретензију, а не у реку, 
–
у широј зони заштите дуж магистралног пута М1-13, воду одводити гравитацијом тј.
природним падом до падинске риголе,
–
одвођење воде са површине планиране за хелиодром предвидети до сепаратора за масти
и уља који нема прелив и са одвожењем садржаја ван ових зона.
Заштита
самих саобраћајних коридора подразумева:
–
обезбеђивање одговарајуће ширине земљишног појаса (2–3 m према категорији пута)
као и хидрорегулацију,
–
уградња пропуста, ригола и канала у склопу саобраћајних профила, као и заштиту саобраћајница
од неповољних климатских утицаја прописаним техничким елементима (нагиб, радијус,
ширина),
–
за заштиту слободног профила саобраћајница обезбедити и ширину појаса поред јавних
путева: минимум 3 m без ограде и дрвећа, мерено од спољне ивице земљишног појаса,
а где је могуће ставити заштитно зеленило између коловоза и тротоара.
Саобраћајни
објекти (бензинске пумпе и сл.) морају задовољити хигијенско-техничке захтеве (неометан
прилаз, противпожарна заштита), а лоцирање предвидети ван примарног обилазног прстена:
у Црној Трави, Клисури и Вучеделцима, са међусобним растојањем око 25 km. За све
објекте је потребно прибавити еколошку сагласност од стране ресорног Министарства.
Локацију
робно-дистрибутивног центра за снабдевање туристичких пунктова, такође предвидети
ван примарног обилазног прстена због могућих штетних утицаја теретних возила на
квалитет воде, ваздуха и земљишта.
За
паркирање теретних возила обезбедити несметано скретање, без угрожавања саобраћаја
на јавном путу.
7.5.
Грађење на подручју Власине
Подручје
Власине је у досадашњем развоју изграђивано без адекватне планске контроле. Изградњом
стамбених, привредних и објеката за одмор и рекреацију, коришћењем простора у пољопривредне
и сточарске сврхе, и то највише по слободном нахођењу становника и оних који не
станују на овом простору, у новије време, довели су до тога да је заузета и ангажована
велика површина најдрагоценијег простора за развој туристичких делатности (зоне
за одмор и рекреацију су уз језеро, узурпирана је обала језера која је иначе јавно
добро). Према будућем карактеру подручја Власина, задатак планског уређења треба
да буде изградња уз строго поштовање планских предиспозиција и традиције грађења
на овом подручју.
Због
тога, као основни принцип треба истаћи императив: Забрањено је грађење на подручју
Власина осим на деловима обележеним као грађевинско подручје, уз обавезну сагласност
органа општинских управа у границама њихових општина, према решењима из овог плана.
Овим
планом дефинисан је начин коришћења постојећих и изградње планираних објеката за
одмор, са и без урбанистичке и грађевинске дозволе: 
–
они објекти за одмор који су изграђени на заштићеном земљишту (водно земљиште, путни
и други инфраструктурни коридори, пољопривредно и шумско земљиште, земљиште око
заштићених објеката природе и културе) на основу добијене грађевинске дозволе коју
је раније, пре израде Просторног плана издао надлежни орган у општини, задржаће
се уз неопходност поштовања посебних услова заштите који се односе на каналисање
и одвођење отпадних вода и одлагање чврстог отпада, као и других услова заштите
који ће кроз План бити прописани (на пример од Републичког завода за заштиту природе),и
спровођени преко надлежног органа у општини. На овим објектима не могу да се врше
даље грађевинске интервенције осим нужних радова текућег и инвестиционог одржавања;
–
изграђени објекти за одмор на заштићеном земљишту, без потребне урбанистичке и грађевинске
документације, не могу да буду легализовани односно да буду функционално повезани
на мрежу инфраструктуре. Изграђени на ризик инвеститора, ови објекти за одмор биће
подвргнути третману о коме ће да одлучи надлежни орган у општини;
–
неизграђеним објектима за одмор на заштићеном земљишту, за које је раније, пре израде
Просторног плана, надлежни орган у општини издао грађевинску дозволу (одобрење за
градњу), биће подвргнути преиспитивању усаглашености са решењима из овог плана;
–
објекти за одмор могу убудуће да се граде само у грађевинском подручју насеља или
махала које је плански дефинисано као грађевинско подручје.
Овај
план не подржава досадашњу праксу уситњавања парцела ради лакше продаје и брже изградње,
као ни урбани стил грађења. Није дозвољен принцип прекомерне искоришћености парцеле
и изградње непримерено великих и високих објеката на местима где то ни према правилима
градње ни према изгледу у простору није прихватљиво, нити је то прописима регулисано.

Овим
планом предвиђена је градња објеката за одмор на већим парцелама него што је то
било до сада, према условима из урбанистичких планова и пројеката које ће прописати
надлежни органи у општинама. 
Овај
услов нарочито се односи на делове подручја око Власинског језера, у зонама где
је дозвољена градња (на западној обали Власинског језера мин. 1.000 м2,
а на источној обали Власинског језера мин. 2.000 м2).
На
источној страни, у залеђу Власинског језера, планиране су резиденцијална и „регенсy"
зона у којима су предвиђене и веће површине парцела од наведених, какве посебни
објекати за одмор са пратећим садржајима и захтевају (у овим зонама предвиђени су
луксузни објекти на индивидуалним парцелама са пратећим садржајима за висок стандард
смештаја, боравка и услуга; резиденцијална зона предвиђена је за изградњу првенствено
објеката за одмор и рекреацију, на парцелама 0,25 ha до 1,0 ha, док је у „регенсy"
зони предвиђена изградња објеката мешовитих садржаја, на великим парцелама преко
0,2 ha, који би били у функцији услуга и сервиса првенствено за објекте у резиденцијалној
зони, али би имали и намену објеката за одмор). 
Ради
враћања идентитета Власини, неопходно је да се уради документација према евидентираним
особинама грађења на овом подручју која ће се понудити као обавезна подлога за пројектовање
у духу традиције. Такав приступ треба да обезбеди неки вид аутохтоности грађења
на Власини без угрожавања модерног израза у тумачењу стила овог краја. Код овога
треба имати у виду три главне врсте кућа према грађи, крову и укупном изгледу: приземна
кућа (колибара), сламна кућа на гредама и кућа са ћерамидом.
Овај
простор пружа велике могућности за изградњу „еколошких кућа” које се одликују смањеном
потрошњом енергије и воде, односно контролисаном производњом и рециклирањем отпада.
Искоришћавање природних, сада неискоришћених хидроенергетских ресурса и енергије
ветра била би допуна концепту „еколошких кућа”, а све у циљу заштите животне средине
и очувања природних необновљивих ресурса.
7.6.
Заштита животне средине од активности
Заштита
подручја Власина ради очувања и одрживе употребе вода као драгоценог ресурса и јавног
добра Србије не представља ограничење за друге активности које могу да се развијају
у коегзистенцији са посебном наменом Власине. То се пре свега односи на оне активности
које користе природу као основ развоја али које треба ту исту природу да чувају.
7.6.1.
Заштитне мере код туризма
Развој
туризма треба да буде заснован на природним предиспозицијама подручја Власина, али
никако не сме да угрози еколошки уравнотежене целине нити квалитете природног предела.
Ово се посебно односи на Власинско језеро и његово непосредно окружење, као јавно
добро од најширег значаја. Посебан задатак дефинсан овим Планом је развој туризма
који ће допринети атрактивности овог подручја у ширим размерама али који неће угрозити
посебну туристичку намену и природне еколошке капацитете и вредности подручја. На
Власини се могу организовати и популарисати само еколошки утемељени облици туризма,
па је то у дугорочном развоју значајна потенцијална предност овог подручја. Одмор
у еколошки очуваним, чистим и мирним срединама постаје све популарнији у међународним
туристичким кретањима.
7.6.2.
Заштитне мере код пољопривреде
Развој
пољопривреде на овом подручју високих еколошких потенцијала, захтева посебне мере
заштите. Заштита и уређење пољопривредног земљишта према савременим принципима одрживе
пољопривреде и усклађеног обима и начина коришћења пољопривредног земљишта са природним
условима и ограничењима локалне средине, представља основни циљ заштите животне
средине када је у питању пољопривреда. Да би се овај циљ остварио, потребно је иницирати
ревитализацију пољопривредне производње на савременим организационим и технолошким
принципима, строго еколошки контролисаним.
7.6.3.
Заштитне мере у енергетици
Инсистирати
на увођењу нових технологија производње електричне енергије, односно подизање електроенергетских
капацитета уз коришћење природних неискоришћених хидроенергетских ресурса (мини
хидроелектране) и енергије ветра (електране на погон ветра) које у знатној мери
могу да побољшају енергетску слику на Власини. У зони језера Власина предлаже се
да сви постојећи и планирани капацитети туристичког садржаја користе као основно
гориво течни нафтни гас, као квалитетно и еколошки чисто гориво. Треба избегавати
било коју врсту угља. 
7.6.4.
Заштитне мере у водопривреди
Воде
и њихова заштита су основни разлог за утврђивање посебне намене подручја Власина.
Заштита простора и сливних подручја површинских и подземних вода као и акумулација
на нивоу највишег еколошког квалитета, основни је циљ коришћења и заштите вода ради
развоја водопривреде. Окосница будућих система подручја Власина и регионалних система
за воду највишег квалитета, чине заштићена изворишта подземних и површинских вода.
Принцип је да се најпре до рационалних, еколошки прихватљивих граница, искористе
локална изворишта подземних и површинских вода, па се тек након тога регионалним
системима допрема само недостајућа количина воде. Приоритет у локалним извориштима
даје се изворима, уколико су квалитетни и ако се могу заштитити од загађења.
Еколошке
претензије подручја Власина захтевају висок степен прикупљања и одвођења отпадних
вода, што значи изградњу система који ће обезбедити висок квалитет животне средине
посебно у деловима интензивнијег коришћења. Ради остварења овог задатка, прикупљање
и одвођење отпадних вода у ужој зони санитарне заштите изводиће се јединственим
канализационим системом. У осталим насељима на подручју Плана, употребљене воде
из домаћинстава морају се прикупљати у санитарно обезбеђеним септичким јамама (без
прелива). Садржај септичких јама одвозиће се специјалним возилима на планиране депоније,
ван територије шире зоне санитарне заштите.
7.6.5.
Заштитне мере код привредних објеката 
Сви
планирани нови привредни објекти, као потенцијални загађивачи, морају задовољити
ниво квалитета животне средине према одговарајућим стандардима и прописаним нормама.
Потребно је у сва нова производна постројења уградити савремену технологију којом
ће се смањити штетно дејство, односно чијим радом емисија штетних материја неће
прелазити законом прописане нивое. При издавању услова, за све нове производне објекте
или реконструкцију постојећих, морају се обезбедити све потребне сагласности и урадити
анализа утицаја на животну средину. Инвестиционо-технички програми, у оквиру израде
идејних и главних пројеката, морају да садрже техничко-технолошка решења за минимизирање
емисије загађујућих материја у животну средину, а према важећим нормама и стандардима.
7.6.6.
Заштитне мере у шумарству
С
обзиром на количину и распрострањеност, шуме представљају један од основних еколошко-економских
фактора од кога зависи даљи успешан развој и други по значају природни ресурс Власинског
подручја. Задатак развоја шумарства на Власини је одрживи развој и унапређење шумарства
као активности која треба да потврди њен еколошко-економски идентитет у ширим регионалним
размерама. Заштита, уређење и коришћење шума подручја Власина извешће се преко побољшања
постојећег стања шума и преко повећане површине под шумом, пошумљавањем врстама
аутохтоних карактеристика. У зонама санитарне заштите обим економске експлоатације
шума утврђује се на основу посебних услова коришћења које ће прописати шумско-привредне
основе, сагласно мерама заштите од ерозије, заштите водног режима и сл.
7.7.
Третман чврстог отпада
Обзиром
на намену овог подручја, питање депоновања чврстог отпада мора бити решено у складу
са захтевима и важећом законском регулативом за поменуту област. Начин сакупљања
и одлагања комуналног отпада представља проблем који утиче на квалитет животне средине.

Овим
планом индицирана је локација за санитарно одлагање чврстог отпада на подручју источно
од Власинског језера. Прецизнија локација као и димензија и облик биће утврђени
посебном студијом и урбанистичким пројектом који ће утврдити надлежни орган СО Сурдулица.
Код прецизније локације мора да се води рачуна о потенцијалном загађењу вода, прописане
удаљености од насеља и од значајних пољопривредних и туристичких објеката. Локација
комуналне санитарне депоније не сме бити лоцирана у ужој и широј зони заштите водоизворишта.
7.8.
Управљање животном средином
Овим
просторним планом, а у складу са релевантном законском регулативом, утврђени су
заједнички циљеви и задаци заштите, развоја и просторног уређења као и критеријуми
коришћења простора на подручју Власина.
Према
захтевима Закона о водама и другим прописима који регулишу заштиту вода и водног
земљишта, подручје Плана подељено је на сливне зоне. Због међусобне повезаности
и утицаја сливова у оквиру и ван граница Плана, начин заштите сливова је исти.
Унутар
сваке сливне зоне обележена су и успостављена следећа подручја заштите изворишта
водоснабдевања:
–
Подручје зоне непосредне санитарне заштите – овде се успоставља висок степен санитарне
заштите, који се спроводи строгим санитарним надзором и мерама техничке заштите;
–
Подручје уже зоне санитарне заштите – овде се успоставља режим санитарног надзора.
Забрањује се употреба средстава за заштиту биљака и минералног ђубрива, без претходне
педолошке анализе земљишта. Ограничава се обим економске експлоатације шума и утврђује
се на основу посебних услова коришћења, сагласно мерама заштите од ерозије, заштите
водног режима и сл.;
–
Подручје шире зоне санитарне заштите – овде се успоставља режим селективног санитарног
надзора. Коришћење и уређење пољопривредног и шумског земљишта и шума биће засновано
на прописима садржаним у Основама заштите, коришћења и уређења;
–
Подручје изван шире зоне санитарне заштите – На подручју изван шире зоне санитарне
заштите, потребно је примењивати опште мере заштите које важе за читаво подручје,
у смислу заштите од загађења воде, ваздуха и земљишта, заштите животне средине уопште,
природних и културних добара, контроле изградње и употребе стамбених и других објеката,
коришћење пољопривредног и шумског земљишта, одлагање отпада и др. 
Са
аспекта заштите природе и природних вредности подручје Власина испуњава услове за
заштиту као природно добро, сходно Закону о заштити животне средине, а с обзиром
на изузетна обележја биолошке разноврсности, амбијентално-пејсажне вредности и потребе
очувања трајности и квалитета природних ресурса.
На
основу израђене Студије о заштити Власинског језера са околином од стране Републичког
завода за заштиту природе и према одредбама важећег Закона о заштити животне средине,
на подручју Власина одређене су границе заштићеног природног добра – Предела изузетних
одлика Власина, где је при утврђивању намене и организације простора уважена чињеница
да се на простору овог природног добра примењује тростепени режим очувања и коришћења
природе:
–
на просторима резерватског карактера успоставља се режим заштите И степена, 
–
режим заштите II степена подразумева ограничено и строго контролисано коришћење
природних ресурса,
–
на осталом делу простора примењује се режим заштите III степена са селективним коришћењем
природних богатстава и контролисаним активностима у простору које су усклађене са
функцијама заштићеног природног добра. 
7.2.
Анализа могућих утицаја на животну средину 
Квалитет
животне средине на подручју Власине је задовољавајући. Проблеми загађености и нарушавања
квалитета елемената животне средине присутни су у ограниченом обиму. Управо због
тога, неопходно је да се при коришћењу простора и размештању активности у оквиру
Просторног плана очувају вредности животне средине на датом простору и да им се
да значај у будућем развоју. 
7.2.1.
Загађивање ваздуха
На
подручју Просторног плана може се констатовати да је присутан низак степен загађености
ваздуха, што указује на мали емисиони потенцијал присутних потенцијалних загађивача.
Процењује се, да ниво емисије таложних материја из ваздуха не би требало да утиче
на квалитет воде у акумулацији. Загађивање ваздуха настаје као последица рада неколико
мањих привредних објеката. Такође, загађивање ваздуха последица је грејања тј. рада
котларница централног грејања код јавних објеката и индивидуалних ложишта. Поред
привредних објеката и котларница, значајнији извор загађивања ваздуха је саобраћај.

7.2.2.
Загађивање вода
Највећи
загађивачи вода су постојећа насеља око Власинског језера. Санитарне отпадне воде
из насеља и отпадне воде из привредних објеката у знатној мери оптерећују воде и
доводе до погоршања квалитета. Ни једно сеоско насеље нема канализациону мрежу нити
заједничке септичке јаме, већ свако домаћинство има засебну септичку јаму. Поред
ових, одвијање саобраћаја представља још један извор загађења. Основни узрок загађивања
вода представља испуштање непречишћених отпадних вода у реципијенте. Загађивање
подземних вода је пре свега последица примене ђубрива, пестицида и хербицида у пољопривреди,
затим процеђивање са неуређених дивљих депонија отпада као и неадекватан третман
септичких јама у свим сеоским насељима.
7.2.3.
Загађивање земљишта 
Потенцијалне
изворе загађења земљишта у области пољопривреде представља неадекватна употреба
(по количини и врсти) агрохемијских средстава. Сточарска производња је битан фактор
загађења средине. У области газдовања шумским фондом, експлоатација на принципу
чисте сече доводи до поремећаја у пратећој флори која чини шумску биоценозу, као
и слабљења отпорности педолошког слоја на денундацију. Локалну појаву представља
лишћарење и бесправна сеча шуме. Земљиште на овом подручју угрожено је загађивањем
од вода и процеђивањем са депонија. 
7.2.4.
Проблем буке 
Проблеми
везани за буку нису заступљени у већој мери. Извори буке који потенцијално могу
допринети њеном повећању изнад дозвољеног нивоа везују се за околину привредних
објеката и оптерећеније деонице путева.
7.2.5.
Проблем отпада
Третман
комуналног отпада на подручју Власине је у садашњим условима незадовољавајући. Проблем
представља неадекватно одлагање комуналних отпадака и стварање дивљих депонија.
Сакупљање и превоз отпада врши комунална организација и обавља се само у туристичком
центру. Отпад се одлаже на неуређену депонију. У сеоским насељима не постоји организовано
сакупљање отпада. 
7.3.
Утицај система посебне намене на околину
Утицај
који површине и објекти посебне намене (водопривреда) врше на околину, могу бити
позитивни и негативни. Због тога је основни циљ доброг планирања водопривредних
система са акумулацијама да се пронађу решења којима се позитивни утицаји максимизирају,
а да се техничким решењима и одговарајућим управљањима неутралишу или смање негативни
утицаји на животну средину. 
Негативни
утицаји оваквих објеката огледају се највише у измени постојећег екосистема у зони
водоакумулације. То проузрокује стварање другачијих услова за развој водених екосистема
на подручју акумулације и измену постојеће биолошке разноврсности у простору акумулације
и најужем простору око ње. Такође, постоји потенцијална опасност од еутрофикације
језера, која у случају неадекватне или неефикасне контроле макронутријенте (фосфор,
азот) може да доведе до процеса старења акумулације. Та се опасност може отклонити
одговарајућим мерама санитације насеља и спровођењем мера пречишћавања отпадних
вода.
При
томе се полази од кључних критеријума заштите еколошког окружења, да се не сме смањити
биолошка разноврсност екосистема у зони утицаја, већ се, напротив, морају створити
услови за повећање биодиверзитета. У том смислу, заштитом и унапређењем шума, као
и даљим пошумљавањем врстама аутохтоних карактеристика, потребно је обезбедити равнотежу
еколошког система подручја Власина.
Изворишта
водоснабдевања и системи за дистрибуцију воде не изазивају негативне утицаје који
су карактеристични за низ других система. Ако се искључе неки утицаји који постоје
само након грађења, овакви системи немају никаквих негативних утицаја у домену буке,
вибрација, аерозагађења, емисија топлоте, зрачења, настајања отпадака итд. Постоје
извесни утицаји на водне режиме, на промену микроклиматских карактеристика у непосредној
околини акумулације и утицаја на тло али су сви ови утицаји незнатног обима.
7.4.
Заштита животне средине од утицаја саобраћаја
Када
је у питању одвијање саобраћаја на подручју Власине могу се идентификовати три кључна
еколошка проблема који се огледају, пре свега, у нивоу буке, загађивању ваздуха
и загађивању воде непосредне околине саобраћајница:
–
загађивање ваздуха које настаје као последица одвијања саобраћаја је један од критеријума
којим се дефинише однос пута и животне средине његовог окружења, 
–
бука представља један од просторно најосетљивијих утицаја које саобраћајница врши
на непосредну околину. Ниво буке на постојећој путној мрежи, при садашњем саобраћајном
оптерећењу, према подацима за сличне путеве, углавном не прекорачује дозвољене вредности,
–
загађивање површинских и подземних вода у близини пута настаје услед испирања загађених
површина пута атмосферским падавинама, расејавања и таложења прашине или због изливања
течних товара из возила, уколико није адекватно решено одводњавање пута. Према садашњем
стању одводњавања пута могућно је загађивање земљишта и вода у зони пута, односно
акумулирању загађујућих материја на околном земљишту. 
Смернице
за заштиту животне средине од утицаја саобраћаја обухватају:
–
обезбеђивање пратеће инфраструктуре у функцији санитарне заштите изворишта дуж магистралних,
регионалних и локалних путева у ужој зони санитарне заштите,
–
формирање заштитног појаса са високим и ниским растињем дуж магистралног пута М1-13
ради смањења аерозагађења,
–
санитарно-хигијенско уређење постојећих и планираних пратећих објеката: бензинских
пумпи, аутосервиса и сл., и
–
праћење спровођења мера заштите односно прописаних режима по зонама заштите изворишта
водоснабдевања, природних и културних добара.
У
циљу спречавања загађивања животне средине потребно је предузети одговарајуће мере
заштите. С обзиром на висок степен водозаштите Власинског језера, прописани су захтеви
према Закону о заштити животне средине, Закону о водама и др. и утврђене су заштитне
зоне.
Мере
заштите за ужу заштитну зону су:
–
друмски саобраћај, првенствено магистралног и регионалног ранга потпуно се забрањује
у непосредној околини језера, односно у ужој зони санитарне заштите;
–
као приоритетно, из уже зоне заштите треба изместити саобраћај са регионалног пута
Р122, а постојећу трасу режимски претворити у пут за безмоторни саобраћај, који
ће се користити за опслуживање туристичких садржаја и са уређеним пешачким зонама
према плановима уређења простора. Такође и деоницу магистралног пута М1-13 која
пролази јужно од језера кроз ужу зону заштите, изместити тако да обезбеди простор
у ширини од око 500 m дуж обода акумулације и тиме спречи неповољно деловање и хигијенску
исправност вода;
–
на свим јавним путевима на уласку у ужу зону заштите поставити видне забране превоза
и испуштања опасних и штетних материја као и других материјала у количинама које
могу трајно и у значајном обиму угрозити извориште водоснабдевања;
–
на језеру забранити саобраћај бензинских моторних чамаца или глисера, а дозвољава
се коришћење једрилица, чамаца на весла или електрични погон;
–
приступ маринама обезбедити приступним путевима уз прописивање режима коришћења
у ове сврхе који ће обезбедити потребну заштиту;
–
за заштиту од атмосферских и акцидентних отпадних вода планирати пратећу инфраструктуру
у смислу водонепропусних ригола, уређаја за прикупљање и одвођење штетних материја
и то на следећи начин:
–
атмосферске воде са саобраћајница које тангирају ужу зону санитарне заштите око
Власинског језера прихватити са горње стране саобраћајнице посебним падинским каналима-риголама
и даље их одводити до ретензије и преко сепаратора у канализациони систем,
–
даља заштита постићи ће се остављањем ободног канала са узводне стране пута за немоторни
саобраћај,
–
за регионални пут Р122 дуж Лисинског језера одвођење атмосферских вода обезбедити
по истом принципу, а нагиб планирати супротно од Божичке реке да би вода ушла у
ретензију, а не у реку, 
–
у широј зони заштите дуж магистралног пута М1-13, воду одводити гравитацијом тј.
природним падом до падинске риголе,
–
одвођење воде са површине планиране за хелиодром предвидети до сепаратора за масти
и уља који нема прелив и са одвожењем садржаја ван ових зона.
Заштита
самих саобраћајних коридора подразумева:
–
обезбеђивање одговарајуће ширине земљишног појаса (2–3 m према категорији пута)
као и хидрорегулацију,
–
уградња пропуста, ригола и канала у склопу саобраћајних профила, као и заштиту саобраћајница
од неповољних климатских утицаја прописаним техничким елементима (нагиб, радијус,
ширина),
–
за заштиту слободног профила саобраћајница обезбедити и ширину појаса поред јавних
путева: минимум 3 m без ограде и дрвећа, мерено од спољне ивице земљишног појаса,
а где је могуће ставити заштитно зеленило између коловоза и тротоара.
Саобраћајни
објекти (бензинске пумпе и сл.) морају задовољити хигијенско-техничке захтеве (неометан
прилаз, противпожарна заштита), а лоцирање предвидети ван примарног обилазног прстена:
у Црној Трави, Клисури и Вучеделцима, са међусобним растојањем око 25 km. За све
објекте је потребно прибавити еколошку сагласност од стране ресорног Министарства.
Локацију
робно-дистрибутивног центра за снабдевање туристичких пунктова, такође предвидети
ван примарног обилазног прстена због могућих штетних утицаја теретних возила на
квалитет воде, ваздуха и земљишта.
За
паркирање теретних возила обезбедити несметано скретање, без угрожавања саобраћаја
на јавном путу.
7.5.
Грађење на подручју Власине
Подручје
Власине је у досадашњем развоју изграђивано без адекватне планске контроле. Изградњом
стамбених, привредних и објеката за одмор и рекреацију, коришћењем простора у пољопривредне
и сточарске сврхе, и то највише по слободном нахођењу становника и оних који не
станују на овом простору, у новије време, довели су до тога да је заузета и ангажована
велика површина најдрагоценијег простора за развој туристичких делатности (зоне
за одмор и рекреацију су уз језеро, узурпирана је обала језера која је иначе јавно
добро). Према будућем карактеру подручја Власина, задатак планског уређења треба
да буде изградња уз строго поштовање планских предиспозиција и традиције грађења
на овом подручју.
Због
тога, као основни принцип треба истаћи императив: Забрањено је грађење на подручју
Власина осим на деловима обележеним као грађевинско подручје, уз обавезну сагласност
органа општинских управа у границама њихових општина, према решењима из овог плана.
Овим
планом дефинисан је начин коришћења постојећих и изградње планираних објеката за
одмор, са и без урбанистичке и грађевинске дозволе: 
–
они објекти за одмор који су изграђени на заштићеном земљишту (водно земљиште, путни
и други инфраструктурни коридори, пољопривредно и шумско земљиште, земљиште око
заштићених објеката природе и културе) на основу добијене грађевинске дозволе коју
је раније, пре израде Просторног плана издао надлежни орган у општини, задржаће
се уз неопходност поштовања посебних услова заштите који се односе на каналисање
и одвођење отпадних вода и одлагање чврстог отпада, као и других услова заштите
који ће кроз План бити прописани (на пример од Републичког завода за заштиту природе),и
спровођени преко надлежног органа у општини. На овим објектима не могу да се врше
даље грађевинске интервенције осим нужних радова текућег и инвестиционог одржавања;
–
изграђени објекти за одмор на заштићеном земљишту, без потребне урбанистичке и грађевинске
документације, не могу да буду легализовани односно да буду функционално повезани
на мрежу инфраструктуре. Изграђени на ризик инвеститора, ови објекти за одмор биће
подвргнути третману о коме ће да одлучи надлежни орган у општини;
–
неизграђеним објектима за одмор на заштићеном земљишту, за које је раније, пре израде
Просторног плана, надлежни орган у општини издао грађевинску дозволу (одобрење за
градњу), биће подвргнути преиспитивању усаглашености са решењима из овог плана;
–
објекти за одмор могу убудуће да се граде само у грађевинском подручју насеља или
махала које је плански дефинисано као грађевинско подручје.
Овај
план не подржава досадашњу праксу уситњавања парцела ради лакше продаје и брже изградње,
као ни урбани стил грађења. Није дозвољен принцип прекомерне искоришћености парцеле
и изградње непримерено великих и високих објеката на местима где то ни према правилима
градње ни према изгледу у простору није прихватљиво, нити је то прописима регулисано.

Овим
планом предвиђена је градња објеката за одмор на већим парцелама него што је то
било до сада, према условима из урбанистичких планова и пројеката које ће прописати
надлежни органи у општинама. 
Овај
услов нарочито се односи на делове подручја око Власинског језера, у зонама где
је дозвољена градња (на западној обали Власинског језера мин. 1.000 m2,
а на источној обали Власинског језера мин. 2.000 m2).
На
источној страни, у залеђу Власинског језера, планиране су резиденцијална и „регенсy"
зона у којима су предвиђене и веће површине парцела од наведених, какве посебни
објекати за одмор са пратећим садржајима и захтевају (у овим зонама предвиђени су
луксузни објекти на индивидуалним парцелама са пратећим садржајима за висок стандард
смештаја, боравка и услуга; резиденцијална зона предвиђена је за изградњу првенствено
објеката за одмор и рекреацију, на парцелама 0,25 ha до 1,0 ha, док је у „регенсy"
зони предвиђена изградња објеката мешовитих садржаја, на великим парцелама преко
0,2 ha, који би били у функцији услуга и сервиса првенствено за објекте у резиденцијалној
зони, али би имали и намену објеката за одмор). 
Ради
враћања идентитета Власини, неопходно је да се уради документација према евидентираним
особинама грађења на овом подручју која ће се понудити као обавезна подлога за пројектовање
у духу традиције. Такав приступ треба да обезбеди неки вид аутохтоности грађења
на Власини без угрожавања модерног израза у тумачењу стила овог краја. Код овога
треба имати у виду три главне врсте кућа према грађи, крову и укупном изгледу: приземна
кућа (колибара), сламна кућа на гредама и кућа са ћерамидом.
Овај
простор пружа велике могућности за изградњу „еколошких кућа” које се одликују смањеном
потрошњом енергије и воде, односно контролисаном производњом и рециклирањем отпада.
Искоришћавање природних, сада неискоришћених хидроенергетских ресурса и енергије
ветра била би допуна концепту „еколошких кућа”, а све у циљу заштите животне средине
и очувања природних необновљивих ресурса.
7.6.
Заштита животне средине од активности
Заштита
подручја Власина ради очувања и одрживе употребе вода као драгоценог ресурса и јавног
добра Србије не представља ограничење за друге активности које могу да се развијају
у коегзистенцији са посебном наменом Власине. То се пре свега односи на оне активности
које користе природу као основ развоја али које треба ту исту природу да чувају.
7.6.1.
Заштитне мере код туризма
Развој
туризма треба да буде заснован на природним предиспозицијама подручја Власина, али
никако не сме да угрози еколошки уравнотежене целине нити квалитете природног предела.
Ово се посебно односи на Власинско језеро и његово непосредно окружење, као јавно
добро од најширег значаја. Посебан задатак дефинсан овим Планом је развој туризма
који ће допринети атрактивности овог подручја у ширим размерама али који неће угрозити
посебну туристичку намену и природне еколошке капацитете и вредности подручја. На
Власини се могу организовати и популарисати само еколошки утемељени облици туризма,
па је то у дугорочном развоју значајна потенцијална предност овог подручја. Одмор
у еколошки очуваним, чистим и мирним срединама постаје све популарнији у међународним
туристичким кретањима.
7.6.2.
Заштитне мере код пољопривреде
Развој
пољопривреде на овом подручју високих еколошких потенцијала, захтева посебне мере
заштите. Заштита и уређење пољопривредног земљишта према савременим принципима одрживе
пољопривреде и усклађеног обима и начина коришћења пољопривредног земљишта са природним
условима и ограничењима локалне средине, представља основни циљ заштите животне
средине када је у питању пољопривреда. Да би се овај циљ остварио, потребно је иницирати
ревитализацију пољопривредне производње на савременим организационим и технолошким
принципима, строго еколошки контролисаним.
7.6.3.
Заштитне мере у енергетици
Инсистирати
на увођењу нових технологија производње електричне енергије, односно подизање електроенергетских
капацитета уз коришћење природних неискоришћених хидроенергетских ресурса (мини
хидроелектране) и енергије ветра (електране на погон ветра) које у знатној мери
могу да побољшају енергетску слику на Власини. У зони језера Власина предлаже се
да сви постојећи и планирани капацитети туристичког садржаја користе као основно
гориво течни нафтни гас, као квалитетно и еколошки чисто гориво. Треба избегавати
било коју врсту угља. 
7.6.4.
Заштитне мере у водопривреди
Воде
и њихова заштита су основни разлог за утврђивање посебне намене подручја Власина.
Заштита простора и сливних подручја површинских и подземних вода као и акумулација
на нивоу највишег еколошког квалитета, основни је циљ коришћења и заштите вода ради
развоја водопривреде. Окосница будућих система подручја Власина и регионалних система
за воду највишег квалитета, чине заштићена изворишта подземних и површинских вода.
Принцип је да се најпре до рационалних, еколошки прихватљивих граница, искористе
локална изворишта подземних и површинских вода, па се тек након тога регионалним
системима допрема само недостајућа количина воде. Приоритет у локалним извориштима
даје се изворима, уколико су квалитетни и ако се могу заштитити од загађења.
Еколошке
претензије подручја Власина захтевају висок степен прикупљања и одвођења отпадних
вода, што значи изградњу система који ће обезбедити висок квалитет животне средине
посебно у деловима интензивнијег коришћења. Ради остварења овог задатка, прикупљање
и одвођење отпадних вода у ужој зони санитарне заштите изводиће се јединственим
канализационим системом. У осталим насељима на подручју Плана, употребљене воде
из домаћинстава морају се прикупљати у санитарно обезбеђеним септичким јамама (без
прелива). Садржај септичких јама одвозиће се специјалним возилима на планиране депоније,
ван територије шире зоне санитарне заштите.
7.6.5.
Заштитне мере код привредних објеката 
Сви
планирани нови привредни објекти, као потенцијални загађивачи, морају задовољити
ниво квалитета животне средине према одговарајућим стандардима и прописаним нормама.
Потребно је у сва нова производна постројења уградити савремену технологију којом
ће се смањити штетно дејство, односно чијим радом емисија штетних материја неће
прелазити законом прописане нивое. При издавању услова, за све нове производне објекте
или реконструкцију постојећих, морају се обезбедити све потребне сагласности и урадити
анализа утицаја на животну средину. Инвестиционо-технички програми, у оквиру израде
идејних и главних пројеката, морају да садрже техничко-технолошка решења за минимизирање
емисије загађујућих материја у животну средину, а према важећим нормама и стандардима.
7.6.6.
Заштитне мере у шумарству
С
обзиром на количину и распрострањеност, шуме представљају један од основних еколошко-економских
фактора од кога зависи даљи успешан развој и други по значају природни ресурс Власинског
подручја. Задатак развоја шумарства на Власини је одрживи развој и унапређење шумарства
као активности која треба да потврди њен еколошко-економски идентитет у ширим регионалним
размерама. Заштита, уређење и коришћење шума подручја Власина извешће се преко побољшања
постојећег стања шума и преко повећане површине под шумом, пошумљавањем врстама
аутохтоних карактеристика. У зонама санитарне заштите обим економске експлоатације
шума утврђује се на основу посебних услова коришћења које ће прописати шумско-привредне
основе, сагласно мерама заштите од ерозије, заштите водног режима и сл.
7.7.
Третман чврстог отпада
Обзиром
на намену овог подручја, питање депоновања чврстог отпада мора бити решено у складу
са захтевима и важећом законском регулативом за поменуту област. Начин сакупљања
и одлагања комуналног отпада представља проблем који утиче на квалитет животне средине.

Овим
планом индицирана је локација за санитарно одлагање чврстог отпада на подручју источно
од Власинског језера. Прецизнија локација као и димензија и облик биће утврђени
посебном студијом и урбанистичким пројектом који ће утврдити надлежни орган СО Сурдулица.
Код прецизније локације мора да се води рачуна о потенцијалном загађењу вода, прописане
удаљености од насеља и од значајних пољопривредних и туристичких објеката. Локација
комуналне санитарне депоније не сме бити лоцирана у ужој и широј зони заштите водоизворишта.
7.8.
Управљање животном срединомОвим просторним планом, а у складу са релевантном законском
регулативом, утврђени су заједнички циљеви и задаци заштите, развоја и просторног
уређења као и критеријуми коришћења простора на подручју Власина.
Према
захтевима Закона о водама и другим прописима који регулишу заштиту вода и водног
земљишта, подручје Плана подељено је на сливне зоне. Због међусобне повезаности
и утицаја сливова у оквиру и ван граница Плана, начин заштите сливова је исти.
Унутар
сваке сливне зоне обележена су и успостављена следећа подручја заштите изворишта
водоснабдевања:
–
Подручје зоне непосредне санитарне заштите – овде се успоставља висок степен санитарне
заштите, који се спроводи строгим санитарним надзором и мерама техничке заштите;
–
Подручје уже зоне санитарне заштите – овде се успоставља режим санитарног надзора.
Забрањује се употреба средстава за заштиту биљака и минералног ђубрива, без претходне
педолошке анализе земљишта. Ограничава се обим економске експлоатације шума и утврђује
се на основу посебних услова коришћења, сагласно мерама заштите од ерозије, заштите
водног режима и сл.;
–
Подручје шире зоне санитарне заштите – овде се успоставља режим селективног санитарног
надзора. Коришћење и уређење пољопривредног и шумског земљишта и шума биће засновано
на прописима садржаним у Основама заштите, коришћења и уређења;
–
Подручје изван шире зоне санитарне заштите – На подручју изван шире зоне санитарне
заштите, потребно је примењивати опште мере заштите које важе за читаво подручје,
у смислу заштите од загађења воде, ваздуха и земљишта, заштите животне средине уопште,
природних и културних добара, контроле изградње и употребе стамбених и других објеката,
коришћење пољопривредног и шумског земљишта, одлагање отпада и др. 
Са
аспекта заштите природе и природних вредности подручје Власина испуњава услове за
заштиту као природно добро, сходно Закону о заштити животне средине, а с обзиром
на изузетна обележја биолошке разноврсности, амбијентално-пејсажне вредности и потребе
очувања трајности и квалитета природних ресурса.
На
основу израђене Студије о заштити Власинског језера са околином од стране Републичког
завода за заштиту природе и према одредбама важећег Закона о заштити животне средине,
на подручју Власина одређене су границе заштићеног природног добра – Предела изузетних
одлика Власина, где је при утврђивању намене и организације простора уважена чињеница
да се на простору овог природног добра примењује тростепени режим очувања и коришћења
природе:
–
на просторима резерватског карактера успоставља се режим заштите И степена, 
–
режим заштите II степена подразумева ограничено и строго контролисано коришћење
природних ресурса,
–
на осталом делу простора примењује се режим заштите III степена са селективним коришћењем
природних богатстава и контролисаним активностима у простору које су усклађене са
функцијама заштићеног природног добра. 
7.2.
Анализа могућих утицаја на животну средину 
Квалитет
животне средине на подручју Власине је задовољавајући. Проблеми загађености и нарушавања
квалитета елемената животне средине присутни су у ограниченом обиму. Управо због
тога, неопходно је да се при коришћењу простора и размештању активности у оквиру
Просторног плана очувају вредности животне средине на датом простору и да им се
да значај у будућем развоју. 
7.2.1.
Загађивање ваздуха
На
подручју Просторног плана може се констатовати да је присутан низак степен загађености
ваздуха, што указује на мали емисиони потенцијал присутних потенцијалних загађивача.
Процењује се, да ниво емисије таложних материја из ваздуха не би требало да утиче
на квалитет воде у акумулацији. Загађивање ваздуха настаје као последица рада неколико
мањих привредних објеката. Такође, загађивање ваздуха последица је грејања тј. рада
котларница централног грејања код јавних објеката и индивидуалних ложишта. Поред
привредних објеката и котларница, значајнији извор загађивања ваздуха је саобраћај.

7.2.2.
Загађивање вода
Највећи
загађивачи вода су постојећа насеља око Власинског језера. Санитарне отпадне воде
из насеља и отпадне воде из привредних објеката у знатној мери оптерећују воде и
доводе до погоршања квалитета. Ни једно сеоско насеље нема канализациону мрежу нити
заједничке септичке јаме, већ свако домаћинство има засебну септичку јаму. Поред
ових, одвијање саобраћаја представља још један извор загађења. Основни узрок загађивања
вода представља испуштање непречишћених отпадних вода у реципијенте. Загађивање
подземних вода је пре свега последица примене ђубрива, пестицида и хербицида у пољопривреди,
затим процеђивање са неуређених дивљих депонија отпада као и неадекватан третман
септичких јама у свим сеоским насељима.
7.2.3.
Загађивање земљишта 
Потенцијалне
изворе загађења земљишта у области пољопривреде представља неадекватна употреба
(по количини и врсти) агрохемијских средстава. Сточарска производња је битан фактор
загађења средине. У области газдовања шумским фондом, експлоатација на принципу
чисте сече доводи до поремећаја у пратећој флори која чини шумску биоценозу, као
и слабљења отпорности педолошког слоја на денундацију. Локалну појаву представља
лишћарење и бесправна сеча шуме. Земљиште на овом подручју угрожено је загађивањем
од вода и процеђивањем са депонија. 
7.2.4.
Проблем буке 
Проблеми
везани за буку нису заступљени у већој мери. Извори буке који потенцијално могу
допринети њеном повећању изнад дозвољеног нивоа везују се за околину привредних
објеката и оптерећеније деонице путева.
7.2.5.
Проблем отпада
Третман
комуналног отпада на подручју Власине је у садашњим условима незадовољавајући. Проблем
представља неадекватно одлагање комуналних отпадака и стварање дивљих депонија.
Сакупљање и превоз отпада врши комунална организација и обавља се само у туристичком
центру. Отпад се одлаже на неуређену депонију. У сеоским насељима не постоји организовано
сакупљање отпада. 
7.3.
Утицај система посебне намене на околину
Утицај
који површине и објекти посебне намене (водопривреда) врше на околину, могу бити
позитивни и негативни. Због тога је основни циљ доброг планирања водопривредних
система са акумулацијама да се пронађу решења којима се позитивни утицаји максимизирају,
а да се техничким решењима и одговарајућим управљањима неутралишу или смање негативни
утицаји на животну средину. 
Негативни
утицаји оваквих објеката огледају се највише у измени постојећег екосистема у зони
водоакумулације. То проузрокује стварање другачијих услова за развој водених екосистема
на подручју акумулације и измену постојеће биолошке разноврсности у простору акумулације
и најужем простору око ње. Такође, постоји потенцијална опасност од еутрофикације
језера, која у случају неадекватне или неефикасне контроле макронутријенте (фосфор,
азот) може да доведе до процеса старења акумулације. Та се опасност може отклонити
одговарајућим мерама санитације насеља и спровођењем мера пречишћавања отпадних
вода.
При
томе се полази од кључних критеријума заштите еколошког окружења, да се не сме смањити
биолошка разноврсност екосистема у зони утицаја, већ се, напротив, морају створити
услови за повећање биодиверзитета. У том смислу, заштитом и унапређењем шума, као
и даљим пошумљавањем врстама аутохтоних карактеристика, потребно је обезбедити равнотежу
еколошког система подручја Власина.
Изворишта
водоснабдевања и системи за дистрибуцију воде не изазивају негативне утицаје који
су карактеристични за низ других система. Ако се искључе неки утицаји који постоје
само након грађења, овакви системи немају никаквих негативних утицаја у домену буке,
вибрација, аерозагађења, емисија топлоте, зрачења, настајања отпадака итд. Постоје
извесни утицаји на водне режиме, на промену микроклиматских карактеристика у непосредној
околини акумулације и утицаја на тло али су сви ови утицаји незнатног обима.
7.4.
Заштита животне средине од утицаја саобраћаја
Када
је у питању одвијање саобраћаја на подручју Власине могу се идентификовати три кључна
еколошка проблема који се огледају, пре свега, у нивоу буке, загађивању ваздуха
и загађивању воде непосредне околине саобраћајница:
–
загађивање ваздуха које настаје као последица одвијања саобраћаја је један од критеријума
којим се дефинише однос пута и животне средине његовог окружења, 
–
бука представља један од просторно најосетљивијих утицаја које саобраћајница врши
на непосредну околину. Ниво буке на постојећој путној мрежи, при садашњем саобраћајном
оптерећењу, према подацима за сличне путеве, углавном не прекорачује дозвољене вредности,
–
загађивање површинских и подземних вода у близини пута настаје услед испирања загађених
површина пута атмосферским падавинама, расејавања и таложења прашине или због изливања
течних товара из возила, уколико није адекватно решено одводњавање пута. Према садашњем
стању одводњавања пута могућно је загађивање земљишта и вода у зони пута, односно
акумулирању загађујућих материја на околном земљишту. 
Смернице
за заштиту животне средине од утицаја саобраћаја обухватају:
–
обезбеђивање пратеће инфраструктуре у функцији санитарне заштите изворишта дуж магистралних,
регионалних и локалних путева у ужој зони санитарне заштите,
–
формирање заштитног појаса са високим и ниским растињем дуж магистралног пута М1-13
ради смањења аерозагађења,
–
санитарно-хигијенско уређење постојећих и планираних пратећих објеката: бензинских
пумпи, аутосервиса и сл., и
–
праћење спровођења мера заштите односно прописаних режима по зонама заштите изворишта
водоснабдевања, природних и културних добара.
У
циљу спречавања загађивања животне средине потребно је предузети одговарајуће мере
заштите. С обзиром на висок степен водозаштите Власинског језера, прописани су захтеви
према Закону о заштити животне средине, Закону о водама и др. и утврђене су заштитне
зоне.
Мере
заштите за ужу заштитну зону су:
–
друмски саобраћај, првенствено магистралног и регионалног ранга потпуно се забрањује
у непосредној околини језера, односно у ужој зони санитарне заштите;
–
као приоритетно, из уже зоне заштите треба изместити саобраћај са регионалног пута
Р122, а постојећу трасу режимски претворити у пут за безмоторни саобраћај, који
ће се користити за опслуживање туристичких садржаја и са уређеним пешачким зонама
према плановима уређења простора. Такође и деоницу магистралног пута М1-13 која
пролази јужно од језера кроз ужу зону заштите, изместити тако да обезбеди простор
у ширини од око 500 m дуж обода акумулације и тиме спречи неповољно деловање и хигијенску
исправност вода;
–
на свим јавним путевима на уласку у ужу зону заштите поставити видне забране превоза
и испуштања опасних и штетних материја као и других материјала у количинама које
могу трајно и у значајном обиму угрозити извориште водоснабдевања;
–
на језеру забранити саобраћај бензинских моторних чамаца или глисера, а дозвољава
се коришћење једрилица, чамаца на весла или електрични погон;
–
приступ маринама обезбедити приступним путевима уз прописивање режима коришћења
у ове сврхе који ће обезбедити потребну заштиту;
–
за заштиту од атмосферских и акцидентних отпадних вода планирати пратећу инфраструктуру
у смислу водонепропусних ригола, уређаја за прикупљање и одвођење штетних материја
и то на следећи начин:
–
атмосферске воде са саобраћајница које тангирају ужу зону санитарне заштите око
Власинског језера прихватити са горње стране саобраћајнице посебним падинским каналима-риголама
и даље их одводити до ретензије и преко сепаратора у канализациони систем,
–
даља заштита постићи ће се остављањем ободног канала са узводне стране пута за немоторни
саобраћај,
–
за регионални пут Р122 дуж Лисинског језера одвођење атмосферских вода обезбедити
по истом принципу, а нагиб планирати супротно од Божичке реке да би вода ушла у
ретензију, а не у реку, 
–
у широј зони заштите дуж магистралног пута М1-13, воду одводити гравитацијом тј.
природним падом до падинске риголе,
–
одвођење воде са површине планиране за хелиодром предвидети до сепаратора за масти
и уља који нема прелив и са одвожењем садржаја ван ових зона.
Заштита
самих саобраћајних коридора подразумева:
–
обезбеђивање одговарајуће ширине земљишног појаса (2–3 m према категорији пута)
као и хидрорегулацију,
–
уградња пропуста, ригола и канала у склопу саобраћајних профила, као и заштиту саобраћајница
од неповољних климатских утицаја прописаним техничким елементима (нагиб, радијус,
ширина),
–
за заштиту слободног профила саобраћајница обезбедити и ширину појаса поред јавних
путева: минимум 3 m без ограде и дрвећа, мерено од спољне ивице земљишног појаса,
а где је могуће ставити заштитно зеленило између коловоза и тротоара.
Саобраћајни
објекти (бензинске пумпе и сл.) морају задовољити хигијенско-техничке захтеве (неометан
прилаз, противпожарна заштита), а лоцирање предвидети ван примарног обилазног прстена:
у Црној Трави, Клисури и Вучеделцима, са међусобним растојањем око 25 km. За све
објекте је потребно прибавити еколошку сагласност од стране ресорног Министарства.
Локацију
робно-дистрибутивног центра за снабдевање туристичких пунктова, такође предвидети
ван примарног обилазног прстена због могућих штетних утицаја теретних возила на
квалитет воде, ваздуха и земљишта.
За
паркирање теретних возила обезбедити несметано скретање, без угрожавања саобраћаја
на јавном путу.
7.5.
Грађење на подручју Власине
Подручје
Власине је у досадашњем развоју изграђивано без адекватне планске контроле. Изградњом
стамбених, привредних и објеката за одмор и рекреацију, коришћењем простора у пољопривредне
и сточарске сврхе, и то највише по слободном нахођењу становника и оних који не
станују на овом простору, у новије време, довели су до тога да је заузета и ангажована
велика површина најдрагоценијег простора за развој туристичких делатности (зоне
за одмор и рекреацију су уз језеро, узурпирана је обала језера која је иначе јавно
добро). Према будућем карактеру подручја Власина, задатак планског уређења треба
да буде изградња уз строго поштовање планских предиспозиција и традиције грађења
на овом подручју.
Због
тога, као основни принцип треба истаћи императив: Забрањено је грађење на подручју
Власина осим на деловима обележеним као грађевинско подручје, уз обавезну сагласност
органа општинских управа у границама њихових општина, према решењима из овог плана.
Овим
планом дефинисан је начин коришћења постојећих и изградње планираних објеката за
одмор, са и без урбанистичке и грађевинске дозволе: 
–
они објекти за одмор који су изграђени на заштићеном земљишту (водно земљиште, путни
и други инфраструктурни коридори, пољопривредно и шумско земљиште, земљиште око
заштићених објеката природе и културе) на основу добијене грађевинске дозволе коју
је раније, пре израде Просторног плана издао надлежни орган у општини, задржаће
се уз неопходност поштовања посебних услова заштите који се односе на каналисање
и одвођење отпадних вода и одлагање чврстог отпада, као и других услова заштите
који ће кроз План бити прописани (на пример од Републичког завода за заштиту природе),и
спровођени преко надлежног органа у општини. На овим објектима не могу да се врше
даље грађевинске интервенције осим нужних радова текућег и инвестиционог одржавања;
–
изграђени објекти за одмор на заштићеном земљишту, без потребне урбанистичке и грађевинске
документације, не могу да буду легализовани односно да буду функционално повезани
на мрежу инфраструктуре. Изграђени на ризик инвеститора, ови објекти за одмор биће
подвргнути третману о коме ће да одлучи надлежни орган у општини;
–
неизграђеним објектима за одмор на заштићеном земљишту, за које је раније, пре израде
Просторног плана, надлежни орган у општини издао грађевинску дозволу (одобрење за
градњу), биће подвргнути преиспитивању усаглашености са решењима из овог плана;
–
објекти за одмор могу убудуће да се граде само у грађевинском подручју насеља или
махала које је плански дефинисано као грађевинско подручје.
Овај
план не подржава досадашњу праксу уситњавања парцела ради лакше продаје и брже изградње,
као ни урбани стил грађења. Није дозвољен принцип прекомерне искоришћености парцеле
и изградње непримерено великих и високих објеката на местима где то ни према правилима
градње ни према изгледу у простору није прихватљиво, нити је то прописима регулисано.

Овим
планом предвиђена је градња објеката за одмор на већим парцелама него што је то
било до сада, према условима из урбанистичких планова и пројеката које ће прописати
надлежни органи у општинама. 
Овај
услов нарочито се односи на делове подручја око Власинског језера, у зонама где
је дозвољена градња (на западној обали Власинског језера мин. 1.000 m2,
а на источној обали Власинског језера мин. 2.000 m2).
На
источној страни, у залеђу Власинског језера, планиране су резиденцијална и „регенсy"
зона у којима су предвиђене и веће површине парцела од наведених, какве посебни
објекати за одмор са пратећим садржајима и захтевају (у овим зонама предвиђени су
луксузни објекти на индивидуалним парцелама са пратећим садржајима за висок стандард
смештаја, боравка и услуга; резиденцијална зона предвиђена је за изградњу првенствено
објеката за одмор и рекреацију, на парцелама 0,25 ha до 1,0 ha, док је у „регенсy"
зони предвиђена изградња објеката мешовитих садржаја, на великим парцелама преко
0,2 ha, који би били у функцији услуга и сервиса првенствено за објекте у резиденцијалној
зони, али би имали и намену објеката за одмор). 
Ради
враћања идентитета Власини, неопходно је да се уради документација према евидентираним
особинама грађења на овом подручју која ће се понудити као обавезна подлога за пројектовање
у духу традиције. Такав приступ треба да обезбеди неки вид аутохтоности грађења
на Власини без угрожавања модерног израза у тумачењу стила овог краја. Код овога
треба имати у виду три главне врсте кућа према грађи, крову и укупном изгледу: приземна
кућа (колибара), сламна кућа на гредама и кућа са ћерамидом.
Овај
простор пружа велике могућности за изградњу „еколошких кућа” које се одликују смањеном
потрошњом енергије и воде, односно контролисаном производњом и рециклирањем отпада.
Искоришћавање природних, сада неискоришћених хидроенергетских ресурса и енергије
ветра била би допуна концепту „еколошких кућа”, а све у циљу заштите животне средине
и очувања природних необновљивих ресурса.
7.6.
Заштита животне средине од активности
Заштита
подручја Власина ради очувања и одрживе употребе вода као драгоценог ресурса и јавног
добра Србије не представља ограничење за друге активности које могу да се развијају
у коегзистенцији са посебном наменом Власине. То се пре свега односи на оне активности
које користе природу као основ развоја али које треба ту исту природу да чувају.
7.6.1.
Заштитне мере код туризма
Развој
туризма треба да буде заснован на природним предиспозицијама подручја Власина, али
никако не сме да угрози еколошки уравнотежене целине нити квалитете природног предела.
Ово се посебно односи на Власинско језеро и његово непосредно окружење, као јавно
добро од најширег значаја. Посебан задатак дефинсан овим Планом је развој туризма
који ће допринети атрактивности овог подручја у ширим размерама али који неће угрозити
посебну туристичку намену и природне еколошке капацитете и вредности подручја. На
Власини се могу организовати и популарисати само еколошки утемељени облици туризма,
па је то у дугорочном развоју значајна потенцијална предност овог подручја. Одмор
у еколошки очуваним, чистим и мирним срединама постаје све популарнији у међународним
туристичким кретањима.
7.6.2.
Заштитне мере код пољопривреде
Развој
пољопривреде на овом подручју високих еколошких потенцијала, захтева посебне мере
заштите. Заштита и уређење пољопривредног земљишта према савременим принципима одрживе
пољопривреде и усклађеног обима и начина коришћења пољопривредног земљишта са природним
условима и ограничењима локалне средине, представља основни циљ заштите животне
средине када је у питању пољопривреда. Да би се овај циљ остварио, потребно је иницирати
ревитализацију пољопривредне производње на савременим организационим и технолошким
принципима, строго еколошки контролисаним.
7.6.3.
Заштитне мере у енергетици
Инсистирати
на увођењу нових технологија производње електричне енергије, односно подизање електроенергетских
капацитета уз коришћење природних неискоришћених хидроенергетских ресурса (мини
хидроелектране) и енергије ветра (електране на погон ветра) које у знатној мери
могу да побољшају енергетску слику на Власини. У зони језера Власина предлаже се
да сви постојећи и планирани капацитети туристичког садржаја користе као основно
гориво течни нафтни гас, као квалитетно и еколошки чисто гориво. Треба избегавати
било коју врсту угља. 
7.6.4.
Заштитне мере у водопривреди
Воде
и њихова заштита су основни разлог за утврђивање посебне намене подручја Власина.
Заштита простора и сливних подручја површинских и подземних вода као и акумулација
на нивоу највишег еколошког квалитета, основни је циљ коришћења и заштите вода ради
развоја водопривреде. Окосница будућих система подручја Власина и регионалних система
за воду највишег квалитета, чине заштићена изворишта подземних и површинских вода.
Принцип је да се најпре до рационалних, еколошки прихватљивих граница, искористе
локална изворишта подземних и површинских вода, па се тек након тога регионалним
системима допрема само недостајућа количина воде. Приоритет у локалним извориштима
даје се изворима, уколико су квалитетни и ако се могу заштитити од загађења.
Еколошке
претензије подручја Власина захтевају висок степен прикупљања и одвођења отпадних
вода, што значи изградњу система који ће обезбедити висок квалитет животне средине
посебно у деловима интензивнијег коришћења. Ради остварења овог задатка, прикупљање
и одвођење отпадних вода у ужој зони санитарне заштите изводиће се јединственим
канализационим системом. У осталим насељима на подручју Плана, употребљене воде
из домаћинстава морају се прикупљати у санитарно обезбеђеним септичким јамама (без
прелива). Садржај септичких јама одвозиће се специјалним возилима на планиране депоније,
ван територије шире зоне санитарне заштите.
7.6.5.
Заштитне мере код привредних објеката 
Сви
планирани нови привредни објекти, као потенцијални загађивачи, морају задовољити
ниво квалитета животне средине према одговарајућим стандардима и прописаним нормама.
Потребно је у сва нова производна постројења уградити савремену технологију којом
ће се смањити штетно дејство, односно чијим радом емисија штетних материја неће
прелазити законом прописане нивое. При издавању услова, за све нове производне објекте
или реконструкцију постојећих, морају се обезбедити све потребне сагласности и урадити
анализа утицаја на животну средину. Инвестиционо-технички програми, у оквиру израде
идејних и главних пројеката, морају да садрже техничко-технолошка решења за минимизирање
емисије загађујућих материја у животну средину, а према важећим нормама и стандардима.
7.6.6.
Заштитне мере у шумарству
С
обзиром на количину и распрострањеност, шуме представљају један од основних еколошко-економских
фактора од кога зависи даљи успешан развој и други по значају природни ресурс Власинског
подручја. Задатак развоја шумарства на Власини је одрживи развој и унапређење шумарства
као активности која треба да потврди њен еколошко-економски идентитет у ширим регионалним
размерама. Заштита, уређење и коришћење шума подручја Власина извешће се преко побољшања
постојећег стања шума и преко повећане површине под шумом, пошумљавањем врстама
аутохтоних карактеристика. У зонама санитарне заштите обим економске експлоатације
шума утврђује се на основу посебних услова коришћења које ће прописати шумско-привредне
основе, сагласно мерама заштите од ерозије, заштите водног режима и сл.
7.7.
Третман чврстог отпада
Обзиром
на намену овог подручја, питање депоновања чврстог отпада мора бити решено у складу
са захтевима и важећом законском регулативом за поменуту област. Начин сакупљања
и одлагања комуналног отпада представља проблем који утиче на квалитет животне средине.

Овим
планом индицирана је локација за санитарно одлагање чврстог отпада на подручју источно
од Власинског језера. Прецизнија локација као и димензија и облик биће утврђени
посебном студијом и урбанистичким пројектом који ће утврдити надлежни орган СО Сурдулица.
Код прецизније локације мора да се води рачуна о потенцијалном загађењу вода, прописане
удаљености од насеља и од значајних пољопривредних и туристичких објеката. Локација
комуналне санитарне депоније не сме бити лоцирана у ужој и широј зони заштите водоизворишта.
7.8.
Управљање животном срединомУспостављање система мониторинга је један од приоритетних
задатака, како би се све предложене мере заштите животне средине могле успешно имплементирати
у пракси. Потребно је обезбедити континуирано праћење стања елемената животне средине
и активности у простору, јер би се увођењем контроле створила могућност за рационалним
управљањем. Због тога, на подручју Власина потребно је успоставити стационарну мониторинг
истраживачку станицу на посебно одабраном локалитету у непосредној близини обале
језера.
Подизање
информисаности и образовања становништва о еколошким проблемима, као и већем учешћу
јавности у доношењу одлука у погледу мера за заштиту животне средине, представља
следећи елемент управљања животном средином. Неопходно је примењивати програм развоја
система комуникације са грађанима по питањима заштите животне средине, укључујући
доступност информација о животној средини на основу Архуске конвенције. Ово подразумева
и укључивање јавности у доношење одлука по питањима заштите животне средине.
Институционално
јачање служби за заштиту животне средине при општини има за циљ стварање основе
за предузимање конкретних активности у решавању еколошких проблема овог подручја.
Потребно је адекватно ојачати и технички опремити службу која ће бити у функцији
контроле и управљања животном средином, и обезбедити партнерство свим заинтересованим
странама у решавању проблема заштите. 

 

А.8. ЗАШТИТА И УНАПРЕЂЕЊЕ
ПРИРОДНИХ И КУЛТУРНИХ ВРЕДНОСТИ
 
Подручје изузетних природних квалитета и дуге историје насељавања
и традиције, Власина има и вредности које се сматрају посебним и уживају заштиту,
али и захтевају посебно пажљиво уређење и унапређење.
8.1. Заштита природних вредности
Просторним планом Републике Србије подручје Власина одређено
је за подручје заштите посебних природних вредности које је битно за утврђивање
режима коришћења и намену на националном нивоу, при чему је утврђена обавеза дефинисања
статуса, просторног обухвата и режима заштите подручја у планском периоду.
Подручје Власине испуњава услове за заштиту као природно
добро, сходно Закону о заштити животне средине, с обзиром на изузетна обележја биолошке
(специјске и екосистемске) разноврсности (око 1.000 врста васкуларних биљака,
60 биљних заједница, 170 врста птица, 30 врста сисара, 7 врста гмизаваца, 11 врста
водоземаца, 19 врста риба и др.), импресивне амбијентално-пејсажне вредности и потребе
очувања трајности и квалитета есенцијалних природних ресурса.
Рекогносцирањем шире околине Власинског језера регистровано
је станиште текунице северно од села Божица (југоисточно од Власинског језера).
Ради се о врсти која има статус природне реткости и налази се на прелиминарној листи
врста кичмењака за Црвену књигу Србије.
Ради установљења подручја Власине за заштићено природно
добро, очување његових специфичних и битних природњачких и културно-историјских
обележја и вредности, складног, контролисаног коришћења природних ресурса и укупних
(урбанистичких, саобраћајних, туристичких и других) потенцијала простора, треба
резервисати релевантни простор у границама Плана, на територијама катастарских општина:
Власина Рид, Власина Стојковићева, Власина Округлица, Клисура, Колуница, Грознатовци,
Драјинци, Божица, Топли Дол, Топли До, Варденик, Горње Романовце и Вучеделце на
подручју општине Сурдулица, део катастарске општине Црна Трава на подручју општине
Црна Трава и делова катастарских општина Горња Лисина и Доња Ржана на територији
општине Босилеград. 
Завод за заштиту природе Србије припремио је стручну документацију
за проглашење подручја Власина као природног добра – Предела изузетних одлика. Према
овом предлогу предвиђен је велики број локалитета са режимом у I и II степену заштите.
Најстрожијим режимом обухваћено је око 6% природног добра, а у II степену заштите
око 22%.
Према мотивима проглашења и циљевима заштите, Предео изузетних
одлика носи карактеристике категорије V (заштићени предео) међународне (IUCN) класификације
заштићених подручја. Дефинитивно утврђивање законске форме заштите и граница подручја,
режима заштите и њихове просторне дистрибуције, субјеката управљања подручјем, у
домену је законских овлашћења и стручних компетенција Завода за заштиту природе
Србије. С обзиром на величину, сложеност функција и укупни значај подручја Власина,
доношење акта о стављању под заштиту је у надлежности Владе Републике Србије.
Предео изузетних одлика „Власина" чине функционално
повезане природне и предеоне целине које су условно, у циљу ефикаснијег планирања
и могућности спровођења заштитних мера, разграничене на више мањих целина и локалитета.
При утврђивању намене и организације простора, уважена је
чињеница да се на подручју Власине предложеног за Предео изузетних одлика „Власина"
примењује тростепени режим очувања и коришћења природе, према одредбама Закона о
заштити животне средине.
Имајући у виду посебне природне и створене вредности подручја
Власина, као и специфичне потребе за њиховом заштитом, прописане су мере заштите
природе и животне средине за цело природно добро, а посебно и за површине и локалитете
у режиму I и II степена заштите. 
За цело природно добро прописују се мере заштите којима
се забрањује:
– депоновање било каквих отпадних и опасних материја (смећа,
грађевинског шута и др.) на целом природном добру;
– испуштање било каквих отпадних, опасних и штетних материја
у водотоке, 
– уништавање постојећих екосистема;
– било какво коришћње тресетних острва;
– транспорт опасних и штетних материја по језеру;
– кретање пловила по језеру уз коришћење мотора са унутрашњим
сагоревањем, 
– измена геоморфолошких карактеристика природног добра;
– експлоатација минералних сировина;
– риболов без одговарајуће дозволе;
– лов из чамца;
– камповање, осим на уређеној и опремљеној локацији која
ће бити предвиђена одговарајућим планским актом;
– коришћење шумских, као јавних путева;
– изградња пропусних септичких јама;
– изградња објеката, осим инфраструктуре, изван планском
документацијом дефинисаних грађевинских подручја;
– изградња ограда око објеката за одмор;
– изградња далековода;
– изградња нових путева у приобаљу језера;
– уношење алохтоних врста;
– сакупљање и узнемиравање ретких и угрожених биљних и животињских
врста;
– сакупање биљних и животињских врста, осим ако то није
регулисано прописима о њиховом пројекту;
– преоравање планинских пашњака;
– формирање вештачких ливада на влажним стаништима;
– промена режима протока (осим антиерозивних радова) и квалитета
површинских и подземних вода;
– постављање индивидуалних и јавних пловних објеката намењених
становању, угоститељству и сл.;
– паљење вегетације;
– изградња објеката који се по свом спољном изгледу не уклапају
у традиционалну архитектуру;
– извођење било каквих радова и активности које могу у већој
или мањој мери и на било који начин да доведу до деградације природног добра. 
Извођење радова на санацији, рекултивацији и озелењавању
су услов за добијање употребне дозволе. 
Границе и локације ових простора означене су на Рефералној
карти III.
 

 
Режимом И степена заштите обухваћена је површина од око
800,83,00 ha, што представља 5,99% површине природног добра (13.349,85 ha).
Овим режимом заштите се на подручју природног добра Власина
обухватају простори значајни са флористичког, фитоценолошког, фаунистичког, биогеографског
и амбијенталног становишта, као и станишта најређих и најугроженијих биљних и животињских
врста, односно врста које поред специфичних биоценоза представљају значајан елеменат
темељног феномена заштићеног простора.
Велики број регистровних врста је заштићено Уредбом о заштити
природних реткости, а део се налази и на предложеним листама за упис у Црвене књиге
флоре и фауне Србије, док су неке обухваћене Црвеном књигом флоре Србије 1 (ишчезли
и угрожени таксони). Самим тим, адекватна заштита конкретних врста и њихових станишта
као и спровођење најстрожијих мера у начину газдовања, представља основу покушаја
елиминације или што већег ублажавања негативних ефеката антропогених утицаја.
Режимом И степена заштите утврђује се забрана коришћења
природних богатстава и искључење свих активности и облика коришћења простора, осим
праћења стања, научних истраживања и контролисане едукације.
Локалитети (резевати) са установљеним режимом И степена
заштите:
1. Полуострво Дуги Дел
2. Острво Дуги Дел
3. Острво Страторија
4. Блато
5. Делнице
6. Стевановски поток
7. Власинка
8. Цвејин сењак
9. Вртоп
10. Власина – Поломска река.
У режиму I степена заштите биће и сва нова тресетна острва
од тренутка када се појаве на површини језера. 
 

 

8.1.2. Природне реткости
Обухватају све ретке, проређене и угрожене биљне и животињске
врсте у складу са законом којим се утврђује заштита природе, шума и ловне дивљачи.
На подручју обухваћеном овим Планом, статус природне реткости имају:
А. Флора:
Росуља – Drosera 
rotunifolis L..
Маљава Бреза – 
Betula pubescens Errh
Б. Фауна:
Сива чапља – 
Ardea cinerea
Бела Рода – 
Ciconia ciconia
Ћубаста пловка – Aytya 
fuligula.
За заштиту природних реткости на подручју Власине треба
предузети следеће мере: 
– заштићене дрвенасте биљне врсте не смеју се сећи и ломити,
њихов подмладак чупати и на други начин уништавати, стабла се не смеју засецати
нити љуштити, а зељасте заштићене врсте флоре не смеју се чупати, кидати, газити
и на други начин уништавати, не смеју се брати цветови ових биљака, нити вадити
њихово корење;
– заштићене врсте фауне не смеју се ловити, хватати, нити
на други начин уништавати и растеривати, јаја и младунци ових врста не смеју се
дирати, узимати и убијати, гнезда, легла и хранилишта животињских врста не смеју
се растурати, уклањати и на други начин деградирати;
– на површинама које представљају налазишта ретких биљних
врста могу се вршити радови и интервенције у циљу побољшања еколошких услова, техничке
заштите и презентације у циљу побољшања еколошких услова, техниче заштите и презентације
ових врста (просветљавање састојине, сузбијање конкурентских врста, спречавање ерозивних
процеса, борба против болести и санација, ограђивање налазишта, засађивање, засејавање,
евентуално препокривање, постављање информативних и упозоравајућих ознака и др.);

– у резерватима под заштитом спровешће се радови санације
деградираних површина, вегетација ће се обнављати аутохтоним врстама и опремити
простор информатиком и објектима намењеним посетиоцима (опрема и места за одмор,
павиљони, видиковци и сл.); 
– мере заштите предела посебних природних одлика и лепоте
одређиваће се сагласно општим и посебним мерама заштите осталих посебних природних
вредности и непокретних културних добара. У складу са условима утврђеним овим планом,
могу се успостављати ловно-узгојни и ловно-научни резервати. 
8.1.3. Природни споменици
Златна буква која се налази испод једног потока Величове
махале представља посебан куриозитет. Ово стабло са жутом бојом лишћа у горњем делу
крошње представља једини познати примерак овакве дендролошке појаве.
8.1.4. Природне целине
У пашњачкој зони најрепрезентативнији су локалитети са израженим
специфичностима у категорији ENDANGERED односно угрожена врста.
Зона II степена заштите
У просторима под режимом II степена заштите прописује се
ограничено и строго контролисано коришћење природних ресурса, а дозвољавају се само
активности које омогућавају унапређење стања и презентацију природног добра без
последица по његове примарне вредности. 
Овим степеном заштите на подручју Власине обухватају се
више – мање изоловане енклаве нарочитих вредности природног комплекса и атрактивних
амбијенталних обележја, која иако у одређеном степену имају карактеристике које
их приближавају првом степену заштите. Ради већег антропогеног дејства, у случају
нарушавања природних карактеристика, захтевају примену активних мера заштите. Услед
тога као и због нужности интервенција у циљу очувања природних вредности, поједини
делови овог добра штите се у зони другог степена заштите. 
Овим режимом обухваћено је око 2,968,21ha или 22,23% површине
заштићеног подручја.
Зоне са установљеним режимом II степена заштите:
11. Власинско језеро са приобалним појасом од 10 
m ширине
12. Блато 
13. Братанов Дел
14. Делнице
15. Велики Чемерник – Кула
16. Мали Чемерник – Шанци 
17. Јевина утрина – Јелички рид 
18. Вртоп
19. Клисура Вучје реке.
На подручју у режиму II степена заштите прописују се поред
општих и мере којима је забрањено: 
– експлоатисати тресетне наслаге;
– сакупљање биљних и животињских врста;
– лов и риболов;
– напасање стоке;
– формирање кампова и било каква изградња инфраструктуре
и објеката;
– употреба вештачких ђубрива, пестицида и других хемијских
материја;
– преоравање пашњака и ливада и формирање нових обрадивих
површина;
– каптирање извора;
– сеча шума на горњој шумској граници и неконтролисана експлоатација
шуме испод ове границе;
– експлоатација површинских и подземних вода на начин који
није усклађен са Водопривредном основом.
 

 
Зона
III степена заштите
У
подручјима на којима се успоставља III степен заштите површине око 9,580,81 ha или
71,77% површине заштићеног подручја утврђује се селективно и ограничено коришћење
природних богатстава уз контролисане интервенције и активности у простору уколико
су у складу са функцијама заштићеног природног добра. Дозвољене су радње које су
везане за наслеђене традиционалне облике обављања привредних делатности и становања,
укључујући и контролисан и еколошки усмерен туристички развој.
У
делу природног добра у коме важи режим III степена заштите примењују се већ наведне
мере заштите које су прописане за цело заштићено добро. 
На
заштићеном природном добру неопходно и дозвољено је:
–
спречавање активности које могу нарушити основна обележја и друга својства природног
добра;
–
заштита, очување и унапређивање биогеографских обележја подручја екосистема и разноврности
изворне флоре и фауне, генетског фонда и његовог обнављања, репрезентативних биолошких,
геоморфолошких, хидрографских, пејзажних и других обележја, репрезентативних облика
етнолошког наслеђа и културно-историјских вредности;
–
ревитализација, реконструкција и реинтродукција флоре и фауне;
–
трајно коришћење природних ресурса без нарушавања њихових основних вредности и вредности
заштићеног природног добра;
–
уређивање подручја и изградња објеката у сврхе очувања, обнављања и унапређивања
природних и културно-историјских вредности и њихове презентације, као и санације
и ревитализације угрожених делова природног добра;
–
успостављање и развој туристичких, рекреативних и других развојних функција у коришћењу
природних и културно-историјских вредности на начин којим ће се обезбедити заштита,
очување и унапређивање тих вредности;
–
уношење аутохтоних врста биљака и животиња због побољшања структуре животних заједница;
–
санитарна сеча, само условно, у циљу очувања аутохтоних шумских врста и њихове физиолошке
зрелости;
–
праћење стања свих природних компоненти екосистема;
–
производња здраве хране уважавањем процеса интегралне производње и биодинамичких
принципа;
–
коришћење простора за одређене видове туризма, пре свега екотуризам;
–
контролисана презентација и популаризација природног добра;
–
мењати стечене обавезе планском и урбанистичком документацијом у поступку предвиђеном
законима који регулишу имовинско-правне односе;
–
изградња нових објеката и извођење радова који су у функцији зааштићеног природног
добра, (улазни контролни пунктови, уређење саобраћајница, рекративних површина и
др.). Објекти се могу градити према урбанистичким пројектима, уз обавезну израду
детаљних анализа утицаја, на основу услова надлежних завода за заштиту природе и
културних добара и других институција, а на које је прибављена сагласност;
–
реконструкција, доградња и адаптација постојећих објеката стално настањених становника
подручја за њихове сопствене потребе;
–
постављање ограда на оним делови подручја која су угрожена, односно по спољној граници
добра, уколико се закључи да је добро и неки његови делови угрожени;
–
утврђивање стања изградње на подручју, односно правног статуса свих постојећих објеката,
уз њихову легализацију по Закону, ако одговарају критеријумима утврђеним Законом
и елаборатом, као и прописаним мерама заштите природног добра;
–
постепеним порибљавањем аутохтоним врстама и изловом неадекватних врста изменити
састав ихтиофауне језера;
–
обезбедити функционисање система за пречишћавање отпадних вода;
–
подизати објекте за зимску прехрану дивљачи, тј. за допунску прехрану животиња и
птица;
–
одредити места за масовније паркирање возила.
8.2.
Заштита и уређење културних вредности
Природна
средина као што је Власинско подручје, треба да буде интегративно третирана са културним
наслеђем уграђеним у ту средину као и посебним културним и духовним вредностима
које становнике тог подручја вежу и преко којих дефинишу сопствени идентитет простора.

Може
се говорити о разноврсном споменичком фонду, од праисторијских, античких и средњевековних
локалитета, преко споменика народне градитељске традиције, до историјских обележја
новијег периода.
Овим
планом утврђује се заштита регистрованих и евидентираних споменичких културних вредности,
и то:
–
На делу територије општине Црна Трава (неистражен је простор западно од реке Чемерчице
и северно од махале Полом)
–
(1) – Црква Св. Николе (XVII век), у Црној Трави;
–
(2) – Споменик Ослободиоцима у II светском рату, на тргу у Црној Трави;
–
(3,4) – Старо сеоско гробље у махали Радовинци код Црне Траве, са остацима старе
цркве (3) и надгробним споменицима (4) црнотравским мајсторима;
–
(5) – Локалитет манастира Св. Никола источно од махале Дрндари, на средокраћи пута
Црна Трава-Водојажа -(археолошко налазиште (5));
–
(6) – Локалитет Кула код махале Тесково -(археолошко налазиште (6)).
–
На делу територије општине Сурдулица
Предложене
су следеће културно-историјске целине за заштиту (I, II, III, IV, V):
(I)
Просторна културно-историјска целина Стари Рид
Због
евидентних споменичких и историјских својстава, ову целину треба заштитити као просторну
културно-историјску целину, са знатно заштићеном околином. До окончања поступка
проглашења, целина има статус добра под претходном заштитом. Предвиђена је ревитализација
укупне руралне структуре насеље по принципу аутентичног етно-парка, али прилагођеног
савременим потребама. Објекти који чине јединствену просторну културно-историјску
споменичку целину, настали су крајем XIX и у првој половини XX века.
Међу
њима, посебно се истичу следећи објекти са споменичким својствима:
–
(7) – Црква Св. Илија;
–
Парохијски дом са помоћним објектима;
–
(8) – Археолошко налазиште – црквиште на потезу Лујинци;
–
(24) – Остаци темеља цркве Св. Никола на потезу Густа гора;
–
(9) – Старо сеоско гробље;
–
(10) – Заштићени објекти варошке архитектуре -
–
Основна школа са спомен чесмом;
–
Прва грађевинска школа;
–
Месна канцеларија са амбулантом;
–
Пошта;
–
Кафана „Српски краљ" (бивша „Код Ристића") са собама за ноћење;
–
Кафана „Солун" Драгића Андрејевића;
–
Кафана Душана Поповића;
–
Кућа са помоћним објектима, Драже Андрејевића;
–
Кућа Бошка Андрејевића;
–
Кућа Сотира Поповића;
–
Стара спомен-чесма у центру махале;
–
Стара воденица на западном прилазу;
–
Остаци воденице у потоку јужно од махале;
–
(11) – Споменик Ратку Павловићу – „Ћићку";
–
(12) – Спомен чесма на скретању са регионалног пута за махалу.
(II)
Манџина махала (западно од Рида)
Ова
рурална целина (13) има статус добра под претходном заштитом, а након валоризације
евентуално може бити проглашена за културно добро-просторно културно-историјску
целину.
(III)
Стеваничева махала
Овде
се налази хотел „Власина" (14) који је изграђен у време изградње акумулационог
језера и хидроенергетског система Власина. До окончања валоризације и проглашења
за споменик културе, има статус добра под претходном заштитом.
У
засеоцима ове махале евидентирано је неколико објеката (амбари и стаје Радовановића
у засеоку Данкови (15)) који имају амбијенталну и документарну вредност.
(IV)
Дојчинова махала
Као
амбијентална целина руралног ансамбла, али и због вредности појединачних објеката
који уживају статус добра под претходном заштитом, ова махала заслужује нарочиту
пажњу. Посебно треба заштитити:
–
(16) – Запис – велика столетна буква са урезаним крстом, која има значај култног
објекта,
–
(17,18) – Куће са одликама и руралне и варошке архитектуре
–
Групација кућа Илића,
–
кућа Стојана Ђокића,
–
кућа Боре Петковића,
–
кућа Драгице Илић.
(В)
Гаџина махала
Налази
се североисточно од бране (позната као Ситни Гаџини), и састоји се од заселака:
Куманчићева, Миленковићи, Димићи, Тројановићи, Николчини, Гаџина и Новковићи. Евидентиран
је већи број објеката документарног значаја са амбијенталним вредностима:
–
(19) – Запис са каменим крстом,
–
(20) – Кућа Миљковића у Куманчићевој махали,
–
Групација стамбених и економских објеката у засеоку Димићи,
–
(21) – Групација стамбених и економских објеката у засеоку Тројановићи,
–
(22) – Амбар Војислава Андрејевића,
–
Амбар породице Ђокић у засеоку Гаџина,
–
(23) – Основна школа у засеоку Милинковићи.
До
коначне валоризације, сви објекти имају статус добра под претходном заштитом.
Објекти
у осталим махалама 
У
осталим истраженим махалама евидентиран је већи број целина или групација и објеката
са елементима споменичких и амбијенталних вредности, превасходно документарног значаја:
–
(25) – Стара кућа Круне Стоиљковића, у махали Стевановци,
–
(26) – просторна целина кућа Раденковића, у Јаничиној махали,
–
(27) – кућа са затвореним доксатом Јанике Љубисављевић, у махали Магдини (Величови),
–
(28) – Просторна целина стамбених и економских објеката у махали Соколови,
–
(29) – групација стамбених и економских објеката, у махали Сурлини (Величови),
–
(30) – амбар Мијајла Вучковића, у махали Крајини,
–
(30а) – камени крст – запис и златна буква, у махали Крајини,
–
(31) – старији надгробни споменици на гробљу, у махали Вучкови,
–
(32) – куће Момчиловића у Марковићевој махали, међу којима је и родна кућа инж.
Ђорђа Лазаревића,
–
(33) – стара кућа Борке Радуловић, у махали Кољандини,
–
(34) – кућа са огњиштем, у Богдановој махали,
–
(35) – просторна целина са воденицама на реци Врли, код махале Воденичари,
–
(36) – црква Св. Прокопија, у Топлом Долу на Врли,
–
(37) – основна школа у Топлом Долу на Врли,
–
(38) – кућа под сламом Милисава Димитријевића, у Топлом Долу на Врли,
–
(39) – црква Св. Ђорђа, у Топлом Долу код Божице,
–
(40) – стара црква Св. Никола (XVII век), у Божици,
–
(41) – манастир Св. Архангела, код Савине махале на Колуници,
–
(42) – старо гробље, у Стојковићевој махали,
–
(43,44) – просторна целина са црквом (44), старим кућама (43) и турском кулом, у
Клисури,
–
(45) – локалитети „Писани камен" и „Овчарски камен", на источној обали
Власинског језера,
–
(46) – црквиште код Полома.
Сви
локалитети, целине и објекти који су наведени у овој евиденцији, имају статус објеката
под претходном заштитом.
Етно
комплекси
–
Аутентични:
–
Стари Рид (I), 
–
Дојчинова махала (IV).
–
На новим локацијама:
–
Нови Рид (VI),
–
Големи чукар (VII).
На
подручју општине Сурдулица, Планом је предвиђена заштита два аутентична етно комплекса
(„IN SITY" / „НА МЕСТУ"), то су Стари Рид (I) и Дојчинова махала (IV).
За
изградњу и уређење, предвиђени су етно комплекси Нови Рид (VI) и Големи чукар (VII),
који ће бити предложени за заштиту као комплекси на новим локацијама.
Као
примарна локација етно комплекса Нови Рид (VI), предлаже се простор југоисточно
од махале Рид, како би се у низу формирала просторна целина која обједињава руралну
структуру, преко аутентичне урбане структуре махале Рид до новог комплекса „махале
XXI века".
Локација
за изградњу другог етно комплекса, Големи чукар (VII), предвиђена је на источној
обали Власинског језера између локалитета Големи чукар, Овчарски камен и Писани
камен. На овом простору, уз заштиту објеката културе, могуће је организовати и активности
у вези здравствено-рекреативног туризма.
Као
посебан вид непосредне и посредне заштите и презентације материјалних и духовних
вредности подручја, планирана је изградња Духовног културног центра Св. Илија, између
етно комплекса Стари Рид и Нови Рид.
Спортско-рекреативни
центар Св. Илија предвиђен је на локацији југоистично од етно комплекса Нови Рид,
према језеру. Планирани садржаји треба да употпуне тражњу посетилаца и гостију у
склопу комплетне туристичке понуде овог подручја.
Изградња
нових објеката биће остварена према утврђеном програму кроз одговарајући план детаљне
разраде (план детаљне регулације).
(Детаљнији
описи предложених намена и активности дати су у Аналитичко-документационој основи
Плана).
–
На делу територије општине Босилеград
–
(47) – Црква Св. Илија у Горњој Лисини,
–
(48) – Воденица и ваљавица у Горњој Лисини, власништво Крума Андонова и Арсе Мијалкова,
–
(49) – Остаци мањег насеља из античког периода на узвишењу званом Градишта, на левој
обали реке у Горњој Лисини,
–
(50) – Остатак грађевинског шута из античког периода (што упућује на постојање објеката
или насеља) на месту званом Преслап у Горњој Лисини.
(Напомена:
бројеви у загради одговарају бројевима на Рефералној карти III. Детаљнији подаци
о заштити културних добара налазе се у аналитичко-документационој основи Плана).
8.2.1.
Мере заштите културних вредности
На
основу сагледавања карактеристика и вредности целокупног споменичког фонда, као
и на бази валоризације споменичких и амбијенталних вредности у контексту развојне
и туристичке перспективе подручја, утврђују се услови и предлажу мере заштите непокретних
културних добара и добара под претходном заштитом. 
Услови
заштите утврђују се у два нивоа: као општи и посебни. Општи услови који су дефинисани
Законом о културним добрима, односе се на целину споменичког фонда, мање или шире
групације и доносе се на нивоу просторног плана. Посебни услови прецизније се дефинишу
за свако културно добро и доносе се на нивоу плана нижег реда 
С
обзиром на стање објеката културно-историјског и градитељског наслеђа на подручју
Власина, мере њихове заштите и коришћења треба остварити:
а)
Општим условима и мерама заштите, што значи да ће сви заштићени или евидентирани
објекти бити детаљно снимљени и формирана документација са валоризацијом која се
доставља Републичком Заводу за заштиту споменика културе. Забрањено је:
–
изградња објеката за одмор, сточарских и животињских фарми, као и инфраструктурних
и других објеката на локалитетима културних добара који својим габаритом, обликом
и наменом могу угрозити културно добро по било ком основу, односно деградирати и
нарушити његову заштићену околину,
–
раскопавање, рушење, преправљање и вршење оних радова на културним добрима који
могу нарушити његова својства, без претходно прибављених услова надлежног Завода,
–
дислокација објеката, осим ако су непосредно угрожени изградњом инфраструктуре или
другим оправданим разлозима,
–
коришћење или употреба непокретних културних добара у сврхе које нису у складу са
њиховом природом, наменом и значајем.
б)
Посебним мерама заштите и уређења непокретних културних добара, што значи да је
на самим културним добрима, у природним просторима и предеоним целинама око тих
добара, неопходно обезбедити систематско истраживање и валоризацију непокретних
културних добара и спровођење мера претходне заштите налаза материјалних остатака
приликом извођења грађевинских, пољопривредних и других радова.
На
самом културном добру и његовој непосредној околини, могу се вршити:
–
извођење техничке заштите и презентација културних добара (конзервација, санација,
реконструкција, ревитализација и др.),
–
ревитализација простора и хортикултурно уређење и адаптација постојећих и дозвољених
новоизграђених објеката до привођења простора трајној намени,
–
отклањање у међувремену унетих промена које су допринеле измени природних услова
и карактера средине и изградња објеката неопходних за заштиту, опрему и презентацију
културних добара на локацијама на којима су претходно извршени истражни радови,
под условима утврђеним општим мерама,
–
све интервенције на напокретним културним добрима, евидентираним добрима и онима
са статусом добра под претходном заштитом, могу се вршити само по претходно прибављеним
посебним условима издатим од надлежног Завода за заштиту споменика културе,
–
уколико се културно добро налази на површинама са И степеном заштите по основу заштите
изузетних природних вредности, приоритет мера и услова заштите и уређења утврђује
се на основу Програма заштите и уређења ових зона у складу са вредношћу и значајем
појединих елемената целине.
На
природним просторима око непокретних културних добара и у предеоним природним целинама,
може се вршити:
–
даља истраживања и радови на адекватној заштити у циљу откривања, евидентирања и
категорисања споменика културе и уређења терена, уколико то не угрожава културно
добро,
–
реконструкција и одржавање постојећих, као и израда нових породичних стамбених и
помоћних објеката у оквиру домаћинстава стално насељених становника, инфраструктурно
уређење и опремање простора на локацијама на начин који је у складу са мерама прописаним
ППППН Власина,
–
санација последица деградационих процеса на земљишту и биљном покривачу, реконструкција
и друге интервенције на вегетацији које су у функцији заштите и презентације културног
добра, ревитализације и унапређења естетике предела и заштите природне средине,
–
обављање постојећих и нових делатности уколико не угрожавају културна добра, а доприносе
њиховој ефикасној и трајној заштити,
–
изградња објеката који могу послужити за смештај и прихват посетилаца и других пратећих
објеката везаних за презентацију културног добра, потребе сталних становника, под
општим условима из ППППН Власина.
–
мере заштите и уређења не могу се примењивати на објекте народног градитељства пре
извршене валоризације и утврђивања посебних услова заштите по поступку утврђеном
законом.
в)
Студијом споменичких вредности која ће претходити изради урбанистичких планова,
заштитом кроз документацију, ревитализацијом непокретних културних добара, амбијенталних
вредности, заштитом археолошких локалитета и сакралних споменика (цркве, црквине,
стара гробља, надгробни белези, крстови и записи). Према сагледавањима оствареним
у овој фази на ограничном делу захваћеног простора, следећа непокретна културна
добра биће предложена за проглашење:
–
Просторно културно-историјска целина Манџина махала. Потребна је ревитализација
руралне структуре са свим објектима етнографског карактера у изворном облику и са
изворним или новим функцијама уз минималне, неуочљиве и ненаметљиве нове инвестиције;
–
Хотел „Власина". Потребна је ревитализација уз пуно поштовање пројектованог
и изведеног стања, уз евентуалне интервенције којима се не сме доводити у питање
успешно остварена веза са градитељском баштином;
–
Групација кућа Илића у Дојчиновој махали. Потребна је ревитализација свих стамбених
и економских објеката, уз минимум интервенција, којима се обезбеђује даља функција;
–
Кућа Драгице Илић и Стојана Ђокића у Дојчиновој махали. Потребна је ревитализација
и оспособљавање за нову намену;
–
Групација стамбених и економских објеката у засеоку Димићи;
–
Групација стамбених и економских објеката у засеоку Тројановићи;
–
Кућа Миљковића у Куманчићевој махали;
–
Све воденице, амбаре, чесме, камене мостове, записе и сличне објекте треба обновити
и сачувати, тим пре што могу у својој изворној функцији поново добити пуни економски
значај.
г)
Основним непосредним и посредним мерама заштите непокретних културних добара, што
значи да је за ниво просторног плана довољно утврдити основне непосредне и посредне
мере, односно оне мере које план може сагледати као мере које се спроводе на самим
добрима (непосредне мере – техничка и слична заштита, презентација, ревитализација
и др.) као и мере које имају посредни утицај (заштита кроз документацију, пропаганду
и публикације, креативна примена традиционалних вредности и сл.).
Кроз
овај просторни план, утврђују се следеће основне непосредне и посредне мере заштите
непокретних културних добара:
1.
истраживање и проучавање градитељске баштине подручја Власина;
2.
правна заштита;
3.
заштита кроз документацију;
4.
заштита кроз споменичку презентацију;
5.
ревитализација на аутентичним локацијама;
6.
ревитализација дислокацијом у етно комплексе;
7.
информатика и публикације.
Сви
наведени облици мера заштите представљају најадекватније поступке, које је могуће
утврдити на нивоу просторног плана, што не искључује могућност да се у поступку
израде планова нижег реда дође и до других, или другачијих мера заштите.

 

Б. УРЕЂЕЊЕ И ОДРЖИВИ
ПРОСТОРНИ РАЗВОЈ
 
Б.1. РАЗВОЈ И УРЕЂЕЊЕ
МРЕЖЕ НАСЕЉА И ФУНКЦИОНАЛНА ПОДРУЧЈА
 
1. СТАНОВНИШТВО
 
1.1. Кретање броја становника
Досадашња анализа указује да је у целини, али посматрано
и по појединачним насељима, подручје Власина у другој половини 20. века било захваћено
неповољним тенденцијама у развитку његовог становништва. Главни фактор смањења броја
становника у оквиру Плана је емиграција становништва и у мањој мери негативан природни
прираштај. 
1.2. Пројекције становништва
Демографске пројекције урађене су до 2021. године и то у
две варијанте (тзв. тенденцијска пројекција и планска пројекција у коју су имплементирана
планска решења). Приликом израде пројекција коришћен је аналитички метод демографских
пројекција који подразумева да се хипотезе односе на будуће промене детерминирајућих
компоненти кретања становништва: фертилитета, морталитета и миграција, и то по старости
и полу. 
Због прихватања декомпонованог приступа, хипотезе су постављене
за свако појединачно насеље посматраног подручја тако да укупно пројицирано становништво
подручја Власина представља само збир пројекција становништва насеља. Почетак пројекционог
периода је 1. април 1991.г., што значи да базну популацију представља становништво
по петогодишњим старосно-полним групама у време последњег пописа становништва који
је обављен 1991. године.
Нарочито неповољна, практично катастрофална, би била демографска
ситуација уколико би се оствариле претпоставке на којима је базирана прва варијанта
пројекција („тенденцијске пројекције"). 
Према резултатима те варијанте, на посматраном подручју
би биле настављене досадашње изразито наглашене депопулационе тенденције. Укупно
становништво свих насеља на подручју ППППН би до 2021. године било сведено на свега
1.600 становника, што би у односу на 1991. годину било двотрећинско смањење или
за тачно 2.760 лица. 
Депопулација би била присутна у свим насељима без изузетка.
На сразмере појаве указује и податак да би најмање смањење укупног становништва
било остварено у Црној Трави где би у 2021. години број становника био 55% мањи
него 1991. године.
1.2.1. Планска пројекција
Што се тиче друге варијанте („планска варијанта"),
остварење претпоставки на којима је она базирана резултирало би много бољим демографским
перформансама (прекид депопулационих тенденција, успоравање процеса демографског
старења). До тога би дошло само под претпоставком остварења основних планских циљева,
и то не само у погледу инвестиционе активности, већ и каснијег успешног економског
пословања.
  

  
Демографски ефекти остварења реализације плана би се, најгрубље
речено, могли осетити већ у наредних неколико година. 
Уколико би се остварене претпоставке на којима је заснована
друга варијанта пројекција, број становника подручја обухваћеног планом би најпре
(2001–2006.) и даље опадао, али би стопе смањења укупног становништва биле знатно
ниже него према првој варијанти. 
Тако би укупан број становника посматраног подручја у
2006. години износио 2.087, што је мање него у 2001. (2.962) али знатно више него
што би било у случају остварења прве варијанте пројекција (2.466). У наредних десетак
година би дошло до повећања броја становника. 
Тако би максималан број становника био достигнут 2016. године.
Те године би на подручју овог плана стално било настањено 3.219 становника. Пораст
није импозантан али је битно истаћи да би у том периоду први пут, након више од
пола века, био забележен позитиван демографски раст. Број становника би у поређењу
са 1991. годином био и даље знатно мањи (разлика преко 1.100 лица), али би у односу
на пројицирани број становника из прве варијанте добитак био знатно већи (+
1.380 становника). 
Крајем пројицираног периода требало би очекивати стабилизовање
демографских кретања, посебно у погледу миграционих токова. С обзиром на чињеницу
да се и у наредном периоду мора рачунати са негативним природним прираштајем, заустављање
снажног имиграционог таласа поново би условио смањење становништва. Тако би у последњој
години пројекционог периода (2021.) број становника на посматраном подручју достигао
3.095.
Позитивна демографска кретања била би просторно лоцирана
на седам од укупно 13 насеља са подручја плана. У насељима Клисура, Колуница, Топли
До, Вучеделце, Доња и Горња Ржана укупан пројицирани број становништва не би се
разликовао по варијантама. Са друге стране, најинтензивнији демографски раст био
би остварен у насељима Власина Округлица, Власина Рид, Власина Стојковићева и Горња
Лисина.
Према другој варијанти, позитивне демографске промене огледале
би се и у домену старосне структуре укупног становништва. Наиме, реализација усвојених
претпоставки резултирала би потпуним заустављањем процеса демографског старења.
Удео старих би се смањивао (са 46% у 2001. на 23% у 2021.).
 

 
Истовремено,
број младих би се повећао са 13% на 18%. Повећање би било забележено и у погледу
кретања обима и удела деце предшколског и школообавезног узраста. И поред одвијања
процеса демографског подмлађивања, становништво би и даље имало карактеристике изразито
старе популације (стари би током читавог периода били бројнији од младих). У
2021. години индекс старења би износио 1,29 што уз остале индикаторе демографске
старости указује да би се становништво подручја ППППН Власина и даље налазило у
последњем, тзв. стадијуму најдубље демографске старости.
 
2. МРЕЖА НАСЕЉА И ФУНКЦИОНАЛНА
ПОДРУЧЈА
 
2.1.
Врста насеља и институционална опремљеност
Подручје
Власина карактеришу мала насеља претежно аграрног типа, са веома неповољном демографском
структуром становништва. Међу њима је велики број насеља која су се од 2001. године
толико испразнила да им прети опасност да буду потпуно угашена.
Насеља
обухваћена ППППН Власина улазе у састав три општине – девет насеља су у склопу општине
Сурдулица: Власина Рид, Власина Округлица, Власина Стојковићева, Божица, Топли До,
Топли Дол, Вучеделце, Колуница и Клисура; Општини Босилеград припадају три насеља:
Горња Лисина, Горња Ржана и Доња Ржана; док се у општини Црна Трава налази само
једно насеље, Црна Трава, мада највеће и најзначајније. Највећи број насеља, седам
(7), када је у питању број становника припада категорији до 200, затим пет (5) припада
категорији 200 до 500 и једно (1) насеље је у категорији 500 до 800 становника.
Поред
ових насеља, налазе се многобројне махале, насеобинске структуре које могу да поседују
и само једно домаћинство. Махале су насеобине које углавном садрже основну инфраструктуру,
струју, воду и сеоски пут. 
На
основу низа демографских показатеља (величина насеља, густина насељености, салдо
кретања становништва, коефицијент старења, степен активности и правци запошљавања)
извршена је демографска валоризација насеља.
У
случају подручја Власина, насеља се могу сврстати у IV категорију насеља, тј. насеља
са незадовољавајућим демографским променама, и у V категорију, насеља са неповољном
демографском структуром. У оквиру IV категорије налазе се следећа насеља: Црна Трава,
Власина Рид, Власина Округлица, Власина Стојковићева, Божица, Горња Лисина и Клисура.
У оквиру V категорије налазе се, и имају најнеповољније демографске прилике ова
насеља: Колуница, Топли До, Топли Дол, Горња Ржана и Доња Ржана. 
Поред
демографске валоризације насеља, као можда значајнији проблем истражена је функционална
диференцијација насеља која се заснива на институционалној опремљености, односно
присутности одређених услуга (здравство, школство, култура, спорт и рекреација,
дечја и социјална заштита, администрација и управа, трговина и угоститељство) у
насељима, која могу задовољити потребе садашњег становништва, а што је још значајније,
потребе туристичких посетилаца. 
Најнижи
степен оцене институционалне опремљености даје се насељима која поседују следеће
функције: осмогодишњу школу, здравствену станицу, пошту, продавницу и месну канцеларију.
У наведеном смислу потпуно су опремљена насеља: Власина Рид, Божица, Црна Трава,
Горња Лисина. Институције за задовољење основних потреба становништва, а то су школа,
амбуланта и продавница, имају Власина Стојковићева, Власина Округлица и Клисура.
Опремљеност
насеља водоводом, канализацијом и струјом, односно основном инфраструктуром, на
подручју Власина, указује на веома неповољну ситуацију. Без икакве водоводне мреже
су насеља Колуница, Доња Ржана и Горња Ржана, а канализациону мрежу поседује једино
Црна Трава и део насеља Власина Рид.
Црна
Трава, као општински центар, једино је насеље које се у погледу институционалне
и инфраструктурне опремљености издваја у позитивном смислу. 
2.2.
Мрежа, хијерархија и функције насеља
Мрежа
насеља подручја Власина има периферан положај у подсистему насеља јужноморавског
региона. Овакав статус у региону потенцира и пригранични положај, слабо развијена
путна мрежа и неразвијено залеђе. Природне вредности, везане за Власинско језеро
и положај на значајној комуникацији са међународним граничним прелазом Стрезимировци
услед друштвених чинилаца нису довољно искоришћене, што је у знатној мери допринело
успоравању развоја ових насеља односно њиховом напуштању.
На
подручју Власине, на бази утврђених критеријума направљена је одређена хијерархија
насеља. Уважавајући демографске прилике (број становника и густину, као и број становника
у околним насељима која гравитирају) као основне, насеље Црна Трава са 798 становника
(2001. године) има улогу општинског центра. 
Секундарни
центри, поред дефинисаног броја, концентрације и различитости основних функција
које у насељу већ постоје, треба да располажу и критичним обимом радне снаге, да
би даља инвестициона улагања у развој инфраструктуре била ефикаснија. Овај услов
задовољавају следећа насеља: Власина Рид, Клисура, Божица и Горња Лисина.
Погодан
географски положај, односно добра комуникативна веза, су основа за могућност насељавања
и стварања интеракције међу насељима. У том смислу, саобраћајна повезаност Власине
Рида, Клисуре и Божице је задовољавајућа. Регионалним путем Р122 насеља Власина
Рид и Божица су повезани са Црном Травом и Босилеградом, општинским центрима. А
веза ових насеља и Клисуре са Сурдулицом као општинским центром остварује се магистралним
путем М 1-13. За саобраћајну везу Горње Лисине са Р122 обезбедити квалитетну деоницу
локалног пута.
Насеља
као што су Власина Округлица и Власина Стојковићева, која се сврставају у локалне
центре са слабим гравитационим подручјем, али са повољним природним факторима и
туристичким потенцијалом (непосредна близина Власинског језера), треба да уз Власину
Рид, постану приоритет инвестиционог програма развоја туристичких центара. 
Сва
остала насеља која имају мање од 200 становника, убрајају се у примарна сеоска насеља.
То су: Горња Ржана, Доња Ржана, Топли До, Топли Дол, Колуница и Вучеделце. Ова насеља
се одликују слабим саобраћајним везама, удаљеношћу од локалних центара и малим ресурсима
за развој пољопривреде.
Развој
садашњих и потенцијалних централних места могућ је само уколико он буде подстакнут
споља, тј. инвестицијама уложеним пре свега у друштвену и техничку инфраструктруру.

2.2.1.
Општински центар
Црна
Трава, периферно насеље Власинског подручја, једино садржи централне активности
и услуге које га увршћују у општински центар.
Постојећи
друштвени и привредни садржаји у Црној Трави су:
–
здравствена заштита:
–
дом здравља
–
апотека
–
ветеринарска станица
–
образовање:
–
осмогодишња основна школа „Александар Стојановић"
–
средња техничка школа „Милентије Поповић"
–
култура:
–
општинска библиотека са биоскопом
–
социјална заштита:
–
дом за средњошколце
–
вртић
–
трговина, занатство и услужне делатности:
–
продавнице мешовите робе
–
грађевинске занатске услуге
–
хотел „Вилин луг" и 16 угоститељских јединица.
Црна
Трава је до сада имала слабу гравитациону моћ у односу на насеља обухваћена Просторним
планом Власина. Насеља Власина Рид, Власина Округлица и Власина Стојковићева више
су усмерена ка Сурдулици, центру општине којој и припадају, него ка Црној Трави
са којом постоји саобраћајна веза асфалтним путем. 
Побољшање
мреже путева је један од начина за проширење гравитационог подручја насеља Црна
Трава, како би се становништву у ширем окружењу омогућило свакодневно коришћење
услуга институција у центру.
Усвајањем
ГП-а, развој Црне Траве биће усмерен пре свега на подизање нивоа инфраструктурне
опремљености, одређивање локације за депонију смећа, осавремењивање улица, побољшања
опремљености кроз формирање централних функција које ће моћи да задовоље свакодневне
потребе становника насеља и део потреба општинске популације. 
Црну
Траву и даље прати висок тренд одлива становништва, што је директно условљено недостатком
расположивих радних места. 
Просторним
планом Републике Србије условљавају се нове смернице за будући развој насеља попут
Црне Траве, у којима би дошло до концентрације делатности које су до сада биле децентрализоване.
То су најпре друштвене делатности, здравствена заштита, институције културе, физичка
култура, административне и управне делатности. 
Просторним
планом подручја посебне намене Власина, Црна Трава је предвиђена за развој и размештај
функција које би биле у складу са потребама туристичког развоја Власине, према смерницама
из Просторног плана Републике.
Насеље
Црна Трава, својим планинским положајем на надморској висини од 940м, окружено шумама,
у близини туристичког центра Власина, и ослобођено индустрије, одликује се богатим
туристичким потенцијалом, који уколико се искористи, пружа могућност за активирање
трговинских и услужних делатности и самим тим привлачења нове радне снаге и туриста,
живог капитала који би се инвестирао у инфраструктурну опрему и нове функције. 
2.2.2.
Секундарни центри (Центри заједница насеља)
Ова
врста насеља требало би да добије значајну улогу у целокупном развоју подручја Власина.
Систем насеља треба да је организован тако да су људима из примарних села лако доступне
услуге лоциране у секундарним центрима. Децентрализована концентрација средстава
и активности омогућава уштеду и економичност инвестиција, а са друге стране остварење
утицаја на ширем простору. На тај начин се отварају нове могућности запошљавања
кроз тржиште, снабдевање и услуге. 
Као
основни показатељ у избору секундарног центра узима се контингент радне снаге, тј.
колики је праг популације потребан да би се одвијале одређене активности и да би
се исплатило улагање у функције које недостају у насељу. Према критеријумима из
Републичког завода за планирање разавоја из 1988. године, сматра се да секундарни
центар не може имати испод 500 становника, евентуално 300.
На
подручју Власине тренутно према подацима из 2001. године добијеним од матичних општина
и Института друштвених наука, могу се издвојити четири насеља која делимично испуњавају
овај услов:
–
Власина Рид (272 становника),
–
Божица (325 становника),
–
Клисура (317 становника),
–
Горња Лисина (425 становника).
Власина
Рид има нешто мањи број становника, али имајући у виду да се налази у централном
делу планинског подручја поред језера, и да је асфалтним путем повезано са Сурдулицом,
Црном Травом и Босилеградом, гравитационо је најјаче насеље овог простора у погледу
туризма. Према другој, варијантној пројекцији становништво у Власина Риду 2021.
године биће 379 становника.
Божица
је насеље кроз које пролази регионални пут Црна Трава – Босилеград, и повезује га
са све три општине обухваћене овим планом. Гравитира му село Топли Дол и Колуница.
Планираном прекатегоризацијом деонице пута од Власина Стојковићеве до бугарске границе
у магистрални пут, отварају се нове могућности за будући развој овог насеља, које
има свој идентитет и представља интересантан простор у транзитном и излетничком
туризму.
Клисура
је периферно насеље, налази се на самој граници плана, а гравитирају му примарна
сеоска насеља Кострошевци, Драјинци и Грознатовци. У ширем смислу, Клисура се налази
на магистралном путу који од Сурдулице води ка граничном прелазу Стрезимировци.
Просторни план подручја посебне намене Власина не предвиђа значајнија инвестициона
улагања у ово насеље па се у Клисури 2021. године предвиђа 116 становника чиме би
ово насеље изгубило статус секундарног центра, и без обзира на мали број становника
(мање од 200), услед добре саобраћајне повезаности и концентрације функција и делатности,
добило би статус локалног центра.
Насеље
Горња Лисина лежи на југу подручја Власине. Оно припада општини Босилеград, а гравитирају
му три насеља из ове општине – Горња и Доња Ржана (у границама плана) и Доња Лисина
(која се налази ван граница плана).
Насеља
Власина Округлица и Власина Стојковићева би према овом плану, осим горе поменутих
насеља добила статус приоритета у оквиру граница плана, односно својих општина у
периоду до 2021. године.
2.2.3.
Локални центри
Власина
Округлица и Власина Стојковићева према анализи постојећег стања, због малог броја
становника и слабе гравитационе моћи не могу да се уврсте у секундарне центре, већ
припадају насељима која имају карактеристике локалног центра.
Међутим,
природним положајем непосредно уз Власинско језеро и мрежу путева (магистрални и
регионални) који туда пролазе, Власина Рид, Власина Округлица и Власина Стојковићева
у перспективи треба да постану центри активности и функција, дефинисаних концепцијом
организације и уређења простора подручја Власине.
Планом
је одређена функција насеља:
1.
Власина Рид – матични, духовни, културни и туристички центар;
2.
Власина Округлица – транзитни, услужни, привредни, излетнички, викенд центар;
3.
Власина Стојковићева – етнолошко-еколошки центар; 
4.
Насеље Клисура ће према планским пројекцијама 2021. године имати 116 становника
и биће једнино насеље које ће по плану променити карактер и постати локални центар.

 

Б.2. РАЗВОЈ И УРЕЂЕЊЕ
РУРАЛНИХ ПОДРУЧЈА
 
2.1.
Примарна сеоска насеља
У
ову групу спадају насеља са неповољном демографском структуром, мање од 200 становника,
лошом саобраћајном повезаношћу, удаљени од локалних центара, са слабим природним
ресурсима за развој пољопривреде и туризма. Села која имају неке перспективе за
даљи развој, пре свега побољшањем мреже локалних путева и увођењем аутобуских веза,
су: Вучеделце са 73 становника, Топли Дол са 97 становника, Топли До са 92 ст.,
Горња Ржана (120 ст.), Доња Ржана (98 ст.).
У
овим селима потребно је у будућности изградити локални водовод и проширити га тамо
где већ постоји (Топли До и Топли Дол), омогућити укључивање у телефонску мрежу
и обезбедити становницима редовно снабдевање. 
Село
Колуница ће се у наредном периоду угасити с обзиром на број становника (15) претежно
старог преко 60 година, лоше повезаног са било којом саобраћајницом и малим ресурсима
за развој пољопривреде.
2.2.
Махале
Минималне
економске, социјалне и културне вредности, екстремно нерационалне у погледу опремања
инфраструктуром и минималних развојних могућности услед неповољних демографских
фактора, често без становника или веома старе популације, ова насеља немају даљу
перспективу раста и развоја. 
Једини
разлог може да буде културолошки у смислу организованог очувања трагова живљења
из прошлости и то тамо где то одреди надлежна републичка служба, и то реализовано
кроз функцију туризма. 
Остале
махале треба постепено да се гасе уз могућност обнављања грађевинског фонда и додавања
пољопривредних објеката тамо где општинска служба оцени да је нужно. Изузетак су
оне махале које су овим Планом груписане у заједнице насеља односно које су обухваћене
грађевинским подручјем према Рефералној карти I.

 

Б.3. ПРОСТОРНИ РАЗВОЈ
И РАЗМЕШТАЈ ПРИВРЕДНИХ ДЕЛАТНОСТИ
 
Заштита подручја Власина ради очувања и одрживе употребе
вода као драгоценог ресурса и јавног добра Србије не онемогућава и друге активности
које могу да се развијају у коегзистенцији са посебном наменом Власине. То се пре
свега односи на оне активности које користе природу као основ развоја, али које
треба ту исту природу да чувају.
Досадашњи развој, традиција и природне предиспозиције овог
подручја указују на следеће активности у будућности:
– туризам,
– пољопривреда,
– шумарство,
– експлоатација воде и минералних сировина,
– лов и риболов,
– мала привреда (мале индустрије, занатство),
– услуге.
Приликом избора активности водило се рачуна о експортним
могућностима, односно укључењу овог подручја у интеграционе развојне процесе у Европи.
3.1. Туризам – просторни потенцијали и ограничења
Власина је пространа планинска висораван на југоисточном
приграничном делу Србије, просечне висине око 1280 m, што значи да је знатно виша
од других познатих планинских висоравни Србије (Златибора, Пештера, равне Таре,
Дивчибара) чије су висине од 900 до 1.100 m, па јој то доноси климатску, рекреативну
и туристичку предност. Висораван је природно врло отворена. На њеном најнижем делу,
на 1.210 m смештено је Власинско језеро, а ободним деловима издижу се средње високе
и доста шумовите планине. На западном ободу је пејзажно мозаични и заобљени Чемерник
(1.638 m), а на северу површ постепено прелази у питоми планински масив Грамаде
са врхом Вртоп (1.721 m). На истом делу висоравни диже се видиковац Букова глава
(1.472 m), а према југу висораван је издужена и ограђена планинским огранцима Варденика
чији су најистакнутији гребени Плешијевац (1.664 m) и Стрешер (1.876 m), са највећим
могућностима за зимске скијашке спортове док је према југоистоку преко Божице и
даље отворена.
Предеони лик Власинске висоравни и њен еко-климатски комплекс
представљају суштину њених особених туристичких вредности и одлика, а сама хидроакумулација
језера је најважнији, препознатљиви мотив – туристички украс и имиџ Власинског подручја.
Главни еко-туристички потенцијали и вредни рекреативни и
атрактивни мотиви овог подручја су:
– природни предео разноврсних екосистема и високе естетике
предеоног лика,
– свеж и рекреативно стимулативан климат предела, и 
– Власинско језеро – хидролошки и рекреативно туристички
високо атрактиван туристички мотив.
3.1.1. Природни предео Власине као основ за развој туризма
Власина представља пространу заталасану планинску висораван,
површине преко 400 km2. Предео је еколошки врло очуван, разноврсних екосистема и
пејзажа у средишњем делу са преовлађујућим пашњачко-ливадским површинама које су
окићене букетима цветног шибља, појединачног дрвећа и фрагментима мешовитих букових
шума. Понегде у нижим деловима заступљени су рустични пејзажи разређених сеоских
амбијената, а у вишим планинским деловима претежно аутохтони екосистеми букових
и четинарских шума.
Посебно вредна рекреативно-туристичка одлика овог предела
је мирна, пејзажно и естетски мозаично и декоративно обликована средина, са доста
заступљеним лековитим и ретким биљним врстама и шумским плодовима. Стога су у летњој
половини године ови предели веома погодни за рекреативне шетње, краће излете и планинарење.
Због лаке рашчлањености рељефа на висоравни доминирају плитке
удолине, заобљене косе и превоји са благо нагнутим, претежно травним странама које
су врло погодне за масовне зимске спортове, санкање и скијање. Ободни планински
масиви Грамаде, Чемерника и Варденика имају још боље услове за све облике скијања,
јер имају, сразмерно висини дуже и стрмије заравњене планинске стране, па тиме и
већу денивелацију и већу дужину потенцијалних скијашких стаза. Међутим, капацитети
скијашких терена до сада су само делимично истражени. Анализирани су и оријентационо
процењени скијашки капацитети Чемерника и Плешијевца. Чемерник има доста велику
укупну дужину могућих скијашких стаза око 13km и процењеним капацитетом од
2.250 истовремених скијаша, али су стазе малих дужина, денивелацијом до 200 m и
нагибом до 110. Слични су терени на Плешијевцу, са нешто већим нагибом
стаза (до 130), али са мањим процењеним капацитетом – око 1.450 истовремених
скијаша. Међутим најбољи смучарски терени су на Стрешеру, али их треба истражити
и према њему усмерити главну оријентацију развоја зимског скијашког туризма.
Потенцијални терени за развој скијања су: Вртоп (1.721 м
н.в.) са могућих 16 km стаза, Чемерник (1.638 м н.в.) са могућих 13 km стаза, Плешијевац
(1.664 м н.в.) са 9 km стаза, Стрешер (1.876 м н.в.) са 22 km стаза и Големи Врх
(1.753 м н.в.) са 8 km стаза. Грубо процењен капацитет је 12000 скијаша. Посебна
студија ће детаљније испитати могућности о ограничења развоја скијања. Оквирне границе
простора за скијање су дате у Рефералној карти I. 
3.1.2. Рекреативно-туристичке вредности климе
Ове вредности климе по правилу расту са висином, али за
масовни рекреативно туристички боравак различитих старосних категорија посетилаца
најпогоднија је клима на висинама од 1.000 до 1.400 м н.в. Изнад тих висина стимулативно
дејство климе је селективно, па више погодује млађима и здравим особама.
Подручје Власине не само што одговара том рекреативно-климатском
оптимуму, него има и извесне додатне климатске погодности, везане за повећану циркулацију
ваздушних маса као и лаких локалних струјања ваздуха у току читаве године, а која
се јављају због отворености ове површи и улоге коридора. Затим, подручје има умерену
количину падавина, око 850 mm у току године, с тим што је најмање падавина у току
лета и ране јесени, а затим у зимским месецима – фебруару и марту.
 

 
И облачност овог подручја је умерена (око 5,4 десетина покривености
неба), а осунчаност велика, јер износи око 2.140 сунчаних сати годишње, али због
континенталног положаја и надморске висине подручја (око 1.280 m) има умерено топлу
субпланинску климу, са умерено топлим и свежим летима и доста сувом јесени, просечно
за 20С топлијом од пролећа. Све заједно представља додатне рекреативно-климатске
стимулансе у већем делу године. Иначе, познато је да рано пролеће и касна јесен
могу имати и мање пријатну климу због чешћих ветрова, касних пролећних и раних јесењих
мразева, јер појава мраза има у мају и септембру.
Због истуреног положаја висоравни и изражене ветровитости
зиме су доста хладне и снеговите, али висина снежног покривача није велика. У јануару
износи просечно 27 cm, у фебруару 24 cm, а највећа висина снежног покривача измерена
је 132 cm (према подацима метеоролошке станице Власина Рид). Међутим, због релативно
хладних зима падавине су углавном у виду снега па је снежни покривач стабилан и
дуго се одржава. I из табеле се види да су средње месечне температуре децембра,
јануара и фебруара знатно испод нуле. 
  

 
Број дана са снегом креће се од 120 до 150, а снежни покривач
изнад 1 cm одржава се непрекидно око 115 дана. Снег висине 10 cm одржава се око
90 дана, а у вишим планинским деловима и до 120 дана. Са 30 cm снег се одржава око
70 дана просечно, али у вишим деловима од 80 до 90 дана. Подаци о дужини трајања
снега висине 25 до 30 cm су најзначајнији за теже категорије алпског скијања, јер
испод те висине снежног покривача нема квалитетног скијања, па од њега зависи дужина
зимске сезоне. Због тога и јесте важно усмеравање развоја зимског центра на Варденик,
односно формирање јединственог система смештаја, приступног пута, стаза и жичара
на релацији: Округлица–Плешијевац–Стрешер. Такав центар би могао да буде конкурентан
и на међународном тржишту.
3.1.3. Рекреативно-туристичке вредности Власинског језера
Високе туристичке 
вредности Власинског језера проистичу из високих рекреативних, атрактивних, 
репрезентативних и ретких одлика и особина језерске акумулације и приобаља. Реч 
је о великој (16,5 km2) планинској
акумулацији (на 1213 мнм) која значајно побољшава локални рекреативни планински
климат и омогућава купање у најтоплијим месецима. Температуре површинске воде најчешће
су изнад 180С у трећој декади јула, у августу и првој декади септембра
па је купање могуће просечно око 20 дана, што упућује на пажљиво планирање активности
на води, посебно купања и других летњих активности. 
Посебну атрактивност језера представљају два острвца, Дуги
Дел и Страторија, која су у режиму И степена заштите природе, и низ пловећих тресетних
острва (компактних тресетних крпа које се повремено откидају са дна). Нека од њих
су обрасла бујном травом и шибљем, а међу њима се налазе и примерци ретке врсте
патуљасте маљаве брезе. Она представљају куриозитет и украс језера. Обзиром да плове
свуда по језеру, оне значајније по изгледу и величини треба укотвити на одговарајуће
место у приобаљу и тако спречити да таласи испирају тресетни материјал. 
Обалске стране су благо нагнуте, травнате, питоме, а понегде
се до воде спуштају букети и фрагменти букових шума. Стога је приобални простор
језера врло погодан за разне рекреативне активности. У обалној зони и на острвима
се налази неколико заштићених ретких биљних врста као што су: росуља (познати инсектојед),
горка детелина, маљава бреза и друге и колонија посебне врсте чапљи у резервату
букви. И брана код Власина Рида чини део укупног пријатног језерског амбијента због
своје висине (34 m) и елегантне круне, дуге 239 m и широке 5,5 m. Све то заједно
са околним туристичким објектима представља изузетно добро компонован и атрактиван
рекреативно-туристички амбијент.
На основу изложеног може се потврдити да туристички амбијент
Власинског језера поседује високе рекреативне, атрактивне, спортско-рекреативне,
естетске и друге туристичке вредности које проистичу из његових многобројних функција
и одлика и обезбеђују му атрибуте најкомплекснијег и најзначајнијег туристичког
мотива подручја Власине, као и најзначајнијег планинског туристичког језерског амбијента
Србије.
Једна од главних идеја концепције овог плана је прожимање
разноврсних садржаја јер сама природа на Власини је таква да нуди различите могућности,
атрактивне како за зимски, тако и за летњи туризам, погодности за пасивни одмор
и рекреацију у тишини и на чистом ваздуху, али и за припреме врхунских спортиста.

У том смислу је дато решење које би требало да се реализује
кроз 8 зона које излазе у сусрет овим захтевима. Највећи број зона налази се на
западној страни подручја Власинског језера у оквиру целине Власина Рид. Западна
страна је добила приоритет како због природних предуслова, тако и због чињенице
да је до ње најлакши приступ из оба правца, тј. из правца Сурдулице и из правца
Црне Траве. Зоне су лоциране на малом простору, где су се стекле различите туристичке
вредности, при чему је језеро доминантно, али су присутни и атрактивни терени за
зимске спортове.
Источна страна планирана је за формирање резиденцијалне
и „регенсy" зоне, које су по Плану намењене за изградњу објеката за одмор на
великим парцелама (од 0,20 ha па навише), уз потребне пратеће садржаје.
Поменуте зоне обухватају (у најкраћем) следеће садржаје:
Зона Т – 1 – Рид
Састоји се из:
а) Стари Рид је сеоско насеље са свим одликама архитектуре
и начина живота овог краја Србије. Предвиђена је његова ревитализација, обнављање
постојећих објеката и изградња неколико нових, уз задржавање свих карактеристика
традиционалног грађења.
б) Нови Рид конципиран је као целина састављена од нижих
објеката (до два спрата), визуелно изграђена као насеље модернизованог старог локално
архитектонског типа, обогаћено атрактивним туристичким садржајима (хотели, клубови,
информативни центар, видиковац итд.). Насеље треба да прати топографију терена и
да се у највећој мери уклопи у природни амбијент.
Зона Т – 2 – Крстинци
Зона Т – 2 представља локалитет у коме се наглашава спортски
садржај. Предвиђа се да ће ова зона, заједно са зоном Т – 6, бити подлога за тренинг
спортиста, као и за специјализоване спортске семинаре. Овакав тип садржаја подразумева
да би у саставу ове зоне била и модерна здравствена станица.
Зона Т – 3 – Локалитет постојећег хотела на Власини
Ово би било тзв. евергреен насеље. Ту би био миран простор
оријентисан претежно на клијентелу трећег доба. Овде би се избегавала свака бучна
атмосфера, а нудили би се садржаји који нуде уживање у амбијенту. Поред обновљеног
постојећег хотела, били би изграђени и нови смештајни капацитети, депанданси Б категорије.
Зона Т – 4 – Водојажа
Овде је предвиђен само један објекат и то хотел високе категорије
са богатим садржајима у околини.
Зона Т – 5 – Зона за одмор и рекреацију 
За ову зону предвиђена је крајње северна област. Планирана
је изградња зоне за одмор и рекреацију. Неки од објеката би у приземљу располагали
са мањим локалима за трговачко-занатске и угоститељске објекте.
Приобалне зоне
Зона Т – 6 – Џукелице
Ова зона је потпуно спортско – рекреативног садржаја. Највећим
делом овде су спортски терени са пратећим спортским садржајем. Осим тога овде би
требало и изградити продавнице спортске опреме, ресторане, бифее, амбуланту, радионице
за поправку спортске опреме и сл. Предвиђена је и изградња мале марине, плаже (са
пратећим садржајима), клизалишта.
Зона Т – 7 – Брана
Ова зона је намењена за водене спортове на језеру. Објекти
су партерни, а предвиђени су следећи садржаји: клубови, рибљи ресторани, продавница
опреме, спасилачка служба и сл. Предвиђено је и изнајмљивање реквизита за спортове
на води као и изградња жичаре за скијање на води. Очекује се да ће 70% активности
које се одвијају лети на простору језера наћи своју примену и у зимском периоду.
Планинска зона
Зона Т – 8 – Чемерник
Она би обухватила стране планине Чемерник предвиђене за
успињаче и скијашке стазе. Полазна места за жичаре била би у саставу прве 4 наведене
зоне и водила би скијаше до зоне Т-8 која би обухватила низ уређених скијашких терена.
На погодним тачкама предвиђена је изградња мањих ресторана, видиковаца, одморишта
и сл.
Све напред поменуте зоне требало би детаљно разрадити кроз
одговарајуће планове и програме. Таквим принципом могуће је туристичку понуду Власине
заокружити и ставити у функцију што већег и бољег задовољења туристичке тражње,
уз одрживо коришћење свих природних богатстава које овај јединствени природни ресурс
нуди.
3.1.4. Концепција развоја туризма
Сагласно утврђеним еколошким и рекреативно-климатским вредностима
и одликама основних туристичких мотива и досадашњем развоју туризма, на ширем подручју
Власине могу се утврдити и одговарајући облици, односно врсте туризма за које би
могла постојати тражња на туристичком тржишту, у зависности од постојања одговарајућих
материјалних и организационо-пословних могућности и услова.
Гледано са тог становишта на Власини се могу организовати
и популарисати само еколошки утемељени облици туризма, па је то у дугорочном развоју
значајна потенцијална предност овог подручја. 
На Власини су већ потврђени неки облици туризма, а неке
тек треба очекивати са даљим развојем. Важнији међу њима су: рекреативно-одмаралишни,
спортско-рекреативни, сеоски, ловни, излетнички, екскурзиони,бициклистички, наутички,
транзитни.
1) Рекреативно-одмаралишни, летњи и зимски туризам карактерише
се пасивном и активном рекреацијом домаћих туриста. Везује се за летњи и зимски
одмор и рекреативно-спортске активности на Власинском језеру и у околини, као што
су: купање, шетње, излети и планинарење до околних планинских масива и видиковаца,
те контакти са сеоским становништвом, сакупљање лековитог и ароматичног биља, а
зими масовно санкање и скијање, школа скијања и сл. Ово је, иначе, најмасовнији
облик домаћег туризма у Србији. Он ће тај значај вероватно задржати и у будуће само
што ће његови економски ефекти варирати у зависности од опремљености и квалитета
туристичке понуде сваког туристичког центра посебно, где би могао имати удела и
инострани туризам, као и комбиновани здравствено-рекреативни опоравак и одмор у
комбинацији бања-планина.
2) Спортско-рекреативни туризам је такође масовни облик
туризма, за сада са могућношћу развоја зимских спортова односно санкања, нордијског
скијања и клизања на леденим клизалиштима. У перспективи, са изградњом спортске
инфраструктуре и смештајних капацитета, развој ће се усмеравати на мањи рекреативни
центар на Чемернику и главни спортски комплекс на потезу Округлица–Плешијевац–Варденик–Стрешер,
у коме би се организовали сви облици скијања и спортских активности и такмичења,
са висококвалитетном понудом која би привукла и иностране туристичке организације
и госте.
Ово би могао да буде најпрофитабилнији центар високог туризма,
али би се могло очекивати и извесно колебање дужине зимске сезоне скијања, јер је
она, према висини и дужини трајања одговарајућег снежног покривача, овде колебљивија
него на високим планинама. Коришћење вештачког снега и леда (чија је производња
предвиђена у оквиру Плана, хидротехничким решењем) значајније би поправило и продужило
зимску туристичку сезону.
Летње спортске активности, поред стандардних (тенис, мали
фудбал, кошарка, вожња бицикла, јахање, пешачење и сл.) могу да обухвате и развој
тзв. екстремних, као што су бициклистички крос, параглајдинг, спортско летење, једрење
и сл. Велики значај за развој туризма има и деоница бициклистичке трасе Еуро Вело
Бике Роуте 11, која пролази крај Власинског језера (крајње тачке налазе се у Норвешкој
/North Cape/ и у Грчкој /Атина/).
3) Сеоски туризам са извесним облицима агротуризма могао
би да постане стабилан облик туризма, али ће он највише зависити од укупног развоја
специјализованих облика пољопривреде и унапређивања услова сеоског становања у махалама
подручја Власина. 
За сеоски туризам треба на пристојном нивоу опремити сеоска
домаћинства и развити интерес мештана за пружање услуга туристима, па би и сам туризам
допринео унапређењу и стабилизацији ових села.
4) Ловни туризам би према природним условима могао да постане
перспективна и врло рентабилна привредно – туристичка делатност, али под условима
да се мерама заштите и обнове популације дивљачи побољша капацитет ловишта и припреми
узгој одређене врсте дивљачи (јелен, срна) у ограђеним ловиштима. Под овим условима,
лов би могао да добије карактеристике иностраног ловног туризма.
5) Излетнички и екскурзиони туризам са израстањем туристичког
центра на Власини све више ће добијати на значају, а Власинско језеро би требало
да се нађе у свим итинерерима школских екскурзија кроз Србију.
6) Транзитни туризам на овом подручју у потпуној је зависности
од саобраћајно-туристичког положаја подручја и од квалитета путева. Саобраћајни
положај је периферан, па ће и модернизација путева мало допринети транзитном промету,
јер је магистрални пут преко Сурдулице и Власине према Бугарској транзитно ниско
фреквентан, а главну улогу у транзитном промету и даље ће задржати транзитни путеви
долином Мораве према Грчкој и долином Нишаве према Софији. Међутим, на повећање
овог промета може се више утицати преко организованих транзитних итинерера у које
се може уносити и Власинско језеро као посебна дестинација.
Дакле, у зависности од могућности обезбеђивања материјалних
средстава за реконструкцију и модернизацију постојећих туристичких објеката и саобраћајница,
за изградњу нових објеката, комуналне и спортске инфраструктуре, као и у зависности
од могућности материјалног подстицања развоја пољопривреде и других делатности,
просторног уређивања и опремања туристичких локалитета и центара, организационог
и пословног повезивања релевантних субјеката на терену и у локалним заједницама,
постепено ће се комплетирати туристичка понуда, а са њом ће јачати садашњи и започињати
нови облици туризма.
3.1.5. Просторна организација туризма и капацитети
Према прикупљеним подацима, на Власини постоје следећи смештајни
капацитети: 



Хотели, мотели и сл. 
(1) – Хотел „Власина"
(2) – Туристичко-угост. објекат „Нарцис"
(8) – Мотел „Промаја"
Свега:


Број лежајева
185
100
50
335



Одмаралишта радних организација: 



(3) – „Власинске ХЕ"
(10) – „Шумско газдинство"
(6) – „Феријални савез Врање"
(4) – „Завод за запошљавање"
(9) – „Застава ПЕС"
(5) – „Невена турс"
Свега:
Свеукупно лежајева:


60
30
50
40
40
100
320
655



(Напомена: бројеви у загради одговарају бројевима на Рефералној
карти I).
Смештајни капацитети, изузев у „Нарцису", слабо су
опремљени и ниске су категорије. Одмаралишта су углавном ниског комфора и запуштена.
Већином су затвореног типа, мало се користе и раде сезонски. Стога се ни извештаји
о промету туриста или не достављају или достављају повремено и неуредно. Чињеница
је да одмаралишта не послују на комерцијалној основи, да су организационо неповезани,
па је и при постојећем стању објеката нужно пронаћи бољу организацију пословања
и обезбеђивати обједињену туристичку понуду. 
У овом плану дефинисани су локалитети за изградњу туристичких
објеката у три просторне целине и неколико мањих локалитета.
Три целине су:
– Власина Рид целина за развој доминантних туристичких активности
у друштвеним објектима и на води, организована у 8 напред наведених зона;
– Власина Округлица целина за развој активности на води
и у природи;
– Власина Стојковићева целина за развој активности на води
и у природи.
Постојећи туристички капацитети на подручју ППППН Власина:
Власина Рид (1.715 лежајева): 



(1,2) – хотели и депанданси хотела
(3,4,5,6) – одмаралишта
(7,12) – кампови
– насеље са објектима за одмор 


285 лежајева
260
650
520



Власина Округлица (180 лежајева): 



(8) – мотел
(9,10) – одмаралишта
(11) – депанданси


50 лежајева
70
60



Власина Стојковићева (160 лежајева): 



(13) –депанданси 
– насеље са објектима за одмор


60 лежајева
100



Црна Трава (53 лежаја) 



(14) – хотел


53



––––––––––––––
УКУПНО: 2.108 лежајева
––––––––––––––––––––––––––––––––––––––––––––––––––––
(Напомена: бројеви у загради одговарају бројевима на Рефералној
карти I).
Планирани туристички капацитети на простору ППППН Власина:
Власина Рид (3.050 лежајева): 



(15,16,17,18,19,20,21,22,23,25,40) – хотели
(24) – депанданси
(26) – ловачки дом
зона са објектима за одмор (Старине–Јоцково)


2.400 лежајева
100
50
 
500



Власина Округлица (700 лежајева): 



(27,28) – ски хотели (2)


700 лежајева



Власина Стојковићева (300 лежајева): 



резиденцијална зона
„Регенцy” зона
(29) – хотел


100 лежајева
150
50



––––––––––––––
УКУПНО: 4.050 лежајева
––––––––––––––––––––––––––––––––––––––––––––––––––––––––
(Напомена: бројеви у загради одговарају бројевима на Рефералној
карти I).
 
Укупно (постојећи+планирани): 



Власина Рид
Власина Стојковићева
Власина Округлица


1.715 + 3.050 =
  4.765 лежајева
160 + 300 = 460 лежајева
180 + 700 = 880 лежајева



––––––––––––––
УКУПНО: 6.105 лежајева
––––––––––––––––––––––––––––––––––––––––––––––––––––––––
Поред ових зона, шири простор на северу у правцу Црне Траве
и на југу у правцу Босилеграда, намењен је туристичко-рекреативним активностима
у природи у летњем и у зимском периоду, са неколико локалитета за развој зимских
спортова (скијање, сноњ боард) које ће бити посебно испитане кроз програме и пројекте
уређења скијалишта.
Шири простори обухватају локалитете: 



Божица (100 лежајева)
(32,33) – депанданси
Топли Дол (100 лежајева)
(30,31) – депанданси
Горња Лисина (210 лежаја)
(36) – депанданси
(35) – мотел
(37) – ловачки дом
(38) – камп Големи Совршац
Горња Ржана (50 лежајева)
(39) – планинарски дом


100
 
100
 
100
30
30
50
 
50



–––––––––––––
УКУПНО: 460 лежајева
–––––––––––––––––––––––––––––––––––––––––––––––
Простори који су изван границе Плана, али се налазе у непосредној
близини и могу бити саставни део туристичке понуде подручја Власина: 



Доња Љубата (100 лежајева)
(42) – депанданси
Горња Љубата (100 лежајева)
(45) – хотел
(43) – ловачки дом
Бесна Кобила (50 лежајева)
(44) – планинарски дом
Валмиште (14 лежаја)
(41) – ловачки дом


100
 
50
50
 
50
 
14



–––––––––––––
УКУПНО: 264 лежајева
–––––––––––––––––––––––––––––––––––––––––––––––
(Напомена: бројеви у загради одговарају бројевима на Рефералним
картама I и II).
За депандансе у Божици, Топлом Долу и Доњој Љубати користиће
се постојећи објекти основних школа, задружног дома (Топли Дол) и интерната (Доња
Љубата) са програмом прилагођеним едукативном туризму, школи у природи, ликовним
колонијама, музичким колонијама.
Са оваквим програмом и туристичким капацитетима у заштићеној
и уређеној природи подручје Власине може очекивати убрзани развој иза 2007. године.
Полазећи од врло оскудне постојеће материјалне туристичке
базе, процењује се да ће након завршетка прве фазе развоја (реконструкције постојећих
и изградње нових објеката, спортских објеката и опремања ловишта), употпуњавања
и модернизовања инфраструктуре, у периоду 2007–2011. године, доћи и до комплетирања
туристичке понуде, погодне и за инострани туризам. Тада би уз добру туристичку пропаганду
и промоцију понуде могло да дође до бржег раста иностраног туристичког промета на
овом атрактивном туристичком подручју. 
Овде се доказује тврдња да ће развој иностраног туризма
на Власини зависити првенствено од обезбеђења одговарајућег квалитета и атрактивности
понуде. Али је за то потребно изградити одговарајућу туристичку основу да би се
понуда заокружила и комплетирала. Тако комплетирана понуда и адекватно пласирана
на међународно туристичко тржиште наћи ће своју туристичку клијентелу, јер је међународно-европско
туристичко тржиште велико, стабилно и пропулзивно, што значи да инострани туризам
и Србије и Власине неће зависити од тржишта него од понуде коју треба адекватно
и стрпљиво промовисати.
3.1.6. Комплементарне активности
Наведени смештајни капацитети условиће и изградњу пратећих
функција одговарајућег нивоа услуга које, у условима савременог туристичког пословања,
представљају окосницу рентабилности стационарних капацитета. 
Структура комплементарних активности (пратећих функција)
треба да одговара структури основне туристичке али и пољоприведне активности. Пратеће
функције биће у највећој мери концентрисане у насељу Власина Рид и у мањој мери,
у Власина Стојковићева и Власина Округлици. То ће бити:
– занатско-услужни објекти за потребе туриста и становника,
– трговина на мало,
– угоститељски локали,
– објекти културних садржаја,
– филијале банака,
– поште,
– здравствени објекти,
– ветеринарски објекти,
– администрација,
– мањи сервиси и сл. објекти које ће дефинисати регулациони
планови за ова насеља уз могућност прилагођавања захтевима тржишта.
Туристички потенцијал представљају и објекти и садржаји
сакралне архитектуре, културна баштина, као и етносадржаји на подручју Власина,
у Сурдулици и ширем окружењу. Међу ове објекте, који захтевају допунску валоризацију,
боље одржавање и презентацију, могу да се уврсте Манастир Св. Богородице у Паљи,
Црква у Божици, Колуници, Црној Трави и Клисури и Кула у Клисури. Етно вредности
у Сурдулици и на Власини уз посебну просторну организацију могу да буду значајан
мотив туристичке посете, комбиновано са народним обичајима овог краја. Међу објекте
народне архитектуре спадају воденице на потоцима, обновљене и оживеле, ако и нагласак
на традиционалном стилу грађења кућа.
3.2. Пољопривреда
Значајан део подручја Власина од око 2.000 
ha захватају
ораничне површине за интензивну пољопривредну производњу у зони око језера. Планински
део овог подручја има изузетне услове за развој сточарства (овце, коњи, козе, говеда),
док делови уз већа насељена места могу да се користе за развој воћарства, повртарства
и рибарства. Језерска вода је станиште за језерску и поточну пастрмку, поточну мрену
и белог амура. Власинско језеро има предност захваљујући стабилнијем водостају од
Лисинског језера, а Лисинско језеро је тренутно једно од најатрактивнијих риболовних
вода у земљи.
Развој пољопривреде на овом простору високих еколошких потенцијала
захтева посебне мере заштите и уређења, утврђене посебним програмом који ће да подрже
локалне општине и Република Србија. Ове мере су следеће:
– сеоска газдинства биће обухваћена системом еколошке заштите
и заштите природе,
– годишње напасање оваца, коња или говеда треба да буде
у прописаним границама по хектару пашњака,
– употреба пестицида, хербицида и вештачког ђубрива ће бити
строго контролисана према датим границама,
– придржавање посебних упутстава у близини туристичких локалитета,
културних објеката и природних вредности,
– забрањено је уништавање живих ограда, ветрозаштитних појасева
између пашњачких парцела, ритова и мочварних површина.
Ради овога биће потребно да се разради Програм еколошког
уређења и одрживог развоја пољопривреде на подручју Власина.
Пројекција нивоа укупне потрошње основних пољопривредних
производа на подручју Власинског језера произилази из оцене значаја и третирања
особености две веома различите категорије потрошача. Прво, то је сегмент сеоског
становништва, углавном пољопривредног, које ће, полазећи од чињенице да се очекује
делимично задржавање просторних и економских миграција са овог подручја, представљати
контингент значајних потрошача основних пољопривредних производа, и то на самом
газдинству. 
Правци и обим реализације вишкова пољопривредних производа
који су у досадашњем периоду углавном били занемарљиви, због натуралног карактера
производње, треба убудуће да се одвијају искључиво у функцији снабдевања туристичког
комплекса. Са друге стране, у формирању туристичке потрошње, поред обима и квалитета
прехрамбених производа, значајан део чини ексклузивитет, и у овом случају то може
представљати храна из еколошки познатих и заштићених подручја, наравно уз реализацију
по вишим ценама.
У случају Власине мора се систематски радити на формирању
и заштити „имиџа" појединих пољопривредних производа, и то уз усклађивање активности
агронома, технолога, економиста и туризмолога. У досадашњем периоду Власина није
имала конкретан пољопривредни производ који би представљао препознатљив елемент
туристичке понуде овог подручја. 
Оцењује се да би то могли да буду: сир припреман традиционалним
технологијама у пољопривредним домаћинствима, кравље, овчије, а нарочито козије
млеко, и ревитализација производње тзв. бугарског киселог млека, које је на овом
подручју имало дугу традицију. Производња кромпира и осталог здравог поврћа такође
ће представљати специјални сегмет туристичке понуде али се пуни ефекти реализације
ова два програма не очекују у наредних пет година.
 

 
Од идентификованих пројеката у овој области могу се по значају
посебно издвојити:
– заштита и унапређење пољопривредног земљишта на Власини
што обухвата мелиорацију ливада и пашњака, откуп пољопривредног земљишта, наводњавање
и одводњавање и извођење комасационих радова,
– укључивање земљорадничких газдинстава у пројекте развоја
сточне производње и производње воћа (ради се о 90 приватних газдинстава са великим
производним потенцијалом),
– изградња репро фарме за овце и козе капацитета 3.000 грла.
Ови пројекти преусмеравају стубове будућег развоја пољопривредне
производње око којих се реализују мањи инвестициони пројекти са израженом профитном
оријентацијом. Њиховом реализацијом јављају се многобројни позитивни економски ефекти:
– обезбеђује се оптимално искоришћење огромних природних
потенцијала подручја,
– максимално се ангажује расположива радна снага, спречавају
неповољни миграциони процеси и стварају нова радна места за повратнике,
– повећава се производња и пласман пољопривредних производа
на домаћем и страном тржишту уз снажан ефекат мултипликације, 
– обезбеђује се плански и равномеран развој свих сегмената
пољопривреде, чиме се елиминишу могућа уска грла у производњи,
– стварају се неопходни предуслови за развој осталих делатности
на овом подручју, пре свих туризма.
3.2.1. Просторне основе за комасацију, арондацију и мелиорацију
на подручју Власине
Интензивирање развоја сточарства које обухвата формирање
већих и мањих фарми (као предузећа и као индивидуалних произвођача), подразумева
и одређене интервенције односно побољшање у коришћењу пољопривредне површине, и
њено довођење у функцију са развојем сточарства ради обезбеђења сточне хране за
планирани број стоке на фармама. Потребно је приступити одговарајућим уређењу пољопривредног
земљишта, у смислу Закона о пољопривредном земљишту.
Као најзначајнију активност у оквиру уређења пољопривредног
земљишта треба истаћи потребу спровођења комасације.
Потреба комасирања земљишта у оквиру граница овог просторног
плана заснована је на следећим разлозима:
– велика распарчаност и неправилан облик катастарских парцела
не омогућава рационално коришћење пољопривредног земљишта;
– својински односи и уситњеност и неправилност облика катастарских
парцела онемогућавају рентабилну пољопривредну производњу у случају коришћења евентуалних
мелиорационих и противерозивних радова и мера.
При одређивању погодних површина за комасацију примењени
су критеријуми и захтеви који имају општији карактер. На ширим површинама категорисаним
као погодним што се тиче нагиба земљишта, могуће је да су захваћене мање површине
са знатно већим нагибом, које би требало изоставити из комасације јер на њима ова
акција не би дала никакво побољшање у коришћењу пољопривредног земљишта.
Приобалне површине у североисточном делу језера као и површине
у залеђу језера које се надовезују на претходне, изостављене су из оквирне границе
површина које се предлажу овим Планом као најпогодније за комасацију. 
Шира зона уз јужну и западну обалу оцењена је као непогодна
за комасацију, јер се на њој јављају површине за градњу насеља и туристичких и пратећих
површина (спортски терени итд.), као и инфраструктурна мрежа која прати претходне
функције у посматраном простору.
Предвиђена површина за комасацију је у обалној језерској
зони у источном делу, на атару села Власина Стојковићева, и то садашње пољопривредне
површине. Могућа је комасација површина у овом делу планске површине, које би се
намениле интензивно негованим ливадама, а које би дале већи принос са јединице површине,
и то сточне хране потребне у хладнијем делу године.
За комасацију се предлажу површине које спадају у атар насеља
Власина Рид, и то у делу северног приобаља језера око махала: Гаџина махала, Николчина
махала, Дојчинови, Миленковићи и Г. Кумане, где има услова за комасацију и обрадивог
земљишта и ливада тј. пашњака.
Основни критеријуми о томе какво треба да буде земљиште
да би било комасирано првенствено су везани за рационалност коришћења овог земљишта
као пољопривредног. На пример, земљиште са нагибом већим од 15% намеће додатне напоре
и трошкове да би било обрађено и заштићено од појаве појачане ерозије. По правилу
комасацијом треба да буде захваћено релативно плодно земљиште I до IV катастарске
класе.
Усвајањем овог просторног плана, односно овог дела који
се односи на могућности за спровођење комасације и мелиорације земљишта, остварује
се једна од основа на којој општина може утврдити потребу за комасацијом. Сама комасација
ће се спровести на основу програма који ће донети Скупштина општине. 
Рад на програму и главном пројекту комасације је прилика
да се уз додатни напор дође и до релативно прецизног гранског просторног плана,
у овом случају пољопривредног, којим би се добила будућа слика подручја Власина
кроз одговарајућа просторна решења намене површина у односу на пољопривредне културе,
затим свих осталих потребних просторних захвата који прате дату намену, односно
начин коришћења пољопривредног земљишта, као што су мелиоративни захвати, остали
инфраструктурни објекти и мреже и одговарајући елементи из просторног плана.
Паралелно и истовремено са спровођењем комасације на предложеним
деловима подручја обухваћеног овим Просторним планом, потребно је спровести и мере
заштите пољопривредног земљишта.
У склопу програма комасације који се реализује уз помоћ
главног пројекта комасације обухваћене су и потребне мере за мелиорацију земљишта
обухваћеног границама пројекта.
3.3. Шумарство – просторне основе 
Шуме представљају други по значају природни ресурс Власинског
подручја. Значај шума је како еколошки, тако и туристички и привредни. С обзиром
на њихову количину и распрострањеност, шуме представљају један од основних еколошко-економских
фактора од кога зависи даљи успешан развој овог подручја. Задатак развоја шумарства
на Власини је одрживи развој и унапређење шумарства као активности која треба да
потврди њен еколошко-економски идентитет у ширим регионалним размерама.
Основни правац развоја шумарства на Власини се дефинише
преко: (1) општекорисне функције шума и (2) производне функције шума. Са становишта
развоја овог подручја као туристичког центра Србије, посебно је значајна општекорисна
функција шуме ради заштитно-регулаторне и културне функције које садрже шуме. Производна
функција власинских шума је мање значајна са становишта коришћења дрвне масе, а
више ради других ресурса шуме: шумски плодови, лековито биље, печурке, дивљач из
шуме и сл.
Основни зададаци власинског шумарства су: (1) одређивање
оптималне шумовитости подручја, (2) побољшање структуре постојећих шума, (3) повећање
површина под шумом, (4) унапређење газдовања шумама, (5) програмирање вишенаменске
употребе шума и (6) одржива производња дрвета.
3.3.1. Утврђивање оптималне шумовитости
Шумовитост треба да буде опредељена природним условима
(надм. висина, нагиб, квалитет земљишта и сл.) и потребама за одређеним функцијама
шуме.
Надморска висина је у највећем делу подручја изнад
1.200 m, што овај простор опредељује као шумско подручје. После шума, површину подручја
заузимају пашњаци у потребном обиму. 
Нагиб је различит али није јако изражен, с обзиром на надморску
висину. Израженији нагиб (преко 250 и 200–250)
је на југозападном делу подручја у КО Власина Округлица. Средњи нагиб (150–200
и 100–150) је највећим делом на подручју западно од језера.
Простор око језера је у нагибу 50–100 (41,7% површине), углавном
на источном и северном делу подручја КО Власина Стојковићева и КО Власина Рид. 
Нагиб дозвољава већи приступ ван шумских екосистема, али
лимитирајући фактор је надморска висина.
Од укупне површине подручја данас се као обрадиво земљиште
користи 21% и то највећим делом у индивидуалном власништву. С обзиром да је подручје
готово расељено, може се претпоставити, без обзира на даљи развој, да се површине
под обрадивим земљиштем неће повећавати.
Велики део ливада и пашњака који се не користи потребно
је привести шуми како би био боље искоришћен.
 

 
Имајући у виду изнете чињенице ако се као критеријум користи
нагиб, оптимална шумовитост треба да буде 3.571 ha или 35% (са површином језера)
или 46% за копнени део. 
3.3.2. Пошумљавање
С обзиром на утврђивање циљева у коришћењу простора и задатака
шумарства, неопходно је извршити нова пошумљавања у циљу повећања површина под шумом.
Данас је по шумом 1.857 ha, а предвиђа се шумовитост од
35% или површина под шумом 3.571 ha, што значи да је потребно пошумити 1.714 ha.
За ова пошумљавања, уз услов да се сади 2.500 садница/ha
потребно је 4,3 милиона садница или око 222.000 садница годишње, ако пошумљавање
треба да се изврши за 20 година.
Пошумљавање треба извршити аутохтоним врстама и врстама
које ће створити шуму најпогоднију за извршење функција које смо назначили. Број
врста дрвећа је лимитиран природним условима, али са аспекта пејзажа и бољег коришћења
простора треба ставити што већи број врста макар у мањем обиму. Врсте дрвета за
пошумљавање су: буква, планински јавор и црни јасен.
Од четинара, првенствено има смрча, којој природни услови
подручја одговарају, а и до данас је дала добре резултате.
На мочварном делу земљишта треба садити тополе и то врсте
које могу да подносе ову надморску висину.
У приобалном појасу језера предност треба дати четинарима
због смањене еутрофизије. 
3.3.3. Побољшање стања постојећих шума
Један од значајних задатака, у односу на шуму је побољшање
стања постојећих шума. Приоритетно је претварање ниских шума (пањача) у високе.
Већи део природних шума су ниске шуме. Оне поред мањих продукционих способности
имају и мању естетску вредност па их треба што пре претворити у високе.
Естетску и продукциону вредност посебно умањује то што су
оне у великом делу деградиране. Узроци деградације су разноврсни, а најчешће је
то прекомерно присуство стоке, кресање лисника, прекомерно коришћење, неправилна
сеча и сл.
Циљеви у вези са побољшањем стања постојећих шума ће се
постићи:
– реконструкцијом деградираних шума и шикара,
– конверзијом очуваних изданичких шума у високе,
– повећањем удела четинара у лишћарским шумама,
– интензивном негом и заштитом шума.
Важним задатком треба сматрати уношење четинара у лишћарске
шуме или подизање истих на месту деградираних што ће позитивно утицати, поред продукције
и на визуелни ефекат ових шума.
3.3.4. Унапређење приватних шума
Шуме у својини на овом подручју чине 60% шума по површини
и у већем степену су деградиране. У ранијим фазама развоја, више су трпеле негативан
утицај стоке, прекомерне сече и остале видове деградације. Неопходно је брже прићи
поправљању њиховог стања. Мере су сличне као у државним шумама. Проблем представља
то што се шуме са већим степеном деградације морају реконструисати. Ту је неопходна
већа помоћ шире друштвене заједнице, како стручно тако и материјално.
Посебно значајни задаци су они који се односе на подизање
нових шума на приватним поседима који се данас не користе у пољопривреди. Овај посао
са такође не може обавити ваљано без стручне и материјалне помоћи друштвене заједнице.
Посебним стимулативним мерама Републике и организованом акцијом према Закону о шумама
могуће је очекивати боље резултате.
У циљу остваривања задатака у приватном сектору, неопходно
је:
– што пре израдити шумско-привредне основе за приватне шуме,
– утврдити најпогодније начине газдовања овим шумама у смислу
постизања зацртаних циљева,
– одредити које површине (напуштене, VI, VII, VIII класе
земљишта) у приватном сектору треба привести шуми,
– максимално ангажовање власника шуме, друштвене заједниве
и других фактора за постизање постављених циљева.
3.3.5. Шуме за остваривање привредних функција 
Све шуме на подручју Власинског језера имају и привредну
функцију. Најмање ће се за ове потребе користити шуме које су непосредно уз језеро,
поред насеља и објеката, и које првенствено треба да служе као парк-шуме.
Просторним планом подручја 
планирана је површина од 50,23 km2 са опцијом реалног коришћења тек после 50 година. Индустријска
експлоатација дрвећа дозвољена је само на подручју где је урађена шумска основа.
За ову намену планиран је простор: јужни део подручја обухваћен Стрешером, Вардеником,
Горњом Лисином и Божицом.
То је иначе најбогатији и најквалитетнији шумски простор
на подручју Власина.
Побољшањем начина газдовања и предузимањем мера, које су
раније назначене (у циљевима и правцима развоја), продуктивност привредних шума
ће се знатно увећати. И оне ће бити оспособљене за извршење бројних функција.
3.3.6. Лов и ловни туризам просторни аспект
Ловни туризам на подручју Власинског језера, треба да добије
адекватан значај у свим развојним програмима. У оквиру природе подручја Власина,
дивљач и лов као спорт, имају значајно место.
Врло важна предност је да се лов организује у одређеним
периодима године, када изостају други садржаји у туризму, што ће да повећа попуњеност
туристичких капацитета подручја Власина.
Лов као привредна грана, посебно значајна за развој ловног
туризма као експортне гране, на подручју Власина има традицију, недовољно уређену
садашњост и перспективну будућност.
Треба имати у виду да врхунски ловни туризам захтева испуњење
низа услова:
– потребну бројност дивљачи;
– уређеност ловишта;
– пристојне смештајне капацитете;
– добре путеве и средства за превоз;
– кадрове.
Пошто је подручје Власина са специфичним карактеристикама
и предиспонирано за развој ловног туризма, лов треба организовати на целом подручју
Плана, под условом како то прописују Закон о ловству („Службени гласник РС",
број 39/93) и други Закони. 
Услови за успешно остваривање ловног туризма на подручју
Власина су:
– да се редовним доношењем Привременог годишњег плана газдовања
ловиштем (ПГПГЛ), пропишу услови за коришћење ловишта (заштита и гајење дивљачи,
уређивање и одржавање ловишта, ловљење и коришћење уловљене дивљачи и њених делова);
– да корисник ловишта организује одговарајућу стручну службу;
– да се хитно изради ловно-привредна основа која ће својим
садржајем обухватити развој ловства и газдовање ловиштем.
Посебно треба истаћи присуство бројних сисара (вук, лисица,
шакал, дивља мачка, јазавац, твор) и птица (дивља патка, грлица, дивља гуска, препелица).
Присуство дивљих патака омогућило је да Власинско језеро постане једно од значајних
станишта за ову врсту дивљачи на подручју уже Србије.
Због повољних услова, лов треба организовати на целом подручју
Плана, јер се из туристичког центра Власина може остварити успешна организација
и атрактиван лов и до 100 km удаљености. 
Детаљније циљеве и правце развоја ловства и ловног туризма
треба обрадити у посебним студијама и пројектима.
3.4. Просторни развој комплементарне привреде
Међу комплементарним активностима које одговарају традицији
овог подручја али које омогућавају перспективнији привредни развој, треба издвојити
следеће:
– откуп и прерада шумског и лековитог биља у погонима у
Сурдулици и Грделици (ван граница Плана), али могуће је остварити и у неком од насеља
(махала) у границама Плана према интересу становника;
– откуп и прерада млечних производа који би могли да постану
заштитни знак подручја Власине, Власина Стојковићева и Власина Округлица за ово
имају највише предиспозиција уз поштовање високог стандарда производње;
– прерада и финална обрада дрвета уз строго контролисано
лоцирање и изградњу пилана, посебно у деловима где се концентрише дрвена грађа;
– откуп, прерада и паковање меда за извоз највишег европског
стандарда;
– делатност из програма „Заставе" у погону у Власина
Округлици, пренаменити прилагодити дислоцирати на локацију која је погоднија за
ову врсту активности, а постојеће погоне реконструисати у туристичко-угоститељске
капацитете;
– пунионице чисте планинске воде само уз одобрење надлежног
републичког органа за заштиту природе и за рударство, и уз израду урбанистичког
документа и неопходних анализа подобности (еколошке, економске и друштвене);
– фабрика за прераду тресета на посебно одабраној локацији
уз неопходну урбанистичку документацију, анализе оправданости (друштвене, економске
и еколошке) и сагласности републичких органа.
Поред наведених, детаљна анализа ресурса, као примарног
елемента за развој диверсификоване привреде у овом подручју, указује на могућност
бављења становништва малом привредом у области сакупљања и прераде шумског воћа,
печурака и лековитог биља, прераде вуне, производа од дрвета, коже, сувенира од
дивљачи и сл., увек уз примену строгих мера еколошке заштите а на основу урбанистичке
документације коју ће издавати надлежни орган у Сурдулици, Црној Трави и Босилеграду.
Размештај постојећих објеката:
– Божица: мини пилана за прераду дрвета, паркетара;
– Црна Трава: фабрика за прераду дрвета и објекат „Симпа"
из Врања, фабрика за прераду шампињона, прерада воћа;
– Клисура: фабрика тресета, радионица за одржавање механизације,
ткачница;
– Власина Округлица: прозиводни погон „Црвена застава",
расадник ОО Покрет горана;
– Горњи Топли До: пастрмски рибњак, мини стругара, расадник;
– Доњи Топли До: фабрика за флаширање воде „Власинка",
пастрмски рибњак, мрестилиште.
Размештај планираних објеката: 
– Божица: фабрика за производњу паркета, бродског пода и
намештаја, мини пекара;
– Власина Стојковићева: рибњак;
– Горњи Топли До: фабрика за флаширање воде, мини млекара,
расадник, откупна станица за лековито биље и шумске плодове;
– Горња Лисина: пчеларска задруга, мини сушара за месо,
рибњак, фабрика за флаширање воде, мини млекара, погон за прераду шумског воћа,
сушара за печурке;
– Црна Трава: рибњак, фарма, мини погон за сушење и прераду
печурака и шумског воћа;
– Доња Ржана: мини погон сушаре за печурке, мини погон за
прераду шумског воћа, мини погон за сушење меса.
3.5. Биланс коришћења простора 
Планиране промене основне намене простора усмерене су ка
заустављању процеса деградације земљишта и прилагођавању намене природним условима.
Првенствено, то се односи на селективно враћање земљишта шумама у сливу Лисинског
и Власинског језера и на простору Црне Траве (део који припада подручју Просторног
плана), и на рехабилитацију и обнављање запуштеног земљишног фонда на подручју Просторног
плана.
Предвиђа се да се до 2021. године површине под шумама, на
подручју Просторног плана повећају за 14%, у односу на површине 2001. године, углавном
на рачун земљишта које је обрасло ниским и неквалитетним дрвећем и на рачун деградираног
земљишта, нарочито у уској зони санитарне заштите (из категорије „остале" површине).
Тако би 2021. године у структури примарног коришћења земљишта
учешће пољопривредног земљишта било 0.96%, шумског земљишта 40% и осталих површина
59,9%.
У оквиру осталих површина налазе се и површине намењене
изградњи туристичких објеката, викенд насеља и др. Планирано је ограничење простора
за туристичке и друге објекте, односно да постојећи и нови објекти туризма, у структури
површина осталих објеката користе максимално 27,82 km2, тј. 11,8%, а у структури
укупне површине Просторног плана 7,1%.
Планирано повећање пољопривредних површина до 2021. године
оствариће се на рачун раније напуштених пољопривредних површина, у корист гајења
здраве хране према посебном програму.
Планирано повећање шумских површина оствариће се на рачун
најслабијих пољопривредних површина, у корист потребе повећања степена шумовитости
простора и развоја, и то за: заштитне шуме, шуме за рекреацију и паркове, шуме за
остваривање привредних функција. 
 

 
На
подручју Просторног плана (територије општине Сурдулица) планирано је повећање шумских
површина за 8% до 2021. године. Истовремено, на постојећим шумским површинама планирана
је потпуна замена ниског шумског растиња високим квалитетним дрвећем.
Планирано
је да ће раст шумских површина у укупној површини подручја Просторног плана (територија
општине Сурдулица) ићи од 4% 2001. године до 8% 2021. године.
На
подручју Просторног плана (територија општине Босилеград) планирано је повећање
шумских површина за 8% да 2021. године. На постојећим шумским површинама планирана
је потпуна замена ниског шумског растиња високим квалитетним дрвећем.
Очекује
се да ће учешће шумских површина у укупној површини подручја Просторног плана (територија
општине Босилеград) ићи од 2% 2001. године до 4% 2021. године.
На
подручју Просторног плана (територија општине Црна Трава) планирано је повећање
шумских површина за 8% до 2021. године. На постојећим шумским површинама планирана
је потпуна замена ниског шумског растиња високим квалитетним дрвећем. Очекује се
да ће учешће шумских површина у укупној површини подручја Просторног плана (територија
општине Црна Трава) ићи од 1% 2001. године до 4% 2021. године. 
Проширење
шумског фонда у првом реду се односи на: пошумљавање земљишта 6 и 7 бонитетне класе,
земљишта захваћена ерозијом, заштитне шуме око саобраћајница, шетне стазе, изворишта
воде и акумулације, на теренима нагиба већих од 10%.
Планом
заштите природних добара, предвиђено је значајно повећање ових површина у односу
на постојеће стање:
–
локалитети у режиму 1. степена заштите, 5,99%,
–
површине (зоне) у режиму 2. степена заштите, 22,23%,
–
површине у режиму 3. степена заштите, 71,77%.
 
Б.4. РАЗВОЈ И РАЗМЕШТАЈ
УСЛУЖНИХ ДЕЛАТНОСТИ И ЈАВНИХ СЛУЖБИ 
– ПРОСТОРНИ АСПЕКТ
 
Од
структуре и просторног распореда јавних служби зависиће будући развој подручја Власина.
Као посебан задатак се намеће концентрација садржаја у центрима заједнице насеља,
ради обезбеђивања вишег нивоа услуга. 
Рационализацијом
у организацији друштвених делатности смањују се трошкови дисперзивне мреже, а уједно
се повећава концентрација средстава и корисника чиме се остварује виши квалитет
услуга и боља кадровска опремљеност. Основни циљ оваквог размештаја по централним
местима мора бити доступност друштвених садржаја свим корисницима без обзира на
место становања. Зато је неопходно осавременити саобраћајну мрежу и организацију
јавног саобраћаја на подручју Власина.
4.1.
Образовање
Посебан
задатак у организацији образовања је повећање квалитета наставе (обезбеђењем квалификованог
наставног кадра, нове наставне опреме и сл.) уместо проширења територијалног распореда
образовних установа.
Задржавање
становништва по брдским насељима могуће је уз квалитетно школовање деце у централним
насељима и њихово превожење до школе и натраг преко организоване аутобуске службе.
На
основу досадашње расподеле матичних и подручних школа и броја ученика у њима, може
се направити нова организација где би се укинула истурена одељења (до 10 ученика)
а проширили школски капацитети у насељима ка којима гравитирају ђаци из околних
насеља. 
Ако
се узме као норматив 25 ученика по учионици, онда ће у просеку бити по 2 одељења
на једну матичну основну школу. Други утврђени норматив је 5 m2 школске
површине по ученику. Ако се узме да ће укупан број ученика (7–14 година) планираног
подручја бити око 200 онда ће бити неопходно обезбедити 1.000 m2 укупне
грађевинске површине.
Део
постојећих објеката замениће се или реконструисати (доградити). Уз објекте образовања
потребно је обезбедити и пратећи простор (школско двориште, игралишта и др.).
Обавеза
ће бити организовање превоза деце међунасељским или школским аутобусом за дистанце
преко 2.500 m. 

Објекат средњег образовања у Црној Трави, са 8 одељења, комплетним пратећим 
садржајима и укупне нето грађевинске површине 3.500–4.000 m2, довољан је да обезбеди
капацитет 400–500 ученика. У граду постоје и два дома за ученике средњих школа што
сасвим задовољава будуће потребе.
За
потребе специјалног образовања простор треба обезбедити посебно или у оквиру радничког
универзитета, односно дома културе у Црној Трави или Горњој Лисини.
4.2.
Здравство
На
подручју Власине постоји седам активних самостални здравствених јединица распоређених
по централним и локалним насељима. Новом организацијом, кадровском структуром и
рационализацијом мреже објеката здравствене заштите, обезбедио би се квалитетнији
ниво услуга.
Посебан
задатак у овој области треба да буде опремање и модернизација амбуланти и здравствених
станица, као и запошљавање стручних кадрова у њима.
За
остварење овог задатка, приоритет ће имати следеће инвестиције:
–
због повећаног обима посла, обезбедити услове за превођење амбуланте у Власина Риду
у здравствену станицу,
–
свим апотекама које се налазе у оквиру здравствених јединица омогућити редовно снабдевање
неопходним медикаментима,
–
завршетак реконструкције здравствене станице и уређење водоводне мреже, у Клисури,
–
у Црној Трави формирати основне специјалистичке службе,
–
изградити Центре за рехабилитацију: дечји стационар „Големи Чукар" у лисури,
дечји стационар за болести дисајних органа у Горњој Лисини, рехабилитациони центар
за плућне болести „Црни извори"у Црној Трави и центар за дијететику „Големи
Чукар".
За
комплекснију здравствену заштиту становника и других корисника користе се медицински
центри у Сурдулици.
4.3.
Култура
Неразвијеност
подручја утицала је на скроман размештај објаката културе по насељима. Црна Трава
садржи општинску библиотеку са биоскопом, а у Горњој Лисини постоји Дом културе
у оквиру задружног дома.
Концепцијом
развоја Власине, створиће се могућност за обогаћивање и осавремењивање садржаја
из области културе. Улагање средстава у ревитализацију споменика културе, културно-историјских
целина, изградњу етно-комплекса, организовање традиционалних културних манифестација
и сл., допринеће утицају на ширење навика код становништва за праћење културних
активности. 
На
Власина Риду планирана је изградња Духовног културног центра „Св. Илија"са
пратећим садржајима, као посебан вид заштите и презентације материјалних и духовних
вредности подручја. 
Планирана
је изградња 2 етно-комплекса „Нови Рид" и „Големи Чукар", са циљем да
се афирмише културна баштина овог подручја кроз ревитализацију урбане структуре
и појединих објеката, дислокацијом и презентацијом у тзв. музејима градитељства
са комерцијално употребним објектима.
На
Големом Чукару у оквиру туристичког комплекса а у близини етно-комплекса „Големи
Чукар", планиран је и конгресни центар одговарајућих капацитета и садржаја,
као изузетна локација за организацију културних, научних и пословних скупова. 
4.4.
Спорт и рекреација
На
Власини недостају објекти физичке културе (фискултурне сале, отворени терени за
мале спортове) које треба отворити у матичним школама и подручним одељењима за одвијање
наставе физичке културе.
Поред
основних спортских садржаја, приоритет треба да буде изградња модерних спортско-рекреативних
објеката на Власинском језеру (отворени и затворени базени, игралишта за велике
и мале спортове, шетне и трим стазе, бициклистичке стазе, стазе за скијање, јахање,
санкање и сл., наутички центар у зони Џукелице).
Због
изузетних карактеристика климе, треба омогућити перманентни тренинг и припреме врхунских
спортиста. За овакве потребе, неопходно је изградити Центар за припрему врхунских
спортиста са одговарајућим спортским теренима и објектима.
4.5.
Дечја и социјална заштита
У
Црној Трави постоји Дом за смештај ученика средњег образовања Милентије Поповић,
као и дечји вртић чији је капацитет 60-оро деце. Остала насеља су без објеката оваквог
типа. У складу са просторним ширењем привредног развоја и подизањем степена запослености
радно спосеобног становништва, треба градити установе за дечју заштиту површине
10 m2 по детету.
Када
је у питању социјална заштита старих и немоћних лица, треба предузимати мере активне
заштите на нивоу општине, којима би се доприносило побољшању виталних карактеристика
становништва и заустављању негативних демографских кретања.
4.6.
Администрација, управа и сл.
На
подручју Власине од управних институција постоји Скупштина општине Црна Трава и
месне канцеларије у шест насеља (Клисура, Горња Лисина, Власина Рид, Власина Округлица,
Врла и Божица).
Банке
и поште предвиђене су у оквиру туристичких комплекса у Власини Рид, Власини Округлици
и Горњој Лисини.
Станица
полиције налази се у Црној Трави, Власина Округлици и Клисури.
За
објекте администрације, управе и сл. потребно је 1.500–4.000 m2 укупне
грађевинске површине, укључујући и постојеће са пратећим простором (паркинзи).
 
Б.5. ПРОСТОРНИ РАЗВОЈ
И РАЗМЕШТАЈ ИНФРАСТРУКТУРНИХ СИСТЕМА
 
Основу просторног уређења и развоја подручја Власине у будућности
треба да чини систем комуникација (саобраћај и телекомуникације, снабдевање водом,
каналисање, снабдевање енергијом) и одговарајућа инфраструктура неагресивна према
природи (мрежа објеката инфраструктуре: саобраћајне, хидротехничке, енергетске).

5.1. Саобраћај и саобраћајнице
5.1.1. Подручје Власинског језера у ширем окружењу
Подручје Власина припада саобраћајним подручјима са стратешким
значајем, јер њиме пролазе путеви трансевропског карактера, који омогоћавају везу
западноевропског и алпског подручја са југоистоком Европе: Грчком и Бугарском и
у продужетку са Блиским Истоком.
Оно је лоцирано око 30km источно од Владичиног Хана, кроз
који пролази јужноморавски магистрални коридор север–југ (М1), као главни транзитни
правац, као и пруга државног значаја од Ниша према Скопљу и даље преко Ђевђелије
за Грчку.
Овај друмско железнички коридор (европски коридор 10) привлачи
и главне токове од Београда ка Нишу, одакле се дистрибуирају: јужно преко Врања
и Куманова ка Скопљу саобраћајницом И разреда Е-75 и источо преко пирота ка Софији
путем М1-12 (будућим аутопутским коридором Е-80). Попречни магистрални правац је
пут М1-13 (Владичин Хан–Сурдулица–Промаја–Клисура–Стрезимировци–граница Бугарске).
За везу са другим транзитним коридором који уоквирује ово
подручје (коридор пута Е-80), значајно је обезбедити квалитетну мрежу регионалног
карактера (путеви Р122, Р240, Р122/2, Р122б), кроз реконструкцију постојећих и доградњу
започетих праваца.
Подужна саобраћајница Р122 је регионалног значаја и остварује
директну везу Власине са Црном Травом и Власотинцем на северу и Босилеградом на
југу.
Попречно од Острозуба до бугарске границе пролази Р122б,
а Р248 између Острозуба и Чемерника спаја М1 и Р122 (шире гледано пролази и пут
Р124 а).
На њих се надовезује секундарна – мрежа локалних и некатегорисаних
путева, који својим учешћем доприносе већој густини мреже, али су незадовољавајући
по техноекономским карактеристикама.
Мрежа друмских саобраћајница представља основну комуникацију
Власинског подручја, а истовремено је и посредник као допунска веза до железничког
чвора у Владичином Хану и до најближих ваздушних терминала: аеродрома у Нишу
(100 km), Скопљу (140 km) и Београду (310 km).
За железнички саобраћај значајан је пут Ниш–Димитровград-Бугарска,
на који ће се предметна локација повезати преко Владичиног Хана, што подразумева
постојање квалитетне путне везе. Прикључак у Владичином Хану је кључна тачка за
развој интегралног транспорта овог подручја и као веза са главним транзитно -туристичким
коридором север–југ, што указује на значај и потребу за подизањем нивоа квалитета
пута М1-13.
5.1.2. План путне мреже
Развој саобраћаја на Власинском подручју је у функцији политике
развоја у Републици, па се планираним концептом обезбеђује:
– поштовање основних принципа и компонената развоја земаља
развијеног света и у складу са њима активирање земаља у процесу транзиције, у којима
се акценат ставља на пограничну сарадњу и на развој инфраструктуре, са развојем
саобраћаја као приоритетним задатком;
– поштовање одредби Просторног Плана Републике Србије, којима
се ово подручје третира као извориште водоснабдевања од стратешког значаја, као
део туристичке регије
И степена и у првој групи приоритета за развој, као погранично
и неразвијено подручје.
У складу са наведеним стратешким опредељењима и циљевима
регионалног развоја дефинисаним Просторним Планом Републике Србије, обезбеђује се:
– отклањање регионалних диспропорција и стављање акцента
на погранична подручја,
– осавремењавање постојећих путева магистралних и регионалних
категорија кроз процес рехабилитације или реконструкције (уз доградњу где је неопходно),
– осавремењивање и допуну мрежом локалних саобраћајних,
као и увођење "еколошких" саобраћајница (без моторних возила) у зонама
санитарне заштите.
Конкретизација наведених циљева и захтева на предметном
подручју, а у контексту планског развоја у републичким и регионалним оквирима, обухвата
следеће:
– обезбеђење услова за реализацију и подизање квалитета
примарне мреже путева на планском подручју, првенствено путева М1-13, Р122 (кроз
реконструкцију, ревитализацију и рехабилитацију),
– реконструкцију и модернизација осталих регионалних праваца,
у смислу скраћивања времена транспорта путника и робе, чиме ће саобраћај одговорити
функцији у склопу туристичке валоризације предметног простора (првенствено регионалног
емитивног подручја у склопу прстена Лесковац–Владичин Хан–Промаја–Црна Трава–Свође–Власотинце),
– повећање саобраћајне приступачности свих центара заједнице
села, туристичких и привредних капацитета реконструкцијом и изградњом мреже локалних
путева и организацијом мреже локалног јавног саобраћаја,
– формирање обилазнице око језера са циљем измештања моторног
саобраћаја из уже зоне санитарне заштите (и увођења тзв. „еколошке" саобраћајнице),
– развој уличне мреже насеља сагласно њиховом просторном
развоју.
Остваривање наведених циљева планирано је према рангу саобраћајница
и кроз етапну реализацију:
За саобраћајну инфраструктуру магистралног значаја планира
се:
– приоритетна реконструкција постојећег пута М1-13 Владичин
Хан-Стрезимировци (у почетним фазама развоја),
– тенденција измештања транзита на планирану ширу обилазницу
око Сурдулице (у каснијим фазама развоја),
– у склопу формирања обилазног прстена на 500 
m од језера
– изградња деоница у рангу магистралног пута са циљем тангентног вођења транзитног
саобраћаја и то: источно Брана-Големи Чукар (магистрални планирани пут источно)
ка Клисури и западни обилазни крак од Бране Водојаже до Андрејинаца и даље према
Сурдулици, 
– лоцирање бензинских станица ван примарног обилазног прстена:
на магистралном путу М1-13 у Вучеделцима и Клисури (а на Р122 у Црној Трави).
За саобраћајну инфраструктуру регионалног значаја планира
се:
– приоритетно обнављање коловоза на главном регионалном
правцу Р122 (а касније и на осталим према предвиђеној етапности),
– измештање моторног саобраћаја из непосредне зоне језера
(са деонице пута Р122 западно од језера), која по реализацији алтернативног крака
(кога чине део магистралног планираног пута и део регионалног планираног пута западно
од Бране до Братановог Дела), постаје пешачко- бициклистичка стаза са квалитетним
застором, 
– прекатегоризација пута Р122 ка Босилеграду и међународном
прелазу Рибарци у магистрални М1-13/1,
– доградња Р240 за везу подручја Црне Траве са Предејанима
и аутопутем, као и Р122/2 за везу са Преслапом и бугарском границом,
– опремање путне базе за редовно и сезонско одржавање путева.
С обзиром на највиши степен водозаштите, у склопу планиране
изградње обилазног прстена, планира се измештање саобраћаја, првенствено са деонице
Р122 на западној страни из непосредне близине језера. Реализацијом планираног обилазног
крака (западна деоница магистралног планираног пута и регионалног планираног пута
западно), постојећа саобраћајница се режимски затвара за моторни саобраћај у најужој
зони санитарне заштите и претвара у „еколошку" саобраћајницу (са коришћењем
безмоторних возила која не загађују околину), за пешачко-бициклистички саобраћај
и сл., што ће омогућити квалитетнији приступ језеру, рекреацију и спортове на води.
У регионалном смислу, предност ове бициклистичке трасе је
због тога што се једним делом поклапа са Euro Velo Bike Route 11, и биће у могућности
да се користи у складу са плановима European Cyclists' Federation. Крајње тачке
ове трасе налазе се у Норвешкој (North Cape) и Грчкој (Атина), а кроз Србију пролази
од Хоргоша до Прешева. У делу који је значајан за планско подручје, траса пролази
од Ниша ка Врању долинама река: Лужнице, Власине и Врле, а на подручју Власине
– преко Свођа, Црне Траве, Власине и Сурдулице.
Изградњом обилазне деонице на западној страни, регионалног
планираног пута на источној страни (од Белог Камена југоисточно од Власина Стојковићеве)
и измештањем дела магистралног пута јужно од језера, комплетира се примарни прстен
саобраћаја на 500 m око језера, који истовремено тангира зону санитарне заштите
унутар које се укида моторни саобраћај (осим локалних повезивања са туристичким
пунктовима). 
Оваквом дистрибуцијом растерећује се постојећа траса јужно
од језера за потребе транзитног саобраћаја према Стрезимировцима.
Шира обилазница планирана је за касније етапе развоја у
складу са очекиваним развојем туризма. 
Кроз даљи развој планирана је и обилазница око Сурдулице
у склопу прикључка на нову деоницу аутопута (односно наставак изградње ка македонској
граници) и измештање постојећег М1-13 обилазно око језера на деоницу од Владичиног
Хана до изласка на пут за Стрезимировце. Ова веза је значајна и због могућег повезивања
Власинског подручја са железничким саобраћајем преко Владичиног Хана.
Од Власинског језера ка северу према Црној Трави наставља
пут Р122 кога треба реконструисати и омогућити одржавање у зимским условима, а исти
пут према Босилеграду такође треба оспособити и подићи у категорију магистралног
пута – М1-13/1 због прихватања транзитног саобраћаја према граничном прелазу са
Бугарском – Рибарци.
Остали наведени правци регионалног ранга – Р240, Р124а,
Р122/II, Р239, допуниће мрежу као важне саобраћајнице међуопштинског значаја. Њих
треба реализовати доградњом и реконструкцијом према планираној етапности, која дефинише
коначну реализацију, али не ограничава почетак (помера се према указаним могућностима
улагања).
Остале захтеве за саобраћајним услугама испуњавати кроз
категорије локалних и некатегоризованих путева. Ове путеве треба опремити квалитетним
застором према приоритетима, чиме ће се створити инфраструктурни услови за отварање
нових аутобуских линија у локалном превозу и повезати важни туристички и привредни
потенцијали.
За саобраћајну инфраструктуру локалног значаја предвиђе-но
је:
– рехабилитација постојећих путева са приоритетом оних за
функционално повезивање центара насеља и сл.,
– доградња и реконструкција путева на Власина Риду у функцији
активирања локације туристичког центра,
– доградња и реконструкција путева у функцији планираних
нових садржаја.
Оправданост улагања у инфраструктуру имају центри заједнице
насеља која располажу критичним обимом радне снаге: Власина Рид, Клисура, Божица
и Горња Лисина, па се ту планирају и приоритетна улагања.
Слабе саобраћајне везе имају примарна сеоска насеља: Горња
и Доња Ражана, Топли До и Топли Дол, Колуница и Вучеделце, па се као прво у мрежи
ниже категорије предвиђа оспособљавање везе од Лисинског језера (од Р122) до Доње
и Горње Ржане, као и повезивање Божице са Власина Округлицом локалним везама преко
Топлог Дола (где су и ресурси за експлоатацију минералних вода).
Са Босилеградом као центром општине, проходним путевима
за аутобуски саобраћај треба повезати месне заједнице: Плоча, Ресен, Извор, Грујинци,
Милевци, Бресница, Зли Дол, Паралово и Гложје.
На територији општине Црна Трава, мрежом проходних путева
за аутобуски саобраћај треба повезати седам месних заједница (око 50 села), а то
су: Кална, Криви Дел, Јабуковик, Горње Гаре, Дарковце, Добро Поље и Млачиште, чија
су растојања 4-12 km до најближе аутобуске станице. Поред већ наведених, значај
за развој подручја и експлоатацију шума имаће и путни правци: Стрешер–Промаја, Промаја–Чемерник,
Промаја–Виље и Промаја–Кијевска чесма–Мртвица и др.
Најзначајније везе локалног карактера општине Сурдулица
са Црном Травом воде од скијалишта и од изласка код бране на Власинском језеру,
затим веза од Власинског језера преко Чемерника до Рупља и даље према Власотинцу,
затим северо-источно повезивање Власине са Клисуром, Кострошевцима, Сухим Долом.
Ново Село и Кијевац такође треба проходним путевима повезати
са Сурдулицом као центром општине.
Прогноза саобраћајног оптерећења
(ПГДС – просечан годишњи дневни саобраћај)
Очекивани индуковани саобраћај на овом подручју оквирно
је одређен методом биланса и упоредним анализама ПГДС-а, добијених из Студије „Аероинжењеринг"-а
за пут М1-13, који је коригованим због насталих околности у протеклом периоду (што
је илустровано и графиконом приложеним у АДО).
У складу са планираним капацитетима извршена је корекција
процене укупних транспортних захтева од стране становника, туриста и дневних излетника
(уз претпоставке изложене у АДО) и добијено укупно очекивано оптерећење око
2500–3000 воз/дан на деоници М1-13 Сурдулица–Округлица и око 850–900 воз./дан на
путу Р122 (деоница Црна Трава–Округлица), а према претпостављеној расподели оптерећења:
72% на магистралном и 28% на регионалном путу.
Према овако добијеним вредностима утврђује се да новопланирана
обилазница око језера мора одговарати рангу пута 3.разреда са основним прописаним
техничким параметрима за ту категорију пута и уз детаљно дефинисање елемената кроз
даљу разраду техничком документацијом. 
Пратећи садржаји за кориснике путне мреже
Поред постојећих саобраћајних објеката, планирана је даља
изградња у складу са захтевима и еколошким капацитетима подручја.
Нове бензинске пумпе треба лоцирати изван примарног обилазног
прстена како је прописано условима и мерама заштите, тако да поред Црне Траве и
Клисуре нова локација у Вучеделцима задовољава ове захтеве.
Паркинг групације планирати у складу са врстом и категоријом
смештајних капацтета и према прописаним нормативима .
Нова стајалишта за међуградски аутобуски саобраћај планирана
су у коридорима магистралних и регионалних путева и у зонама новоформираних туристичких
центара, а према датим условима и мерама.
Стајалишта међумесног саобраћаја на трасама локалних путева
формирати према прописаним захтевима, а даљом разрадом планске документације дефинисаће
се остали неопходни елементи.
5.1.3. План ваздушног саобраћаја
Поред планиране квалитетне друмске мреже, атрактивности
и потребе за заштитом подручја, указује се и потреба за допунским опслуживањем ваздушним
саобраћајем.
У ту сврху планирана је изградња хелидрома у близини туристичког
центра већ у почетним фазама развоја, а локација мањег аеродрома разматра се кроз
резервацију простора на овом нивоу планирања, чија је реализација могућа у каснијим
фазама и у функцији даљег туристичког развоја до 2021. године.
Потреба за аеродромом и хелидромом је проистекла из потребе
за авио-такси превозом, с обзиром на околне спортско-туристичке аеродроме у Лесковцу
и Батлави (на релацији до 100km од овог новог одредишта), као и на аеродром у Нишу.
Планска концепција ваздушног саобраћаја на овом простору
је у склопу општих опредељења и у функцији следећих потреба:
– за опслуживање планираних туристичких капацитета (авио-такси,
панорамски летови, у спортско рекреативне сврхе 
и сл.),
– за заштиту од пожара с обзиром на велико шумско богатство,
– за потребе војске (првенствено хелидром),
– за превоз пољопривредних производа,
– има и стратешки значај због приграничног положаја Власинског
језера.
Мањи аеродром (посебне намене) планиран је на приказаној
локацији „Скела” за касније етапе развоја и са локацијским могућностима развоја
до категорије општег (кроз даљи развој – ван планског хоризонта). 
У склопу ове локације постоји и расположиви простор за слетање
хеликоптера, али период до њихове реализације, односно до привођења намени треба
премостити и омогућити слетање хеликоптера за потребе полиције, војске и корисника
туристичких садржаја у почетним фазама развоја и ближе планираним садржајима. То
је могуће остварити у режиму „по најави” према члану 139 Закона о ваздушном саобраћају
(„Службени лист СРЈ”, број 19/98).
Оријентациона површина аеродромског комплекса износи око
20 ha резервисане површине на земљи у ову сврху, као и заштићен прописан ваздушни
простор од употребе у друге сврхе.
Сви остали елементи везани за ПСС, типове ваздухоплова,
услове експлоатације, приступа и сл. дати су у АДО / у Одељку за ваздушни саобраћај/кроз
извод из Локацијске документације за аеродром и хелидром.
Даљом разрадом ове планске документације извршиће се коначно
опредељење и прецизно дефинисање елемената за пројектовање будућег аеродрома, а
при том не одступајући од основних задатих услова, важећих међународних и домаћих
стандарда и према мишљењима надлежних институција. 
5.1.4. Саобраћај на води
Основне принципе за даљи развој „пловног саобраћаја” (односно
активности на води, као допуне туристичке понуде у спортско-рекреативне сврхе),
опредељује основна поставка даљег развоја Власинског подручја као заштите изворишта
од стратешког значаја, уз развој језерског туризма.
То подразумева приоритетно коришћење безмоторног саобраћаја
на језеру, односно употребу чамаца на весла, једрилица, скела и сл, која су на еко
погон (коришћењем ваздушних струја, ручни и ножни погон и сл.).
Планираном концепцијом намене површина одређене су и могуће
локације марина за чамце и друга пловила без мотора:
– уз хелидром на локацији Братанов Дел,
– испод Духовног центра,
– код спортско рекреативног центра „Џукелице”,
– код хотелског комплекса на Власина Риду,
– уз садржаје на Големом Чукару.
Приступ до марина обезбедити квалитетним приступним путевима
уз прописане мере заштите.
5.1.5. Везе са железницом
Веза Власинског подручја са железничким саобраћајем остварује
се посредно преко прикључка у Владичином Хану, где већ постоји железничка станица.
Реконструкцијом пута М1-13 и планираном новом обилазном трасом око Сурдулице и језера
оствариће се квалитетнија веза са железничким саобраћајем читавог подручја од Сурдулице
преко Власине до бугарске границе.
5.1.6. Биланс саобраћајних површина
Усвојени плански концепт и постављени циљеви развоја поткрепљени
су табелама у АДО у којима је упоредо дато: постојеће стање, врста планиране интервенције
и планирано стање на крају планског периода 2021. године. 
Према приложеним табелама може се закључити да су интервенције
углавном у смислу реконструкције, прекатегоризације и доградње започетих деоница.
Новопланиране деонице односе се углавном на категорију магистралних
путева (обилазне деонице око 18 km) и делимично на нова пробијања (око 3,5 km) за
потребе превезивања у категорији регионалних и временски су усклађене са планираним
развојем туризма.
После приказаних интервенција и планираном прекатегоризацијом
добијено је 352 km путне мреже у категорији магистралних, регионалних и локалних
путева, (од чега само 22 km новопланираних), што са осталим планираним саобраћајним
површинама заузима око 0.5% укупне површине подручја предметног Просторног плана.
  

 * Табела је дата ради увида о учешћу и структури саобраћајних
површина у укупном билансу на територији предметног плана. Остале, допунске табеле
са детаљније дефинисаним елементима дате су у АДО компаративно по категоријама саобраћајница
и по припадајућим општинама.У приложеној табели 14 рачунате су само површине коловоза,
полетно-слетне стазе и сл., док је у тексту дата укупна потребна површина комплекса
са пратећим садржајима која се резервише за одређену намену (аеродром и сл.).
 

5.2. Телекомуникације
5.2.1. Фиксна телефонија
У планском периоду до 2007.
Планира се замена постојећих аналогних телефонских централа
новим дигиталним централама и то:
– Власина Рид – нови IS 512 претплатника,
– Власина Округлица – нови 
IS 128 претплатника,
– Црна Трава – нова ČC 120/512 (преносника / претплатника).
Прве две централе биће везане на чворну централу Сурдулица
(DK TS 20), а трећа централа на главну централу Лесковац (EWSD).
Планирани системи преноса су:
– релација IS Власина Округлица – 
ČC Сурдулица дигиталним
системом преноса LA 34 КX који би радио по тубама коаксијалног кабла Тx
1,2/4,4. ова опрема би се обезбедила демонтажом са релације Лесковац -Власотинце;
– релација IS Власина Рид – 
ČC Сурдулица реализује се из
две деонице:
– на деоници Власина Рид – Власина Округлица предвиђа се
монтажа система 2 x HDSL капацитета 2x2 Мб/с по симетричним парицама испуне постојећег
коаксијалног кабла и кабла TF10 7x4x0,9;
– друга релација Власина Округлица – Сурдулица би се реализовала
коришћењем 2 примарна блока (2x2 Мб/с) из система ЛА 34 КX на релацији IS Власина
Округлица – ČC Сурдулица;
– релација ČC Црна Трава – 
GC Лесковац: постојећи систем
преноса задовољава будуће потребе планиране комутације у ČC Црна Трава.
У планском периоду после 2007.
Планира се увођење нових аутоматских телефонских централа
на простору туристичког комплекса, и то:
– крајња АТС у зони за одмор и рекреацију, у близини махале
Дрндари капацитет 1000 прикључака, повезана на чворну АТС Црна Трава,
– крајња АТС у зони махале Величови капацитета 40 прикључака,
повезана на чворну АТС Сурдулица,
– крајња АТС у насељу Власина Стојковићева капацитета
80 прикључака, повезана на чворну АТС Сурдулица,
– крајња АТС у Анџаковој махали капацитета 40 прикључака,
повезана на чворну АТС Сурдулица,
– крајња АТС у насељу Божица капацитета 40 прикључака, повезана
на чворну АТС Сурдулица и
– крајња АТС у насељу Горња Лисина капацитета 50 прикључака,
повезана на чворну АТС Босилеград.
Планирани су системи преноса на следећим релацијама:
– крајња АТС Дрндари – чворна АТС Црна Трава,
– крајња АТС Величови – чворна АТС Сурдулица,
– крајња АТС Власина Стојковићева – чворна АТС Сурдулица,
– крајња АТС Анџакова – чворна АТС Сурдулица,
– крајња АТС Божица – чворна АТС Сурдулица,
– крајња АТС Горња Лисина – чворна АТС Босилеград.
Тачан избор система преноса извршиће „Телеком Србија” према
новом перспективном плану за период од 2007. године. 
Планира се остваривање кабловских мрежа на следећим релацијама:
– КАТЦ Дрндари – ЧАТС Црна Трава,
– КАТЦ Величови – кабл ТФ10 7x4x0,9 (Власина Рид – Власина
Округлица),
– КАТЦ Божица – кабл Власина Округлица – Клисура,
– КАТЦ Горња Лисина – ЧАТС Босилеград.
Планира се изградња претплатничких кабловских мрежа нових
АТС, као и проширивање претплатничких мрежа нових АТС, као и проширивање претплатничких
кабловских мрежа нових АТС чији се капацитет повећава.
Тачан избор каблова извршиће „Телеком Србија” према новом
перспективном плану за период од 2007. године.
5.2.2. Мобилна телефонија
На подручју Плана, мобилна телефонија Србије има инсталисане
две базне станице.
У наредној табели, назначени су постојеће и планиране локације
и уређаји за мобилну телефонију.

 

 
Приликом пројектовања мреже мобилне телефоније биће узети
у обзир подаци из Просторног плана подручја Власине. Предвиђа се и коришћење опреме
за пренос телевизије (стуб репетитора, напојни уређаји и др.), зашта је неопходно
прибавити и претходну сагласност надлежне службе заштите природе и урбанизма у општинама.
5.2.3. Радиотелевизија
У планском периоду до 2007.
На подручју Плана налазе се следећи репетитори:
– Букова глава (поред језера),
– Црна Трава 1,
– Црна Трава 2,
– Кисура,
– Божица,
– Горња Лисина.
Наведени репетитори примају сигнале са предајника Крушевац
и Бесна Кобила.
Планирана је изградња KDS зона у комплексу.
Строго је забрањено подизање нових репетитора без сагласности
надлежне службе заштите природе и општина.
Изградња ове мреже треба да се изведе на исти начин као
и за осталу комуналну инфраструктуру, односно подземним путем, полагањем у ПВЦ цеви,
или коришћењем већ постојеће ТТ канализације, на основу важећих дозвола.
Повезивање KDS зона на главну РТВ станицу вршиће се бежично
– изградњом микроталасних двосмерних система за дистрибуцију радио и телевизијских
програма и осталих сервиса (MMDS).
У планском периоду после 2007.
Планирана је изградња кабловске вишенаменске мреже (KDS)
на подручју Плана, која треба да представља хибридну двосмерну мрежу (HFC).
Ова вишенаменска, широкопојасна и двосмерна телекомуникациона
мрежа треба да омогући следеће сервисе:
– пренос радио и телевизијских сигнала,
– приступ интернету (IP),
– видео на захтев (VoD),
– даљинско мерење,
– обезбеђење,
– кабловска телефонија,
– интерактивни мултимедијални сервиси.
Мрежа треба да буде отворена за будућа проширења у погледу
нових сервиса и технологија, као и за интеграцију са другим телекомуникационим системима.
5.3. Снабдевање водом и водна инфраструктура
Овим планом утврђен је следећи задатак код снабдевања насеља
подручја Власина водом: обезбедити свим становницима и корисницима простора здраву
пијаћу воду, а резерве пијаће воде служиће за шире регионалне потребе.
У снабдевању насеља водом приоритетно и максимално биће
коришћени локални извори, са ослањањем на изворе који су законом заштићени и који
се овим планом штите. За снабдевање водом насеља користиће се искључиво извори и
сливни системи који омогућавају мин. 97% обезбеђеност становништва водом. Дугорочне
потребе за снабдевање водом Јужне Србије, са подручја ПП, засниваће се на изградњи
интегралних водопривредних система, са посебним ослонцем на вишенаменске канале
за прикупљање воде у сливу Власинског језера. 
Вода за технолошке потребе биће по правилу захватана из:
– вештачких ретензија за насеља Власина Рид, Власина Округлица
и Власина Стојковићева,
– водотокова (за сва насеља са подручја ПП изузев Власина
Рид, Власина Окргуглица и Власина Стојковићева).
Технолошка вода се обавезно рециркулише. Технолошке ретензије
се димензионишу на обезбеђеност од 97% (уз испуњење и других услова).
Базни принципи на којима се заснива решење развоја водопривредне
инфраструктуре подручја Власина јесу:
– окосница будућих система ППППН Власина и регионалних система
за воду највишег квалитета чине заштићена изворишта подземних и површинских вода;
принцип је да се најпре до рационалних, еколошки прихватљивих граница и искористе
локална изворишта подземних и површинских вода, па да се тек након тога регионалним
системима допрема само недостајућа количина воде; приоритет у локалним извориштима
даје се изворима, уколико су квалитетни и ако се могу заштитити од загађивања;
– споро обновљиве залихе подземних вода високог квалитета
користе се само за фабрике флаширане воде и оних технолошких процеса у индустријама
које захтевају воду највишег квалитета; динамика њиховог коришћења мора се примерити
дугорочним захтевима, без погоршања квалитета; истражни радови се морају интензивирати,
ради утврђивања стварно искористивих капацитета изворишта подземних вода, укључив
и могућност вештачког повећања њихових експлоатационих капацитета;
– кључни објекти за коришћење површинских вода су: сливови
и акумулације: Власинско језеро и ПАП Лисина које се користе вишенаменски, али се
приоритет у случају несклада између расположивих вода и потражње даје снабдевању
водом становништва;
– у брдским пределима на северу, југу и западу, који су
ослоњени на коришћење транзитних и изворских вода, развијаће се све сложенији регионални
каналски системи, чији је задатак да изврше просторну прерасподелу вода и створе
услове за њихово вишенаменско коришћење, заштиту, као и заштиту од вода;
– транспорт воде обављаће се зависно од квалитета и врсте
корисника: (а) вода највишег квалитета транспортују се од изворишта до места потрошње
магистралним цевоводима; (б) технолошка вода и вода намењена потребама наводњавања
транспортује се водотоцима , изузетно цевоводима;
– обезбеђеност испоруке воде прилагођена је захтевима корисника;
обезбеђеност снабдевања водом насеља је врло висока, реда >97%; обезбеђеност
наводњавања је реда 80%;
– поправљање режима малих вода, наменским испуштањем чисте
воде из акумулација у периодима маловођа: гарантовани протоци низводно од акумулација
не смеју да буду мањи;
– од количина које су потребне за задовољење потреба низводних
биоценоза (> 10 %); зато се све акумулације, посебно оне у горњим деловима сливова,
рачунају и за те потребе, а опремају се селективним водозахватима, како би се и
за потребе водених екосистема испуштала вода најпожељнијег квалитета;
– враћање вода и водотока у И класу квалитета; изузетака
нема (ни за неке деонице малих водотока, низводно од ППППН Власина); ниједан водоток
не може бити у стању квалитета „ван класа";
– санација свих ерозионих и бујичних жаришта и конзервација
и рекултивација сливова; код заштите сливова предност имају сливови акумулација,
посебно оних које служе за снабдевање становништва водом.
5.3.1. Систем за снабдевање водом
Овим просторним планом (сагласно Водопривредној основи Републике
Србије) утврђено је планско решење за формирање Горње – јужноморавског система за
снабдевање становништва водом из акумулација, и то: 



ПОСТОЈЕЋИХ


ПЛАНИРАНИХ


ОПШТИНЕ ПОТРОШАЧИ




Власинско језеро, Лисина, Првонек


Прохор на Пчињи


Босилеград, Врање (део) Владичин Хан, Сурдулица, Бујановац,
  Прешево, Трговиште



 

Према пројекцији биланских потреба за снабдевање водом из
Горње–Јужноморавског подсистема обезбедиће се до 2011.године око 150–250 l/s, до
2021. године око 300–470 l/s. Приоритет у повезивању на подсистем имаће потрошачи
на подручју општина: Босилеград, Сурдулица, Владичин Хан, а са реализацијом акумулације:
Прохор на Пчињи и потрошачи општина Врање, Бујановац, Прешево и Трговиште.
Општина Црна Трава има више могућности:
– да се гравитационо снабдева водом из система Власина Рид,
– да користи постојеће изворе из тзв. Северног сабирног
система Власинског језера.
Новоформирани водоводни систем за потребе општина: Владичин
Хан, Сурдулица и Црна Трава располажу енергетским потенцијалом који се може користити
за производњу електричне енергије (мини ХЕ).
На основу обима и структуре перспективних (ново-планираних)
корисника, на подручју Просторног плана укупне потребе за снабдевањем водом до краја
2021 год. износиће:
– за кориснике у подручју ППППН Власина ~ 60 
l/s,
– за кориснике ван подручја ППППН Власина ~ 400 
l/s.
Највећи потрошач воде у подручју Просторног плана јесу туристички
центри Власинског језера и износи око 41 l/s. Сада располаже са постројењем Тувегџије
капацитета 15 l/s (застареле технологије: коагулација и директна филтрација на спорним
пешчаним филтрима; значи неодговарајућа технологија за незаштићено извориште, за
воду која се повремено замути и неодговарајућа микролокација).
Планирана је изградња новог постројења, поред водозахвата
на Чемернику капацитета: 2x30 l/s. Измењена је технологија пречишћавања, тј примењена
је следећа савремена технологија: заштићене каптаже, тиролски захват, хидраулички
скок, коагулација, флокулација, бистрење на ламелама, филтрација, превенција споре
и дезинфекција.
Пројекција потреба подручја Просторног плана за снабдевање
водом дата је у следећој табели:
 

 
Примењена
технологија први пут у Србији уводи следеће новине:
–
забрањује примену AL2(SO4)3 као главног коагуланта и замењује га са ферихлоридом
или сличним;
–
уводи се превентивно уништење спора, ради заштите у случају терористичких акција
(случај УСА, ЕУРО у 2001. години). Ово је веома важно за психологију будућих корисника,
јер су споре изазивале панику.
Поред
постојећих извора „Плавило" и „Цвејина долина" (са оријентационим минималним
протицајем од Qмин=80l/s), за обезбеђење потребних количина воде, користиће се и
ново извориште на водотоку – Каналу Јерма, одмах изнад Николичини, са водом И класе
квалитета (посебно познате по лековитим својствима и дуговечним старцима) и оријентационим
минималним протицајем од Qмин=400l/s. 
Планирано
постројење „Јерма" има двоструку намену:
–
да обезбеди неопходну резерву (снабдевање са 2 независна изворишта и покривање потрошње
воде изнад планиране норме потрошње);
–
да опционо обезбеди „изворску" воду за пиће: Владичином Хану, Сурдулици и Црној
Трави, сагласно Водопривредној основи и ПП Републике Србије.
Капацитет
постројења „Јерма" износи Q1=60l/s и прилагођен је само потребама на подручју
овог плана.
За
потребе региона, општина: Сурдулица (допуна постојећем водоводном систему), Владичин
Хан (замена постојећем водоводном систему који због уља и масти у турбинама ВРЛЕ
представља нерешен проблем загађења воде) и Црна Трава, планирани капацитет је
Q2=2x180l/s.
5.3.2.
Снабдевање водом ТЦ Власина
Снабдевање
водом за пиће туристичког центра Власина биће засновано на следећим принципима и
решењима:
–
користе се само извори и „скупљачи" здраве воде за пиће (повремено замућивање
воде одстрањиваће се савременим методама). Не планира се употреба воде за пиће из
акумулација,
–
снабдевање водом планирано је из два независна извора и ППВ (двострано напајање):
постројење Чемерник и постројење Јерма,
–
планирана су два компензациона резервоара воде за пиће (испод постројења Чемерник
и Јерма),
–
планирана су два главна дистрибуциона резервоара, у два највећа центра потрошње
воде: Р „Дуге Њиве" – центар РИД и Р „Чубрин Рид" – центар Округлица,
који преко главног дистрибуционог прстена око Власинског Језера обезбеђује стабилност
будуће доминантне друге висинске зоне снабдевања водом. Опционо резервоар „Чубрин
Рид" планиран је и као тзв. „Горњи Резервоар" за будуће снабдевање водом
низводних насеља и градова (Вучеделце, Сурдулица и В. Хан),
–
планирани су релејни резервоари у висинским зонама и центрима потрошње,
–
планирано је гравитационо снабдевање водом за пиће највећих потрошача воде (2 зона:
~ 50%, 1 и 3 зона: ~ 40%). Само ~ 10% воде за пиће се препумпава у највише зоне
потрошње, чиме се потрошња ел. енергије за транспорт воде за пиће планира у минорним
границама, 
–
планира се (опционо) снабдевање водом за пиће подручија ван ПП и то: Сурдулица и
Владичин Хан. Тиме се планским мерама обезбеђују услови за централизацију система,
рационалнију градњу, управљање и одржавање водовода,
–
планира се да се Босилеград дугорочно може обезбедити водом за пиће из акумулације
ПАП Лисина (планиран је капацитет постројења Q3=60–70l/s – сл. 5), 
–
технологија пречишћавања и капацитети су унифицирани, јер се планира јединствено
управљање и одржавање свих водовода на подручију ПП. На тај начин планира се и решавање
најтежег проблема (у Србији) – контрола квалитета воде за пиће сеоских и локалних
водовода,
–
планира се јединствено управљање водом применом (опционо) ГСМ и сличних једноставних
система.
5.4.
Одвођење отпадних вода и мрежа и објекти канализације
Еколошке
претензије подручја Власина захтевају висок степен прикупљања и одвођења отпадних
вода што значи следећи посебан задатак: Изградња система који ће обезбедити висок
квалитет животне средине посебно у деловима интензивнијег коришћења, односно пречишћавање
отпадних вода до И категорије.
Ради
остварења овог задатка прикупљање и одвођење отпадних вода из насеља (становништва
и сточарских фарми), хотела, аутокампова, мотела, млекара, спортско-рекреативних
и паркинг површина са саобраћајницама и у ужој зони санитарне заштите изводиће се
јединственим канализационим системом и то:
А.
Око Власинског језера
Планирана
је изградња два еколошка-канализациона полу-прстена:
–
северни полу-прстен Власина Рид – Големи Чукар,
–
јужни полу-прстен, од катастарске границе Власина Рид према Власина Округлици и
од Власина Стојковићеве до Власина Округлице.
Отпадне
воде ће се дистрибуирати на два будућа постројења: за северни еко-полупрстен планирано
је ППОВ „Чемерник”, а за јужни полу-полупрстен ППОВ „Кољандини” (Власина Округлица).
Диспозиција
и технички елементи канализационог система (северног и јужног) приказани су на Тематској
карти 1. У наредним (вишим фазама) пројектовања треба размотрити и варијанту са
вакуумском канализацијом.
Отпадне
воде се на планираним постројењима (ППОВ) пречишћавају у три фазе:
–
механичка,
–
биолошка (са симултаним вођењем нитрификације и денитрификације), и
–
терцијарна фаза.
Квалитет
ефлуената је једнак или нешто виши од квалитета И класе водотока (уобичајено на
савременим ППОВ и због система за производњу вештачког снега, који захтева посебан
квалитет воде).
Употреба
постојећег колектора којим се одводи отпадна вода из дела насеља Власина Рид и упушта
у реку Власину, не одговара критеријумима заштите вода као ни заштите животне средине
уопште. Његову даљу примену уз неопходне мере санације, вршити до реализације новог
система према решењима из овог плана.
Б.
Црна Трава
Планирана
је изградња централног колектора и ППОВ са механичком, биолошком и терцијарном фазом
пречишћавања отпадних вода до највишег нивоа односно И категорије (овај део планираног
решења прелази оквире овог Просторног плана, али је неопходна веза због очувања
И класе квалитета воде у границама Просторног плана и у сливу реке Власине).
В.
Остала насеља на подручју Просторног плана
Употребљене
воде из домаћинстава се прикупљају у санитарно обезбеђеним септичким јамама (без
прелива). Садржај септичких јама се одвози специјалним возилима на планиране депоније
ван територије шире зоне санитарне заштите.
Употребљене
воде са фарми прикупиће се у осокама (бетонским јамама) и као преверело органско
ђубре разносиће се на пољопривредне површине. Преливне воде из осока морају се уводити
у канализацију (где је на фарми формирана). У противном подвргавају се пречишћавању.
Основни
принципи канализације су:
1.
код утврђивања принципа каналисања насеља планиран је сепаратни систем канализације,
2.
код утврђивања хидрауличког и биолошког оптерећења фарми, продукција отпадних вода,
на основу сточног фонда, умањена је са 50% због начина коришћења компоста као природног
ђубрива, док је остали део преведен на еквивалентног становника (ЕС),
3.
капацитет постројења за пречишћавање отпадних вода (ППОВ) утврђен је према максималној
дневној потрошњи воде, а канализациона мрежа према максималној часовној потрошњи
воде,
4.
приоритет у изградњи градске канализације имају насеља: Власина Рид, Власина Округлица,
Власина Стојковићева, насеља у сливу реке Градска (падински колектор од насеља Бегови
до Шојине Махале – ради заштите реке Врле од загађења отпадним водама), затим Црна
Трава ради заштите реке Врле од загађења отпадним водама),
5.
акциденти и превентива:
На
основу тежине и последица које акциденти могу изазвати на подручју Просторног плана,
предузете су превентивне мере (у одељку око уређења и регулације водотока). Поред
превентивних мера уводе се посебне ознаке на подручју које дефинишу улазак у зону
непосредне заштите, зону уже санитарне заштите и зону шире санитарне заштите,
6.
каналисање постојећих насеља у зонама санитарне заштите. Њихово хидрауличко и биолошко
оптерећење је дато у наредној табели:
 

 
Укупно загађење подручја ПП, изражено преко БПК20 износи
око 257т/год. Највећи загађивачи су постојећа насеља око Власинског језера
(49%). Они морају да изграде специјалне прикључке на планирану канализацију (тзв.
касетна или одговарајућа канализација или прикључак на планирану канализацију).
Такође се морају придржавати прописаних мера заштите.
Просторним планом такође је за планирани хоризонт превиђена
пројекција хидрауличког и биолошког оптерећења отпадних вода и њихов третман (пречишћавање
до степена који је виши или најмање једнак I категорији водотока). У наредној табели
дата је следећа пројекција:
 

 
  
Диспозиција канализационог система подручја ПП са техничким
елементима приказана је на Тематској карти 1. 
Атмосферске отпадне воде које неће бити обухваћене јединственим
канализационим системом, уводиће се отвореним каналима (ригола) у локалне реципијенте.
Загађене атмосферске воде са магистралног, регионалног и локалних путева, у ужој
зони санитарне заштите, пре упуштања у водоток, пречишаваће се са сепаратним системом
до нивоа потребног за очување прописане И класе бонитета реципијента. Планиране
ретензије и ЦС прихватају загађене воде (тзв. мале кише) и наталожен загађен материјал
препумпавају на постројења за пречишћавање отпадних вода. Око Власинског језера
планирана је градња два заштитна канала: ободни (ригола дуж новог саобраћајног прстена)
и падински (ригола дуж постојећег пута Власина Округлица–Власина Рид–Власина Стојковићева).
Диспозиција заштитних канала, ретензија и ЦС приказана је
на Тематској карти 1.
5.5. Снабдевање енергијом и енергетска инфраструктура
Динамичнији и организованији развој подручја Власина, поготово
развој водопривреде и туристичких активности, захтева поуздан и стабилан систем
за снабдевање подручја енергијом. Значајно за цео овај део је да у њему постоје
и потенцијали за производњу енергије. Ради тога посебан задатак је: подмирити садашње
и будуће потребе становника и корисника простора Власине и обезбедити уредно и
поуздано снабдевање потрошача електроенергијом.
5.5.1. Електроенергетика
Садашњи ниво развијености електроенергетског система као
и поузданост појединих његових елемената не задовољавају и не обезбеђују квалитетно
снабдевање електричном енергијом подручја Власина док се средњи планирани раст потроше
рачуна од 3 до 5% годишње.
Плански задаци развоја електроенергетског система Власине
могу се поделити у три групе:
– подмирење садашњих захтева за електричном енергијом (санација
и реконструкција постојеће мреже),
– развој енергетског система и планирање подмирења потреба
за електричном енергијом у будућности,
– примена адекватних решења приликом изградње електроенергетских
објеката и инфраструктуре која ће у најмањој могућој мери реметити природни амбијент
као и и увођење нових, савремених технологија у циљу еколошке заштите и унапређења
животне средине. 
При томе треба имати у виду да ће се средњи планирани раст
потрошње електричне енергије кретати од 3 до 5%. Мора се такође имати у виду да
садашњи ниво развијености система, поузданост појединих његових елемената и структура
не задовољавају и не обезбеђују квалитетно снабдевање електричном енергијом.
Трансформација подручја у правцу развоја еколошког туризма
и пољопривреде са еко предзнаком условиће знатно повећање оптерећења енергетских
ресурса, док се поузданост у снабдевању поставља као императив. Енергетски систем
ће се развијати и просторно с обзиром да ће се ангажовати нове локације које до
сада нису биле центри потрошње.
Трећи плански циљ односи се на евентуално релоцирање постојећих
објеката (трафостанице, надземни водови) који се с обзиром на нову намену простора
не уклапају у планиране стандарде. Нови објекти, са друге стране, ће на основу строжијих
захтева бити изграђени тако да не ремете амбијенталне услове, или ће се плански
пројектовати на локацијама које су мање атрактивне уколико су за то испуњени техно-економски
услови. Још један аспект је значајан када је реч о будућем развоју електроенергетске
мреже, а односи се на увођење нових технологија производње елктричне енергије, као
нпр. мини електране на ветар, које у знатној мери могу да побољшају енергетску слику
на Власини и то првенствено у делу где тренутно не постоје други извори.
Ако се ови задаци преведу на техничке захтеве, онда се они
могу исказати на следећи начин:
– квалитативно побољшање преносне мреже на нивоу 35 
kV као
окоснице енергетског система,
– проширење и побољшање средњенапонске мреже 10 
kV,
– развој трансформације 10/0.4 
kV и нисконапонске мреже
0.4 kV базне мреже за снабдевање потрошача електричном енергијом,
– измештање или формирање нових енергетских коридора изван
заштитних зона,
– постављање подземних кабловских инсталација у односу на
надземне
– подизање електро-енергетских капацитета уз коришћење природних
неискоришћених хидроенергетских ресурса и енергије ветра. 
Потребно је напоменути да су сви досадашњи планови полазили
од претпоставке да се туристички и други објекати греју електричном енергијом, што
се овим просторним планом напушта као нерационално решење. На тај начин се значајно
штеди на електроенергетским капацитетима и дистрибутивној мрежи, а и експлоатациони
трошкови грејања ће бити мањи. 
5.5.2. Коришћење енергетских ресурса
На локацији Власинског језера нема значајних промена у коришћењу
енергетских ресурса и капацитета протеклих десетак година. У том периоду није било
повећања просечне потрошње нити су изграђени значајнији додатни капацитети, односно
инфраструктура. 
На територији коју обухвата овај Просторни план, три локације
су значајније третиране и фокусиране у претходним документима као потенцијални центри
потрошње:
– Власина Округлица са широм околином,
– Власина Рид,
– Власина Стојковићева.
Напајање целокупног конзумног подручја електричном енергијом
је реализовано на 35 kV са далековода који долази из Сурдулице. На локацији Богданова
Махала изграђена је трафостаница „Промаја" 35/10 kV, 1.6 МВА. Одатле се електрична
енергија дистрибуира на средњенапонском нивоу 10 kV, а потом се преко трансформације
10/0.4 kV испоручује потрошачима. Трафостаница је довољног капацитета да подмири
садашње потребе, али је планирано да се у будућности сагради још једна, веће снаге.
На локацији Власина Рид планирана је изградња трафостанице
35/10 kV која је требало да покрије захтеве за потрошњом у овом делу туристичког
насеља. Сада, међутим потрошачи се снабдевају електричном енергијом на напонском
нивоу 10 kV односно 0.4 kV што не обезбеђује задовољавајући квалитет ни у садашњем
тренутку.
Трећа локација Власина Стојковићева такође се снабдева електричном
енергијом преко средњенапонске мреже са неколико мањих трафостаница 10/0.4 kV. Ни
на тој локацији квалитет напајања није задовољавајући, тако да се у појединим периодима
године на постојеће потрошаче примењују рестрикције.
Остало, шире подручје око језера се напаја електричном енергијом
на средњенапонском/нисконапонском нивоу преко, углавном малих, стубних трафостаница
10/0.4 kV. Из постојећег стања на карти са приказом електроенергетског система може
се закључити да је електроенергетска мрежа Власине слаба, конципирана за руралне
крајеве, без праве окоснице и дефинисаних главних праваца снабдевања.
Локација Власинског језера поседује сопствене енергетске
ресурсе који до сада нису у пуној мери искоришћени. 
Шири простор Власинског језера је богат хидроенергетским
потенцијаом. Изграђен је и у експлоатацији је систем хидроелектрана Врла I, II,
III, IV. Хидроелектране су повезане са електроенергетским системом СЦГ далеководом
110 kV. 
Могућа је изградња мини хидроелектрана према следећој табели:
 


 
Напомена: Праг на излазу из тунела је на коти 1229,83 мнм,
а ниво воде у језеру креће се од 1205,26 до 1213,80 мнм. Разлика је бруто пад који
се може искористити. Локација МХЕ била би на каналу у близини Власинског језера
(у зависности од избора пројектанта). У ПАП Лисина налазе се 2 пумпе које годишње
могу да препумпају 90–100 милиона м3 воде у Власинско језеро.
Други значајан енергетски ресурс за који постоји интересовање
инвеститора је коришћење енергије ветра за производњу електричне енергије. У току
је израда студије о изградњи и експлоатацији мини електрана на погон ветра, које
би биле лоциране североисточно од језера Власина, на локацији где је најповољнија
ружа ветрова.
 

 
 
5.5.3. Енергетски биланс и нови погон
Овим просторним планом подручја Власине обухваћен је шири
комплекс у поређењу са претходним просторним плановима. 
На простору Власине Рид очекује се највећа потрошња електричне
енергије, што је с обзиром на хотелске и друге капацитете и разумљиво. И ранијим
просторним плановима предвиђала се изградња нових трафостаница која до сада није
реализована. Позиционо, Власина Рид се налази на правцу према Црној Трави. Овај
правац је доминантан за снабдевање целокупне области Власина електричном енергијом.

Због тога би било неопходно изградити нову трафостаницу
35/10 kV, 2x8 MVA. Избору локације трафостанице би требало да претходи техноекономска
анализа и избор начина напајања (кабловски или ваздушно). Уопштено речено, трафостаница
би требало да се удаљи што је могуђе даље од језера како не би реметила природни
амбијент. На истој локацији је неопходно изградити одговарајући број дистрибутивних
трафостаница 10/0,4 kV. Локација и број ових трафостаница ће се накнадно дефинисати
и било би пожељно да се уклопе у архитектонска решења постојећих и будућих објеката
где год је то могуће.
На локацији Власина Рид налазе се следећи смештајни капацитети:
  

 
Власина Округлица је 
чворно место када је реч о снабдевању подручја Власине електричном енергијом. На 
тој локацији се налазе главни ресурси електро снабдевања Хидроелектране Врла I, 
II, III. Осим тога ту долази далековод 35 kV из Сурдулице 
који је сада практично главни снабдевач Власинског подручја електричном 
енергијом, а саграђена је и у фунцкцији је ТС 35/10 kV, 1.6 MVA 
„Власина Промаја”. Са Власина Округлице полази далековод 110 kV према бугарској граници. Концентрација
толико енергетских објеката практично угрожава и нарушава природни амбијент Власина
Округлице и даља проширења нису дозвољена у зони строге заштите, изузев уз сагласност
надлежне службе за заштиту природе.
Капацитети на нивоу 35 kV и 10 kV не покривају ни садашњу
потрошњу у одређеним периодима године, а у будућности ће се потрошњом повећати на
око 5000 kV. Због тога је неопходно проширити инфраструктурне капацитете са још
једном трафостаницом 110x35/10 kV, 2x4 MVA. 
Ова трафостаница је у ствари полазна трафостаница за напајање
будуће трафостанице на локацији Власина Рид.
На истој локацији неопходно би било извршити детаљнију анализу
постојеће средњенапонске и нисконапонске мреже, из које би требало закључити који
локални правци за снабдевање потрошача на ниском напону не задовољавају, и које
би трафостанице требало појачати трансформаторима већег капацитета као би се и нисконапонска
мрежа појачала.
Локација Власина Стојковићева је за сада најугроженија и
напаја се електричном енергијом на средњенапонском нивоу. То не обезбеђује ни поуздано
напајање садашњих потрошача. Приоритетно би било приступити изградњи далековода
или подземног кабловског вода 35 kV од Власине Промаја до Власина Стојковићеве,
односно до локације Ђумрук и изградњи нове трафостанице 35/0,4 kV снаге 2х2 MVA.
Тада ће моћи да се развије и средње-напонска мрежа на тој локацији и повећа број
трафостаница 10/0,4 kV. Релокација трафостанице и померање према Ђумруку је последица
формирања резиденцијалне зоне на северу Власине Стојковићева.
За потребе хотела „Големи Чукар", затим Голф хотела
код махале Николичини и санаторијума „Црни Извори" и „Горнати Чукар",
неопходна је изградња трафостанице 35/10 kV. Трафостаница ће бити спојена у прстенастој
вези са осталим 35 kV трафостаницама који иде по ободу Власинског језера.
Питање техничког повезивања електрана у електродистрибутивни
систем Србије, превазилази ниво овог плана и биће разматран од стране надлежних
органа и организација.
5.5.4. Преносна мрежа
Окосницу електроенергетске мреже на локацији Власине претстављаће
јака 35 kV мрежа са неколико кључних трафостаница 35/10 kV. Због додатне безбедности
и поузданости напајања система, неопходно је извести прстен око Власинског језера
и повезивање трафостаница у прстенасту структуру. Тиме би се добило значајно повећање
поузданости.
Смернице које би требало уважавати приликом формирања будуће
електродистрибутивне мреже су да све ваздушне линије треба водити на одређеном растојању
од језера и заштићене зоне. То се посебно односи на 35 kV водове. Уколико би се
техноекономском анализом показало да је исплатива реализација прстена подземиним
кабловима, тада ће се траса кабла микролоцирати према условима на терену, изграђеним
објекатима и осталој инфраструктури која је већ изграђена или ће се тек градити.
У сваком случају посебну пажњу требало би посветити избору микролокације трафостаница
35/10 kV, јер оне због своје величине највише угрожавају естетски, природан изглед
заштићене средине.
Изграђени далековод 110 kV према Бугарској је битно нарушио
просторни склад Власинског језера. Измештање једног таквог објекта представља сложену
операцију како технички тако још више инвестиционо. Релоцирањем далековода ван заштићене
зоне језера, знатно би поскупели радови на реализацији посла због природних препрека
преко којих би тај далековод морао прећи. У сваком случају, евентуалном измештању
далековода треба да претходи врло озбиљна анализа која треба да сагледа све аспекте
и последице које могу из тога да проистекну. 
На Рефералној карти II дата је алтернативна траса измештања
дела 110 kV далековода од тачке Вучине махале па уз Вучју реку, пратећи границу
Плана до махале Стрезине. На тај начин би се само део далековода изместио, што би
појефтинило цело решење.
Средњенапонска и нисконапонска мрежа ће се дефинисати и
решавати на основу конкретних захтева на свакој микролокацији. Ова два напонска
нивоа треба решавати искључиво кабловским подземним везама, а постојеће надземне
везе би требало реконструисати и такође пребацити на подземне каблове. 
Тај захват ће сачувати природни амбијент у непосредној близини
језера и подручју изван штићене зоне. Број трафосаница и њихова локација су непосредна
последица захтеваног оптерећења и удаљења од главних трафостаница. Пажљивим избором
локација трафостаница и посебно уклапањем у природни или изграђени амбијент или
у архитектонске објекте, могуће је избећи видније нарушавање природног склада које
такви објекти неминовно уносе.
5.5.5. Планиране акумулације 
Укупни хидроенергетски потенцијал система Власина износи
око 1.000 GWh/g. Од тога 600 GWh/g. спада у технички искористив потенцијал. Искоришћено
је 358 GWh/g. 
Приказ планираних акумулација, доводних канала и речних
довода у акумулационе реципијенте, дат је на Рефералној карти I и Тематској карти
1, и у табели 8 у делу Плана А.6, 6.3. Акумулације.
5.6. Снабдевање топлотном енергијом
У границама ППППН Власина нема значајнијих система за загревање
с обзиром да постоје појединачни системи централног грејања код јавних објеката.
У индивидуалном становању системи са локалним ложиштима грејани превасходно чврстим
горивом нису значајни, осим што их треба унапредити према критеријумима заштите
животне средине.
За предложену концепцију развоја овог подручја, у границама
одрживог развоја и просторних могућности намена површина, смерница за организацију
и коришћење простора, са посебним акцентом на заштиту животне средине у најширем
смислу речи (воде, тла и ваздуха) у овом плану предвиђена су могућа и рационална
решења у два корака, и то:
– краткорочна – фазна решења, и 
– привођење коначном стању.
На простору удаљеном око 25 
km од Власине планиран је коридор
примарних гасовода, деоница Лесковац–Врање, са одвајањем код Владичиног Хана, за
правац према Сурдулици, као најквалитенијем коначном решењу за снабдевање природним
гасом.
У коначном решењу обезбеђење термоенергије планирано је
из гасоводног система изградњом разводног гасовода од Владичиног Хана до Сурдулице,
капацитета око 6.000 м3/х, а од Сурдулице до Власине, такође изградњом
разводног гасовода капацитета до 1.500 м3/х, све у АНСИ 300 на радном
притиску до 50 бара. 
На локалитету испред Власине Рид изградила би се ГМРС „Власина"
капацитета 1.500 м3/х и после редукције притиска и мерења потрошње природног
гаса исти би се дистрибуирао планираним градским гасоводима до потрошача у зони
Власинског језера. На прегледној карти су уцртани коридори свих гасовода и локација
ГМРС. Конверзија потрошача са течног нафтног гаса или са лаког лож уља на природни
гас је једноставна и без већих улагања. 
Ово решење не може се очекивати у реализацији за наредних
десетак година и планира се у III фази изградње, после 2011. године.
У I и II фази изградње сви постојећи и планирани капацитети
туристичког садржаја би користили као основно гориво течни нафтни гас, као квалитетно
и еколошки чисто гориво.
Код туристичких објеката најзначајнији су капацитети за
потребе грејања, али су значајни капацитети потребни за припрему топле воде и неопходне
потребе за услуге у кухињама и перионицама, како би се обезбедила квалитетна услуга
сходно категоријама објеката.
С обзиром на тежиште услуга у зимским месецима, рекреацији
и спортским активностима на снегу, планирани туристички објекти морају да имају
стандардну квалитетну услугу грејања, припрему топле воде и кувања на просечном
нивоу туристичких објеката „Б" категорије, по нашим и све више по европским
стандардима. 
У том смислу, концепција снабдевања топлотном енергијом
је планирана рационално и фазно са мерењем потрошње и посебним акцентом на заштиту
ваздуха и тла. Изградњом сопствених котларница и резервоарског простора у оквиру
тзв. техноблокова, са течним нафтним гасом је могуће решити све енергетске потребе
(грејање, припрема топле воде, кување и технолошке потребе перионица) и имати јасно
разграничење и мерење његове потрошње. Коришћење електро енергије не планира се
за ове потребе.
5.6.1. Капацитети и избор горива
За све планиране потребе за термоенергијом у зони језера
Власина предлаже се коришћење течног нафтног гаса, мешавина пропан – бутана, са
доњом калоричном моћи од 45.500 КЈ/kg, или 1,36 пута већом од природног гаса,
1,14 пута већом од лаког лож уља, или 3,64 пута већом од осушеног огревног дрва.
Укупно инсталисани капацитет биће 9.020 кW.
За шири регион ППППН Власина, у центрима општина или издвојеним
објектима на правцима према Власини могућа је комбинована примена и лаког лож уља
и тнг: лож уље за грејање и припрему топле воде и тнг за кување, обзиром да су планирани
објекти мањих капацитета. 
За објекте становања постоји избор алтернативних горива:
тнг, лож уље и традиционално огревно дрво. Треба избегавати било коју врсту угља,
с обзиром на повећане мере заштите од загађења.
 



 
 
У
зонама изван језера Власина сви топлотни извори-котларнице могу се планирати са
погоном на лако лож уље или на огревно дрво. Ови капацитети износе око 1.240 кW
или 1,25 МW.
 
Б.6. ЗАШТИТА ЉУДИ И ОБЈЕКАТА
 
Подручје Власине у коме доминира природа и природни елементи
због посебне намене, система вредности и укупног развоја мора да буде заштићено
од природних и могућих ратних хазарда и катастрофа, како би се обезбедили напред
дефинисани посебни циљеви развоја.
Њихова реализација захтева предузимање конкретних мера код
пројектовања и грађења, односно код просторног уређења у даљем току спровођења овог
плана. Контролне мере и задаци ће бити:
6.1. Заштита од земљотреса
Подручје Власина у погледу сеизмичке рејонизације спада
у зону седмог степена MCS скале са могућим одступањем у оквиру основног степена,
зависно од распореда и врсте стенских маса.
Урбанистичке мере заштите заштите инфра и супра структуре
на подручју плана треба да буду третиране за ниво заштите осмог степена МЦС, уз
потребу израде карте сеизмичке микрореонизације као основ за израду посебних мера
заштите од сеизмичког ризика.
6.2. Заштита од поплава
Могућа опасност од поплава на подручју Власине је неконтролисано
пражњење акумулација у случају акцидента пуцања бране. Очување воденог енергетског
потенцијала мора се спроводити са најмањом могућом мером ризика, с обзиром да су
од виталног значаја за функционисање и сигурност привредног потенцијала целокупних
узводних и низводних подручја, за материјалну и животну сигурност људи на подручју
могуће поплаве. 
Одбрана од поплава биће остваривана у оквиру интегралних
система, путем: 
– активне одбране у оквиру акумулационих басена, којима
се ублажавају таласи великих вода и великих каналских система;
– пасивне одбране кроз реализацију линијских заштитних система;
– планском контролом изградње у угроженим зонама (уз диференциране
степене заштите, у складу са значајем подручја која се штите).
На подручју зоне утицаја поплавног таласа, испод бране Власинског
и Лисинског језера, успоставља се висок степен заштите, који се спроводи строгим
надзором и мерама техничке заштите (према Студији о пролому бране 1949. године).
Стога је неопходно да сваки утврђени појединачни потенцијални
ризик (геологија, екстремни метео услови, сеизмика, праћење стања конструкције бране
и сл.) буде предмет перманентног праћења и контроле.
6.3. Заштита од клизишта
Заштита од потенцијалних клизишта односи се на избегавање
нестандардних интервенција у природној конфигурацији земљишта, посебно на већим
нагибима, одржавање вегетације на нагнутим теренима и избегавање градње већих размера
на већим нагибима.
6.4. Заштита од пожара
Заштита од пожара спроведена је уважавањем потребних противпожарних
мера у фази избора конкретних садржаја, намене површина и саобраћајних решења, а
у свему према одредбама Закона о заштити од пожара.
Да би евентуална могућност избијања и ширења пожара у урбанизованим
деловима предметног подручја (у објектима, комплексима и целинама) и шумским комплексима
била спречена, неопходно је при спровођењу овог плана доследно примењивати законом
утврђене мере противпожарне заштите. 
У том смислу треба израдити односно иновирати планове заштите
од пожара за општинске центре и посебно за шумска подручја. Остале могуће техничке
катастрофе, као и заштита од експлозија, тровања, контаминација и др. се не третирају,
с обзиром на статус предметног подручја као природног добра под посебном заштитом.
6.5. Заштита објеката супраструктуре
На подручју овог плана издвајају се области које карактеришу
опасност од земљотреса, клизишта и потенцијалних акцидената.
Подручје Власина се налази у зони у којој се појава разорних
земљотреса јавља у просечном периоду од 100 година и средње разорних у периоду од
50 година. 
Истовремено, на планинском подручју постоји релативно средњи
ризик догађања земљотреса и потврђено постојање сеизмогених структура средњег до
вишег потенцијала, тако да се на основу очекиваног максималног интензитета земљотреса,
утврђује класификација објеката према условима асеизмичке изградње:
– за услове потреса од 7 до 80 MCS,
– за услове потреса од 6 до 70 MCS,
– за услове потреса до 60 MCS.
Литолошки састав и продукти површинског распадања-глиновити
седименти, указују на могућност појаве клизишта, односно нестабилних терена. Сва
клизишта (активна или умерена), требало би у фази пројектовања да буду тестирана
посебно у зависности од њихове масе, дубине клизне равни и њиховог положаја у односу
на трасе саобраћајница или зона за изградњу.
6.5.1. Смернице и препоруке за планирање
Полазећи од постављеног сеизмичког ризика, установљују се
ограничења за развој, изградњу и уређење простора диференцираног према условима
потреса, и то:
– ограничена асеизмичка изградња за услове потреса од 7
до 80 MCS – у свим подручјима која ће бити детаљно утврђена микросеизмичком
рејонизацијом у плановима нижег реда за насеља. Изградња и замена оштећених новим
објектима ограничава се на капиталне и објекте ван категорије, чија инвестициона
вредност трпи повећане трошкове сеизмоотпорне изградње; док се изградња осталих
објеката условљава потврдом одговарајуће ревидоване студије оправданости; а санација
оштећених објеката дозвољава под прописаним условима сеизмоотпорног пројектовања;
– селективна асеизмичка изградња за услове потреса од 6
до 70 MCS – у свим подручјима које ће бити детаљно утврђено микросеизмичком
рејонизацијом у плановима нижег реда за насеља изградња и замена оштећених новим
објектима условљава се потврдом одговарајуће ревидоване студије оправданости; а
санација оштећених објеката дозвољава под прописаним условима сеизмоотпорног пројектовања;
– контролисана асеизмичка изградња за услове потреса до
60 MCS – у свим подручјима које ће бити детаљано утврђено микросеизмичком
рејонизацијом у плановима нижег реда за насеља, изградња нових, замена и санација
оштећених објеката дозвољава се под прописаним условима сеизмоотпорног пројектовања,
без посебних других ограничења и без посебних ограничења на преосталом делу подручја
Власина у свим подручјима које ће детаљно микросеизмичком рејонизацијом у плановима
нижег реда.
6.6. Заштита објеката инфраструктуре
Утврђују се следећи општи принципи за просторно и урбанистичко
планирање и израду техничке документације са аспекта прихватљивог сеизмичког ризика
за инфраструктурне системе:
– допуштена су оштећења при најјачим земљотресима, уз обавезу
минимизирања ризика од хаварија које угрожавају људске животе;
– утврђује се допуштени ниво хаварије, односно допуштени
прекид рада и прихватљиви ниво оштећења за сваки инфраструктурни систем, и
– омогућава се етапно успостављање функционисања система,
уз услов обезбеђења минималног нивоа њиховог функционисања нпосредно након јаког
земљотреса.
Опште препоруке за планирање инфраструктурних система са
аспекта прихватљивог сеизмичког ризика, дате су у следећој табели.
 

 
Напомена:
–
оштећење нивоа I је прекид сигурног функционисања мање од 10% површина подручја
ПП (до 7 дана),
–
оштећење нивоа II је прекид сигурног функционисања мање од 5% површина подручја
ПП (до 3 дана),
–
оштећење нивоа III је прекид сигурног функционисања мање од 1% површина подручја
ПП (до 24 сата).
6.7.
Заштита становништва 
Основни
облици мера заштите становништва и материјалних добара од ратних разарања, који
се обезбеђују кроз организацију, уређење и развој насеља, као превентивне мере трајног
карактера, остварују се кроз:
–
равномерни распоред насеља на ширем подручју са добрим и вишеструким везама са околним
и суседним насељима уз смањење концентрације становништва у појединим насељима;
–
смањење повредљивости насеља на рушење изградњом скелетних конструкција у складу
са прописима за изградњу на трусним подручјима;
–
ограничење коефицијента искоришћености на 0,8 за нове урбане целине, и смањење коефицијента
и приближавање граничној вредности при реконструкцијама урбаних структура са већим
коефицијентом 0,8;
–
ограничење степена искоришћености на 0,25 за нове урбане целине и смањење степена
изграђености при реконструкцији урбаних структура са већим степеном изграђености
од 0,25;
–
обезбеђење проходности ван зона зарушавања за двосмерни, једносмерни и пешачки саобраћај,
у зависности од врсте саобраћајних коридора са зеленим и слободним површинама погодним
за прикупљање становника угрожених од рушевина и пожара, при утврђивању траса и
врста интерних саобраћајница у насељима.
6.7.1.
Склањање и склоништа
У
складу са проценом угрожености и могућности за заштиту и спасавање на простору у
обухвату ППППН Власина, заштиту становништва од ратних дејстава треба планирати
у двонаменским склоништима допунске заштите и породичним слоништима и заклонима
(подрумске и друге погодне просторије, рововски заклони и друго). С обзиром на распоред
насеља и густину насељености није потребно предвиђати изградњу јавних склоништа.
С
обзиром на процењени степен угрожености подручја (трећа зона угрожености), значај
војних и других објеката од посебног значаја за одбрану земље, као и туристичких,
културних, историјских и других привредних и инфраструктурних објета, на широј територији,
односно у центрима заједнице насеља и примарним сеоским насељима планира се отпорност
склоништа допунске заштите од 30 кПа, како је то захтевано од надлежног државног
органа управе. 
За
туристичке комплексе (хотели, депандански, ловачки домови и викенд насеља) потребно
је предвидети изградњу склоништа основне заштите отпорности 100 кПа одговарајућег
капацитета.
За
планиране туристичке комплексе (хотели, депандански, ловачки домови и насеља са
објектима за одмор) потребно је предвидети изградњу склоништа заштитне отпорности
100 кПа. Капацитете склоништа треба ускладити са бројем лежајева у комплексима,
односно:
–
Власина Рид – 3.000 места
–
Власина Округлица – 700 места
–
Власина Стојковићева – 300 места
–
Божица – 100 места
–
Топли Дол – 100 места
–
Горња Лисина – 210 места
–
Горња Ржана – 50 места.
Наведене
капацитете треба увећати за број запослених у овим угоститељским објектима, у складу
са тачком 6. алинеја 3. Техничког прописа за склоништа и друге заштитне објекте
(„Службени војни лист", број 13/98).

 

IV. ИМПЛЕМЕНТАЦИЈА ПРОСТОРНОГ
ПЛАНА ПОДРУЧЈА ПОСЕБНЕ НАМЕНЕ
ВЛАСИНА
 
УВОД
 
Овај
план садржи планска решења која су усмерена ка дугорочном развоју подручја Власина
и која ће се спроводити систематски уз сталну контролу остваривања. Осим тога План
садржи и приоритете који ће се остваривати у средњорочном периоду до 2007. године.
Ради посебног интереса у области заштите природе и природних ресурса, пре свега
воде и водоизворишта као посебне намене овог подручја у коегзистенцији са енергетиком
и туризмом, остварење одређених планских решења обавезује Републику и њене органе
и институције.Средњорочни приоритети ће да обавежу и органе и институције општина
Сурдулица, Црна Трава и Босилеград у мери која се односи на локално управљање. 
Дугорочна
концепција и њено систематско остваривање у овом плану утврђују се:
–
границом Предела изузетних одлика Власина и тростепеним режимом заштите природе
и воде пре свега;
–
основном наменом простора (водно, пољопривредно, шумско и грађевинско земљиште)
и режимом његовог коришћења, уређења и заштите;
–
мерама заштите и просторног уређења појединих зона и активности у њима;
–
мерама које омогућују будући одрживи просторни развој појединих активности односно
подручја у целини;
–
начином даље планске разраде.
Сва
планска решења, пропозиције и политике из овог Плана оствариваће се путем одређених
реалних организационих, економско – финансијских и правних инструмената. За период
до 2007. године ови инструменти су релативно познати или их је могуће успоставити,
док ће у периоду иза 2007. године подручје Власина преко региона коме буде припадало,
вероватно моћи да користи и средства одређених фондова Европске Уније као што су
САПАРД за развој пољопривреде, ПХАРЕ ЦБЦ за трансграничну сарадњу са Бугарском,
ИСПА за саобраћај и животну средину као и бројне фондове за заштиту и уређење природе
и посебно, воде и водног земљишта. Поред тога, планска концепција и поједина решења
ће бити уграђена у планове, програме и пројекте организација и предузећа у области
привреде, туризма, заштите природне и културне баштине, инфраструктуре и безбедности
у Републици Србији.
 
1. ПРИОРИТЕТНЕ АКТИВНОСТИ
ЗА ИМПЛЕМЕНТАЦИЈУ ПЛАНА
 
1.1. Граница Предела изузетних одлика „Власина"
Овим планом усклађена је намена простора са утврђеном границом
Предела изузетних одлика „Власина". Граница Предела изузетних одлика „Власина",
преузета је из добијеног извода из „Студије о заштити Власинског језера са околином",
која је урађена од стране Републичког завода за заштиту природе, и чије се усвајање
очекује.
1.2. Посебна намена, заштита и уређење вода
Природа и интегрални природни систем подручја Власина изузетних
вредности, биће предмет посебне пажње ради чега ће бити основан Савет за заштиту
и уређење Предела изузетних одлика Власина (у даљем тексту Савет). Савет ће управљати
организацијом, уређењем и развојем овог подручја у границама Предела изузетних одлика
Власина у име скупштина општина Сурдулица, Црна Трава и Босилеград, које ће бити
оснивачи Савета, а уз учешће Републике Србије. 
Савет ће имати задатак да планира, програмира и води изградњу
и експлоатацију овог простора и његових подсистема, са посебном одговорношћу за
заштиту, уређење и коришћење вода. Финансијска средства биће предмет посебне конструкције
финансирања удруживањем средстава Републике и њених фондова (енергетика), општина
које ће да користе воду као и других који буду користили воду (евентуалне концесије
за експлоатацију воде и других ресурса природе уз сагласност надлежног Министарства).
У првој етапи до 2007. године задатак Савета биће информисање и едукација грађана
и других корисника Предела изузетних одлика Власина о планском режиму коришћења
и уређења, њиховим правима и обавезама као и програмирање заштите, уређења и развоја
подручја у сарадњи са општинама Сурдулица, Црна Трава и Босилеград. На крају, неопходно
је повезивање и отпочињање кооперације са сродним европским институцијама, као и
успостављање информационог система за ово подручје. 
Средства за оснивање и рад Савета у првој етапи ће се дефинисати
и осигурати преко финансијске конструкције уз учешће средстава Републике, општина
Сурдулица, Црна Трава и Босилеград, а према проценту учешћа у реализацији програма
развоја подручја Власина.
Заштита изворишта водоснабдевања од посебног, регионалног
значаја (извориште И ранга), као и заштите вода и водног земљишта уопште, биће предмет
посебних програма и пројеката који ће иницирати Савет односно Министарство пољопривреде,
шумарства и водопривреде и до њеног оснивања. Финансирање ће обезбедити Републичка
дирекција за воде у кооперацији са корисницима вода Власинског подручја. Посебна
пажња посветиће се заштити и уређењу Власинског језера. Ради тога, у И етапи до
2007. године, преко Савета ће се обавити посао израде пројекта заштите и уређења
Власинског језера ради омогућавања афирмације јавног интереса на акваторији и непосредном
приобаљу, као и ради омогућавања развоја активности преко ППППН Власина у зони ширег
приобаља, изузев делова грађевинског земљишта у Власина Рид, Власина Стојковићева
и Власина Округлица, који ће бити дефинисани одговарајућим урбанистичким плановима.

Пољопривредно и шумско земљиште биће предмет уређења и унапређења,
посебно са становишта заштите вода, преко одговарајућих програма и акција у организацији
Савета и надлежних органа у општинама Сурдулица, Црна Трава и Босилеград и у сарадњи
са надлежним органима и институцијама Владе Републике Србије, са циљем успостављања
високог еколошког статуса подручја Власина. 
1.3. Приоритети заштите природних ресурса и вредности до
2007. године
Следећи приоритети треба да обезбеде да подручје Власина
са својим природним вредностима и ресурсима, као основом будућег развоја, буде заштићено
на одговарајући начин:
– израда програма коришћења, уређења и заштите вода и водног
земљишта;
– завршетак израде студија о начину коришћења енергетских
ресурса, као и шема просторног развоја рударства и енергетике;
– израда програма уређења и коришћења пољопривредног и шумског
земљишта ради заштите водног режима;
– санација локалних депонија, одлагалишта, сточног гробља,
стајњака и пријемника отпадних вода;
– прикупљање, одвођење и санитарни третман отпадних вода
дуж регионалних путева;
– уређење и регулација водотокова;
– израда шумске основе подручја Власина;
– пошумљавање аутохтоним врстама;
– израда програма за развој еколошке пољопривреде са брендом;
– израда и извођење пројекта комасације и арондације на
површинама за интензивну пољопривредну производњу;
– уређивање и одржавање ловишта према годишњим и петогодишњим
програмима газдовања ловиштима;
– израда карте микросеизмичке рејонизације;
– израда студија и плана детаљне регулације за локације
депоније чврстог отпада и сточног гробља.
Саставни део урбанистичких планова (планови детаљне регулације)
којима се детаљније разрађује овај просторни план, треба да буду одговарајући елаборати
о економској и финансијској заснованости планираних решења.
1.4. Заштита непокретних културних добара
Ради заштите културних вредности на подручју Власина, неопходно
је предузети следеће:
– обавезати обрађиваче планова нижег реда да посвете посебну
пажњу према културном наслеђу у складу са изложеним мерама заштите;
– обавезати носиоце развоја подручја Власине на примену
мера заштите културних добара, у складу са Законом о културним добрима;
– регулисати правни статус непокретних културних добара
окончањем стручне валоризације и поступка проглашавања у најкраћем року;
– обезбедити услове за што хитније остваривање заштите кроз
документацију детаљним теренским снимањима и обрадом документације свих евидентираних
споменичких вредности;
– приступити изради планова детаљне регулације и пројектне
документације за реализацију просторне културно-историјске целине Рид, укључујући
и ширу зону са предложеним етно-комплексом и Духовним центром, затим за изградњу
етно-комплекса Големи чукар на источној обали Власинског језера, као и за ревитализацију
највреднијих објеката на аутентичним локацијама.
 
2. УЧЕСНИЦИ У ИМПЛЕМЕНТАЦИЈИ
ПРОСТОРНОГ ПЛАНА
 
Све
приоритетне акције изводиће се преко Савета. Средства за финансирање ових акција
биће предмет посебних конструкција финансирања и обезбедиће се комбиновањем средстава
Републике, општина Сурдулица, Црна Трава и Босилеград, посебних фондова, могућих
концесионара, иностраних донатора и спонзора као и средстава грађана, корисника
и инвеститора на подручју Власина. За извођење ових акција, правни основ чиниће
важећа легислатива Републике Србије.
Сходно
томе, у имплементацији Просторног плана подручја посебне намене Власина учествују
следећи потписници Уговора о импементацији:
–
Министарство за капиталне инвестиције;
–
Министарство пољопривреде, шумарства и водопривреде;
–
Министарство науке и заштите животне средине;
–
Министарство трговине, туризма и услуга;
–
Министарство рударства и енергетике;
–
Скупштина општине Сурдулица;
–
Скупшина општине Црна Трава;
–
Скупштина општине Босилеград.
 
3. МЕРЕ И ИНСТРУМЕНТИ
ЗА ИМПЛЕМЕНТАЦИЈУ ПРОСТОРНОГ ПЛАНА
 
3.1. Мере које омогућавају будући плански развој појединих
активности преко приоритета до 2007. године
Будући развој подручја Власина засниваће се на приоритетним
акцијама које треба остварити до 2007. године. Ове акције се пре свега односе на
уређење простора односно на акције грађења примарне инфраструктуре и саобраћајница.
Конструкција финансирања инфраструктуре биће утврђена преко
Савета, уз учешће Републике, Скупштина општина Сурдулица, Црна Трава и Босилеград
и корисника и власника земљишта и објеката на подручју Власина, према посебно дефинисаним
критеријумима. Такође, треба размотрити могућност учешћа иностраних партнера преко
непрофитних организација и посебних програма Европске Уније (CARDS, LIFE и др.),
а у склопу еврорегиона „БАЛКАН 21”. На основу овог Плана, у И етапи до 2007. године
радиће се пројекти инфраструктуре са приоритетом бољег коришћења, реконструкције
и модернизације постојећих мрежа и објеката. 
Саобраћајна мрежа магистралног и регионалног ранга финансираће
се преко Републичке дирекције за путеве, саобраћајна мрежа локалног ранга преко
општина Сурдулица, Црна Трава и Босилеград, уз евентуално учешће европских фондова
(CARDS) и донатора, док ће саобраћајнице на локацији (секундарна мрежа) финансирати
инвеститори будућих пројеката. Основне акције до 2007.г. односиће се на реконструкцију
и на модернизацију путева на овом подручју. 
3.2. Начин даље планске разраде до 2007. године
Овај просторни план даље ће се разрађивати:
– за подручје посебне намене (извориште водоснабдевања регионалног
значаја – I ранга, као и за воде и водно земљиште уопште), урадиће се програми са
пројектима који ће садржати претходну анализу друштвено – економске оправданости
и претходну анализу утицаја на животну средину;
– за подручје власинског хидроенергетског система, по завршетку
израде студија о начину коришћења енергетских ресурса, као и шема просторног развоја
рударства и енергетике (према члану 18. Закона о планирању и изградњи, „Службени
гласник РС", број 47/03), ближе ће се одредити енергетски концепт III и IV
фазе развоја „Власинских ХЕ";
– за целокупни простор у функцији туризма, преко Савета
биће урађен Програм развоја туризма до 2007. године према најсавременијим европским
стандардима и принципима;
– за грађевинско земљиште обележено на Рефералној карти
I, биће посебно дефинисане земљишне политике које ће утврдити Савет у сарадњи са
три општине; 
– за простор интензивног развоја туризма у и око насеља
Власина Рид, Власина Стојковићева и Власина Округлица, урадиће се одговарајући урбанистички
планови;
– објекти за одмор могу убудуће да се граде само у грађевинском
подручју насеља или махала које је плански дефинисано као грађевинско подручје;
– за заједнице села (махала), урадиће се одговарајући урбанистички
планови (обележено на Рефералној карти I);
– за просторе намењене интензивној пољопривреди и шумарству
урадиће се комасација и арондација ради регулисања имовинско – правних односа, рационализације
пољопривредне и шумарске производње, унапређења еколошког статуса и бољег функционисања
ових активности;
– за уређење и развој подручја око језера урадиће се План
општег уређења језера са приобаљем;
– за објекте регионалне и локалне инфраструктуре (ван граница
урбанистичких планова) урадиће се пројекти према одредбама закона који регулише
изградњу;
– постојећу планску документацију усагласити са важећим
Законом о планирању и изградњи („Службени гласник РС", број 47/03), Правилником
о садржини и изради планских докумената („Службени гласник РС", број
60/03) и планским решењима из овог плана.
3.3. Етапе реализације
3.3.1. Етапе реализације саобраћајне мреже
Етапност реализације саобраћајне мреже усклађена је са циљевима
развоја подручја Власина и планираним активностима, развојем туризма и пратећих
делатности,у складу са мерама заштите простора, као и са законским одредбама о степену
опремања категорисане путне мреже савременим застором.
Основне напомене: планиране активности могу почети и раније
ако се за то укажу могућности, а укидање моторног саобраћаја у зони непосредне заштите
је планирано за касније етапе развоја и условљено реализацијом алтернативне везе
(западног обилазног крака који чине деонице магистралног планираног дела пута (даље:
Мпл) и регионалног планираног дела пута (даље: Рпл)). 
Прва етапа реализације до 2007. године
Почетном етапом развоја саобраћајне мреже омогућити иницијални
туристички развој на Власина Риду, уз рехабилитацију и ревитализацију главних приступних
путева, што обухвата следеће активности на путној мрежи:
– подизање квалитета примарне путне мреже, што подразумева
првенствено активности на магистралном путу М1-13 (Сурдулица–Округлица–Стрезимировци),
који прихвата транзитни саобраћај према Бугарској и на Р122 као главном коридору
из правца Црне Траве према Македонији и бугарској граници на југу,
– доградњу приступних путева од Р122 до планираних туристичких
садржаја на Власина Риду и до зоне за одмор и рекреацију (на локацији Старине–Јоцково),
– доградњу и реконструкцију започетих праваца на подручју
Црне Траве Р240 за Рупље и Р122/II ка Преслапу,
– доградњу и реконструкцију постојећих путних веза од Власинског
језера према Топлом Долу,
– доградњу и реконструкцију осталих започетих локалних веза.
Друга етапа реализације до 2011. године
У складу са основним и општим циљевима, приоритетни задатак
је почетак изградње обилазног пута око језера и допуна локалне путне мреже у функцији
планираних садржаја. У складу са тим, у периоду до 2011. године планира се:
– наставак ревитализације и рехабилитације примарне приступне
путне мреже,
– изградња деоница Брана–Водојажа (део Мпл западно) и Брана-Тараија
(део Мпл источно), у склопу формирања примарног обилазног прстена око уже зоне санитарне
заштите и одвојак до садржаја на Големом Чукару (пут Л2),
– доградња локалне путне мреже око Власинског језера према
Црној Трави и Бистрици преко Чемерника,
– почетак прекатегоризације пута Р122 у М1-13/1 ка Босилеграду,
– изградња хелидрома на локацији „Братанов Дел''.
Трећа етапа реализације до 2021. године
Овом етапом се заокружују активности везане за формирање
примарног обилазног прстена и пратеће активности везане за остваривање основних
циљева у смислу квалитетног приступа и адекватне заштите подручја:
– измештање моторног саобраћаја са саобраћајнице поред језера
(деоница Р122 у овој зони постаје еколошка /Ек/) и формирање „еколошког" саобраћајног
прстена око уже зоне санитарне заштите,
– почетак изградње шире обилазнице око језера према плану
изградње новог магистралног пута Мпл обилазно око Сурдулице и Власинског језера,
– почетна фаза изградње аеродрома посебне намене (травната
полетно-слетна стаза),
– подизање категорије Р122 од Власина Стојковићеве ка Босилеграду,
у категорију пута М1-13/1,
– доградња започетих локалних веза уз Лисинску, Топлодолску
и Љубатску реку,
– изградња приступних путева махалама које се задржавају.
Реализација после 2021. године
Предвиђен је наставак следећих активности:
– изградња прикључка на аутопут преко планиране шире обилазнице
око Сурдулице и Власинског језера (Мпл обилазно),
– завршетак аеродрома опште авијације (асфалтирање ППС-а,
потребна опрема за експлоатацију),
– повезивање подручја Бесна Кобила (шире окружење) са Власинским
језером,
– даља реконструкција и доградња путева у функцији планираних
садржаја.
Све фазе развоја подразумевају одржавање потребног нивоа
квалитета застора, зимско одржавање приступних веза и сл.
Планирана етапност приказана је и на графичком прилогу у
АДО, где су дате и оквирне процене улагања у саобраћајну инфраструктуру по фазама,
као и анализа трошкова по деоницама у иницијалној фази.
3.3.2. Етапе реализације система за водоснабдевање
Прва етапа реализације до 2007. године 
Садржи прелазно решење и то:
Насеље Власина Рид снабдеваће се водом из постројења за
пречишћавање изворске воде „Тувегџије" (Q1=15 l/s). Извршиће се само ревитализација
и заштита водозахвата, замена филтерске испуне на старим филтрима постројења и ревитализација
система за коагулацију и дезинфекцију воде.
Сва остала насеља на подручју Просторног плана снабдеваће
се водом из постојећих извора – каптажа (капацитета Q2= 20l/s).
Задатак прелазног решења (до 2007. године) јесте повећање
квалитета воде за пиће на постојећим системима. 
Под овим задатком подразумева се:
– реконструкција и ревитализација каптажа (пре свега чишћење
захвата од лишћа, траве, дрвећа и муља, који су основни узрочници повремене појаве
непријатних мириса у води за пиће), затим реконструкција захватне грађевине у складу
са прописима за ову врсту објеката,
– заштита извора према прописима и онемогућавање контакта
животиња са водом,
– интервенције на постојећем постројењу за пречишћавање
воде за пиће „Тувегџије",
– доградња цевовода до хотелског комплекса „ТАЦ Власина"
и зона за одмор и рекреацију.
Друга етапа реализације до 2011. године
Насеља Власина Рид, Власина Округлица и Власина Стојковићева
прећиће на нов систем снабдевања становништва и привреде водом, и то:
– задржаће се стари извор воде „Плавило" и изградиће
се водозахват „Цвејина Долина" тако да ће се са постојећим Тиролским захватом
„Плавило" остварити капацитет изворишта Qмин=120-150l/s. Урадиће се нове заштите
и каптаже на планираним изворима, 
– градиће се ново постројење за пречишћавање воде „Чемерник",
дислоцирано од постојећег постројења „Тувегџије", испод водозахвата, на коти
1.415,00 m надморске висине. На тај начин ће се до сада изгубљена – уништена енергија
(мин. 120 m), вратити у систем за снабдевање водом.
Капацитет постројења (прве фазе градње) износиће Q=30 
l/s,
– градиће се цевовод сирове воде од Тиролског водозахвата
„Плавило–Цвејина Долина" до постројења за пречишћавање воде „Чемерник",
дужине 1.390 m, пречника Ø 300 mm и МРБ „Чемерник"; 
– градиће се цевовод чисте воде од ППВ „Чемерник" до
РБ „Тувегџије", дужине 1.610 m, пречника Ø 300 mm;
– градиће се цевовод чисте воде од РБ „Тувегџије" до
резервоара „Дуге Њиве", дужине 2.550 m и пречника Ø 300 mm, затим од
РБ „Тувегџије" до резервоара „Големи Чукар" (преко „Белог Камена"
и „Веленовог Рида", дужине 4.850 m, пречника Ø 300 mm);
– градиће се цевовод чисте воде од резервоара „Дуге Њиве"
до резервоара „Чубрин Рид", дужине 11.320 m, пречника Ø 300 mm, са одвојком
за махале и насеље Вучеделце (будућа веза за Сурдулицу и Владичин Хан);
Укупно планира се 21.720 m (одн. 21,720 
km) цевовода.
– градиће се резервоари чисте воде:
– „Чемерник" В=1x500 m2
– „Дуге Њиве" В=1x500 m2
– „Чубрин Рид" В=1x500 m2;
– градиће се РБ:
– „Тувегџије"
– „Брана"
– „Велицови"
– „Промаја";
– градиће се црпна станица „Дуге Њиве";
– сва остала насеља снабдеваће се водом из постојећих извора,
на којима су предузете планиране мере заштите и санације.
За реализацију друге етапе и обезбеђивање заштитних и техничких
појасева у току извођења и експлоатације објеката, резервише се простор укупне површине
од 9,21 ha.
 

 
Дозвољено је одступање од биланса површина датих у овим
табелама, у случају измена и допуна урбанистичких планова.
Трећа етапа реализације до 2021. године
Градиће се следећи делови система за снабдевање водом на
подручју Просторног плана:
– постројења за пречишћавање воде за пиће (трећа етапа)
– „Чемерник" Q=30l/s,
– „Јерма" Q=60l/s;
– цевовод чисте воде од Белог Камена (Гаџина Махала), до
резервоара „Чубрин Рид" (источни полупрстен дужине 13.550 m, пречника
Ø 300 mm);
– цевовод чисте воде: сви огранци и прикључци I, II и III
висинске зоне, дужине 32.100 m, пречника Ø 150–200 mm (димензионисано на
Qхмаx и против пожарну заштиту).
Укупно планира се 45,6km цевовода.
– Резервоари чисте воде I, II, III, IV и V висинске зоне:
– резервоар „Чемерник" II фаза 500 
m3
– резервоар „Дуге Њиве" II фаза 500 
m3
– резервоар „Јерма" (2x500) 1.000 
m3
– резервоар „Чубрин Рид" II фаза 500 
m3
– резервоар „Дојчинова махала" 100 
m3
– резервоар „Власина Стојковићева" 500 
m3
– резервоар „Полом" 100 m3
– резервоар „Андрејинци" 250 
m3
– резервоар „Букова глава" 250 
m3
– резервоар „Јарчева махала" 500 
m3
Реализацијом III етапе оствариће се укупна запремина резервоарског
простора чисте воде: ΣВ= 5.700 m3. Ова запремина планирана је да
покрива Qмаx – часовно, затим Qмаx – дневно=38х – уз истовремено гашење два пожара
(2х), интензитета 2x10l/s.
– Црпне станице III, IV и V висинске зоне:
– „Чубрин Рид",
– „Власина Стојковићева",
– „Јерма",
– „Андрејинци".
То су мале црпне станице које најчешће функционишу као противпожарни
хидрофори.
– Редукционе станице (за умањење вишка притиска РБ) II и
I висинске зоне потрошње;
– сва остала насеља на подручју Просторног плана снабдеваће
се водом за пиће из постојећих извора;
– посебно обележје („Симбиоза" водовода) урадиће се
на самом језеру, и на тај начин симболички ће да се нагласи значај воде подручја
Власина (на основу посебног пројекта).
 

 
Дозвољено је одступање од биланса површина датих у табелама
у случају измена и допуна у урбанистичком плану.
Опциона етапа реализације до 2021. године
На подручју Просторног плана резервисан је простор и планирани
су објекти и системи за снабдевање водом и изван подручја Плана (Владичин Хан, Сурдулица,
Босилеград и Црна Трава). 
Постоји неопходан и довољан разлог да се планирају потребе
ових општина на начин који би квалитативно и квантитативно изградио заједнички систем
снабдевања водом у границама и ван граница Плана.
Планом је предвиђена могућност јединственог регионалног
система за снабдевање водом. Он обухвата:
– насеља: Власина Рид, Власина Округлица и Власина Стојковићева,
– општине: Владичин Хан, Сурдулица (део), Босилеград и Црна
Трава.
Концепцијски, задржава се систем снабдевања водом који је
планиран на подручју Плана, а разлике су у следећем:
– планирано постројење за пречишћавање воде за пиће „Јерма"
градиће се са већим капацитетом Q=2x180l/s уместо планираног Q=60l/s,
– повећаће се пречник цевовода од ППВ „Јерма" до „Промаје"
на О 600мм уместо О 300мм,
– изградиће се гравитациони цевовод од „Промаје" до
Владичиног Хана, са успутним објектима (МХЕ, МРБ и др.) пречника Ø
600/400мм и дужине 29.860м,
– градиће се ППВ „Лисина" капацитета Q=60l/s,
– градиће се цевовод од ППВ „Лисина" до резервоара
„Рисовица" дужине 13.180m, пречника Ø 300 mm,
– градиће се црпна станица „Лисина", капацитета
Q=60l/s,
– градиће се гравитациони цевовод од бране на Власини до
Црне Траве, дужине 11.970m и пречника Ø 150mm.
3.3.3. Етапе реализације система за каналисање отпадних
вода
Прва етапа реализације до 2007. године 
Садржи прелазно решење, и то:
– градиће се ППОВ за насеље Власина Рид 1х1.500 ЕС,
– градиће се систем фекалне канализације у насељу Власина
Рид, градиће се систем фекалне канализације у насељу Власина Округлица,
– сва остала насеља на подручју Плана каналисаће се помоћу
ВДП сенгрупа.
Циљ прелазног решења (до 2007. године) јесте уклањање загађења
у насељу Власини Рид, тј. повећање санитарног квалитета простора. Под овим појмом
подразумева се санација постојеће канализације и етапно повезивање објеката на нови
систем фекалне канализације.
Друга етапа реализације до 2011. године 
Планирано је да насеља Власина Рид, Власина Округлица и
Власина Стојковићева пређу на нови систем каналисања, и то:
– градиће се северни еколошки полупрстен фекалне канализације;
капацитет ППОВ за 3.000 ЕС, акцидентна ретензија и акумулација за пречишћену воду,
– градиће се јужни еколошки полупрстен фекалне канализације;
капацитет ППОВ за 3.000 ЕС, акцидентна ретензија и акумулација за пречишћену воду,
– градиће се прикључци на нов канализациони систем.
За реализацију друге етапе и обезбеђивања заштитних и техничких
појасева у току извођења и екплоатације објеката, резервише се простор укупне површине
24,30 ha.
 

Дозвољено је одступање
од биланса површина датих у табелама у случају измена и допуна у урбанистичком плану.
Опциона етапа реализације
до 2021. године
На подручју Просторног
плана резервисан је простор и планирани су објекти и системи за каналисање отпадних
вода и изван подручја Плана (Владичин Хан, Сурдулица, Босилеград, Црна Трава и Власотинце).

Постоји неопходан и довољан
разлог да се планирају потребе ових општина на начин који би квалитативно и квантитативно
изградио заједнички систем управљања канализацијом у границама и ван граница Плана.
Планом је предвиђена
могућност јединственог регионалног система за каналисање отпадних вода. Он обухвата:
– насеља: Власина Рид,
Власина Округлица и Власина Стојковићева,
– општине: Владичин Хан,
Сурдулица (део), Босилеград, Црна Трава и Власотинце.
Концепцијски, задржава
се систем за каналисање отпадних вода који је предвиђен на подручју Плана.
Ради остварења пропозиција
и планских решења, као и приоритета до 2007. године, дефинисан је Уговор о имплементацији
Просторног плана између надлежних министарстава Републике Србије и општина Сурдулица,
Црна Трава и Босилеград.
У њему су детаљније описане
улоге поменутих учесника у имплементацији Просторног плана и утврђене међусобне
обавезе и права уговорних страна.