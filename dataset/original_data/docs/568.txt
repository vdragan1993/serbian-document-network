На основу члана 15. став 1. тачка 3. Закона о националним саветима националних мањина („Службени гласник РС”, број 72/09) и члана 16. Статута Бошњачког националног већа,
Извршни одбор Већа на 101. седници одржаној 23. марта 2013. године, доноси следећу
 
ОДЛУКУ

"Службени гласник РС", број 31 од 5. априла 
	2013.
 
Члан 1.
Овом одлуком утврђују се образовно-васпитне установе које су од посебног значаја за образовање припадника бошњачке националне заједнице у Републици Србији.
Члан 2.
Образовно-васпитне установе које су од посебног значаја за образовање Бошњака су:
1) Основна школа „Селаковац” у Новом Пазару;
2) Основна школа „Јошаница” у Новом Пазару;
3) Основна школа „Рифат Бурџовић Тршо” у Тутину;
4) Основна школа „12. децембар” у Сјеници.
Члан 3.
Ову одлуку објавити у „Службеном гласнику Републике Србије”.
Члан 4. 
Ова одлука ступа на снагу даном објављивања у „Службеном гласнику Републике Србије”.
 
У Новом Пазару, 28. марта 2013. године
Председник Већа,

Есад Џуџевић, с.р.