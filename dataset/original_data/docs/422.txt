На основу члана 43. став 3. Закона о Влади („Службени гласник РС”, бр. 55/05, 71/05 − исправка, 101/07, 65/08, 16/11, 68/12 − УС, 72/12, 7/14 − УС и 44/14), на предлог Министарства државне управе и локалне самоуправе,
Влада доноси
 
ЗАКЉУЧАК
"Службени гласник РС", број 
				31 од 1. априла 2015.
 
1. Усваја се Акциони план за спровођење Стратегије реформе јавне управе у Републици Србији за период 2015−2017, који је саставни део овог закључка.
2. Овај закључак објавити у „Службеном гласнику Републике Србије”.
 
Број 021-3092/2015
У Београду, 19. марта 2015. године
Влада
Председник,
Александар Вучић, с.р.
 
Акциони план за спровођење Стратегије реформе јавне управе у Републици Србији за период 2015−2017.
Увод
Акциони план за спровођење Стратегије реформе јавне управе у Републици Србији, за период 2015−2017. године операционализује Стратегију и дефинише мере, резултате и активности за спровођење реформе јавне управе. У његовој припреми у пуној мери су сагледана контекстуална ограничења, пре свега у вези са потребама фискалне консолидације, али и приступања Републике Србије Европској унији. Документ је припремљен кроз партиципативни приступ, координацијом на три међусобно повезана нивоа. На највишем нивоу радом је координирао Координациони тим (КТ), којег су чинили државни секретари и државни службеници на положају из кључних министарстава и органа државне управе који су носиоци реализације реформе јавне управе. На стручном нивоу за припрему Акционог плана био је задужен Стручни тим (СТ), састављен од државних службеника на положају, саветника потпредседника Владе и министра државне управе и локалне самоуправе и других стручних лица, укључујући и представнике цивилног друштва. Како би се омогућио симултан рад на појединачним деловима АП за РЈУ (односно на појединачним посебним циљевима), СТ се делио у мање Оперативне тимове (ОТ). У припреми документа подршку су пружили и експерти програма СИГМА при Организацији за економску сарадњу и развој (ОЕЦД).
Методолошки приступ у изради Акционог плана одликује усмереност на резултате, при чему су задржани одређени елементи процесног (имплементационог) приступа. Индикатори за праћење успешности у реализацији Акционог плана дефинисани су на нивоу циљева и резултата. Такође, за сваки резултат излистане су главне активности чија је реализација неопходна за остварење резултата, а дати су и рокови за реализацију тих активности, како би било могуће пратити и напредак ка остварењу резултата. Термини који се користе у АП превасходно су преузети из Стратегије реформе јавне управе у Републици Србији.
Акциони план садржи резултате и активности за период од три године (2015−2017), док су активности РЈУ реализоване током 2014. године приказане у посебном прилогу (Прилог 1), у табеларној форми и према структури мера и циљева из Стратегије. Треба напоменути да су активности за 2017. годину приказане само у мери у којој у тренутку припреме АП постоји јасна визија и могућност њиховог планирања, те да ће се током 2016. године донети допуна АП којом ће планови за 2017. годину бити допуњени и ревидирани. На овај начин, планирање РЈУ боље ће се ускладити и са ЕУ ИПА 2 програмским циклусом. 
У изради АП обезбеђена је повезаност са другим стратешким документима на више начина. Најпре, у складу са стратешким опредељењем Републике Србије да приступи Европској унији и испуни све обавезе које проистичу из процеса преговора са ЕУ, Акциони план за РЈУ посебну пажњу посвећује обавезама из процеса приступања ЕУ. Такође, две врсте повезаних стратешких докумената су идентификоване и везе са њима обезбеђене у највећој могућој мери:
– Подсекторске стратегије (субстратегије)
– Побочне стратегије
Детаљна методологија Акционог плана представљена је у Прилогу 0, који чини саставни део овог акционог плана. Такође, саставни део АП чине и: 
– Прилог 1: Активности реформе јавне управе реализоване у 2014. године;
– Прилог 2: Систем за координацију и управљање реформом јавне управе;
– Прилог 3: Систем за праћење и евалуацију (оцену) реформе јавне управе;
– Прилог 4: Динамички преглед спровођења Акционог плана (гантограм);
– Прилог 5: Преглед обезбеђених и недостајућих додатних финансијских средстава за спровођење АП;
– Прилог 6: Претпоставке и ризици у реализацији Акционог плана;
– Прилог 7: Листа скраћеница.












































 
 
Прилози
Прилог 0 - 
Детаљна методологија Акционог плана 
				 
Прилог 1 -
				 Активности реформе јавне управе реализоване у 
				2014. године
Прилог 2 - 
				 Систем за координацију и управљање реформом јавне 
				управе
Прилог 3 - 
				 Систем за праћење и евалуацију (оцену) реформе 
				јавне управе
Прилог 4 - 
				 Динамички преглед спровођења Акционог плана 
				(гантограм)
Прилог 5 
				- Преглед обезбеђених и недостајућих додатних финансијских 
				средстава за спровођење АП
Прилог 6 - 
				 Претпоставке и ризици у реализацији Акционог 
				плана
Прилог 7 - 
				 Листа скраћеница