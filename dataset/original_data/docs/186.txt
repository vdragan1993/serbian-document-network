На
основу члана 33. ст. 2. и 3. Закона о Влади („Службени гласник РС”, бр. 55/05 и
71/05 – исправка),
Влада
доноси
  
ОДЛУКУ
о образовању Савета за
Национални инвестициони план
„Службени гласник РС“, број 50
од 1.
јуна 2007.
 
 
1.
Образује се Савет за Национални инвестициони план (у даљем тексту: Савет).
 
2.
Задатак Савета је да даје Влади мишљење о поступцима по којима се бирају пројекти
за Национални инвестициони план (у даљем тексту: НИП) а које Влади предлаже министар
који је задужен за НИП, даје Влади мишљење о пројектима које министар који је задужен
за НИП предложи за НИП и даје Влади мишљење о предлогу НИП-а.
Савет
прати спровођење НИП-а и с обзиром на то предлаже министру који је задужен за НИП
мере надзора – о чему обавештава Владу и обавља друге послове које му одреди Влада.
 
3.
У Савет се именују:
–
Мирко Цветковић, министар финансија;
–
Слободан Милосављевић, министар пољопривреде, шумарства и водопривреде;
–
Млађан Динкић, министар економије и регионалног развоја;
–
Александар Поповић, министар рударства и енергетике;
–
Велимир Илић, министар за инфраструктуру;
–
Саша Драгин, министар заштите животне средине.
Чланови
Савета наизменично сазивају седнице Савета и председавају њима.
 
4.
Седницама Савета присуствује министар који је задужен за НИП.
 
5.
Савет подноси извештај о свом раду надлежном одбору сваких 60 дана, а Влади сваких
90 дана.
 
6.
Стручне и административно-техничке послове за потребе Савета обавља Канцеларија
за Национални инвестициони план.
 
7.
Ступањем на снагу ове одлуке престаје да важи Одлука о образовању Координационог
тела за израду и реализацију Националног инвестиционог плана за период од 2006.
до 2011. године („Службени гласник РС”, бр. 35/06 и 112/06).
 
8.
Ова одлука ступа на снагу наредног дана од дана објављивања у „Службеном гласнику
Републике Србије”.
  
05 број 110-2805/2007
У Београду, 31. маја 2007. године
Влада
Потпредседник,
мр Божидар Ђелић, с.р.