На основу члана 214. став 6. Закона о пловидби и лукама на унутрашњим водама („Службени гласник РС”, бр. 73/10 и 121/12) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
УРЕДБУ
о утврђивању лучког подручја пристаништа 
				за сопствене потребе у Костолцу
"Службени гласник РС", број 87 од 
				22. августа 2014.
 
Члан 1.
Овом уредбом утврђује се лучко подручје пристаништа за сопствене потребе у Костолцу у складу са плановима просторног уређења и планским документима који се односе на управљање водама.
Члан 2.
Лучко подручје из члана 1. ове уредбе чине катастарске парцеле Катастарске општине Костолац – град укупне површине 3ha 1a 90m², и то: катaстарскe парцелe бр. 334/2, 339/1, 341/1, 343/2 и 436/5 уписанe у лист непокретности број 547 Катастарске општине Костолац – град, катастарске парцеле бр. 333/2, 333/3 и 340/1 уписане у лист непокретности број 1893 Катастарске општине Костолац – град, катастарске парцеле бр. 2390/2, 375/2 и 342/2 уписане у лист непокретности број 2001 Катастарске општине Костолац – град, катастарска парцела број 338/2 уписана у лист непокретности број 1892 Катастарске општине Костолац – град, катастарска парцела број 339/2 уписана у лист непокретности број 2179 Катастарске општине Костолац – град и катастарска парцела број 2387/2 уписана у лист непокретности број 2004 Катастарске општине Костолац – град.
Саставни део лучког подручја из става 1. овог члана је и сидриште пристаништа омеђено координатним тачкама.
Члан 3.
Графички прикази подручја из члана 2. ове уредбе су одштампани уз ову уредбу и чине њен саставни део.
Члан 4.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-8880/2014
У Београду, 14. августа 2014. године
Влада
Председник,
Александар Вучић, с.р.
 

Види 
	графички приказ лучког подручја пристаништа за сопствене потребе у Костолцу