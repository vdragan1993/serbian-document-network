На основу члана 34. става 6. Закона о подстицајима у 
пољопривреди и руралном развоју („Службени гласник РС”, број 10/13),
Министар пољопривреде, шумарства и водопривреде доноси
 
ПРАВИЛНИК
о подстицајима програмима за инвестиције у пољопривреди 
за унапређење конкурентности и достизање стандарда квалитета кроз подршку 
подизања вишегодишњих производних засада воћака, винове лозе и хмеља
"Службени 
гласник РС", број 59 од 5. јула 2013.
 
I. УВОДНЕ ОДРЕДБЕ
Предмет уређења
Члан 1.
Овим правилником ближе се прописују подстицаји 
програмима за инвестиције у пољопривреди за унапређење конкурентности и 
достизања стандарда квалитета, који обухватају подршку за инвестиције у 
пољопривредну производњу кроз подстицање подизања вишегодишњих производних 
засада воћака, винове лозе и хмеља (у даљем тексту: подстицаји за подизање 
производних засада), и то врсте, услови и начин остваривања права на подстицаје 
за подизање производних засада, образац захтева за остваривање права на 
подстицаје и максимални износ по кориснику подстицаја за подизање производних 
засада.
Програми подршке за подизање производних засада
Члан 2.
Подстицаји за подизање производних засада обухватају 
подршку програмима, који се односе на:
1) подршку подизања нових интезивних производних засада 
са савременом технологијом гајења воћа, винове лозе и хмеља, са наслоном;
2) припрему земљишта за подизање производних засада.
II. ВРСТЕ ПОДСТИЦАЈА ЗА ПОДИЗАЊЕ ПРОИЗВОДНИХ ЗАСАДА
Члан 3.
Подстицаји за подизање производних засада, у зависности 
од програма подршке из члана 2. овог правилника, јесу подстицаји за: 
1) набавку садница воћака, винове лозе и хмеља; 
2) набавку наслона за производне засаде, односно ради 
набавке коља код засада винове лозе са сортом Прокупац гајене на традиционалан 
начин (у даљем тексту: набавка наслона, односно коља); 
3) припрему, обраду земљишта, копање јамића за садњу и 
садњу (у даљем тексту: припрема земљишта);
4) хемијску анализу земљишта са препоруком ђубрења 
земљишта за садњу и/или испитивање механичког састава земљишта (у даљем тексту: 
анализе земљишта). 
Подстицаји за набавку садница воћака, винове лозе и 
хмеља
Члан 4.
Подстицаји за набавку садница воћа, винове лозе и хмеља 
обухватају подршку подизању нових интезивних производних засада са савременом 
технологијом гајења воћа, винове лозе и хмеља са наслоном кроз накнаду 
прихватљивих трошкова набавке садница воћа, винове лозе и хмеља.
Прихватљиви трошкови набавке садница воћа, винове лозе и 
хмеља одобравају се као накнада дела трошкова купљених и плаћених садница у 
одговарајућем процентуалном износу без урачунатог пореза на додату вредност у 
складу са посебним прописом који доноси Влада за сваку буџетску годину (у даљем 
тексту: посебни пропис Владе).
Прихватљиви трошкови из става 2. овог члана односе се на 
стандардне и стандардне СА саднице (у даљем тексту: стандардне саднице) или 
сертификоване саднице воћа, винове лозе и хмеља, које су посађене у 
одговарајућој густини садње по хектару површине и које су примљене у 
одговарајућем проценту на тој површини, у складу са овим правилником. 
Члан 5. 
Ради подстицања подизања производних засада са српским 
домаћим и одомаћеним сортама, прихватљиви трошкови за саднице воћа, винове лозе 
и хмеља, утврђени у складу са чланом 4. овог правилника, увећавају се у 
одговарајућем износу у складу са овим правилником, и то за: 
1) воћне засаде са домаћим сортама: кајсије (Новосадска 
касноцветна, Новосадска родна, НС-4 и НС-6); вишње (Шумадинка), шљиве (Чачанска 
најбоља, Чачанска лепотица, Чачанска рана, Чачанска родна, Чачански шећер, 
Ваљевка и Јелица), крушке (Јунско злато), јабуке (Чачанска позна, Рани делишес, 
Чадел), брескве (Дора и Јулија), малине (Градина и Крупна двореда), ораха 
(Шампион, Срем, Тиса, Бачка, Мире) и одомаћеним сортама: дуње (Лесковачка и 
Врањска), јабуке (Будимка и Колачара), шљиве (Ранка) и вишње (Облачинска); 
2) засаде винове лозе са домаћим и одомаћеним сортама 
Прокупац, Вранац, Црна Тамјаника, Франковка, Португизер, Скадарка, Багрина, 
Смедеревка, Тамјаника, Креаца, Сланкаменка и Ружица, као и са домаћим створеним 
сортама винове лозе. 
Подстицаји за набавку наслона, односно коља
Члан 6.
Подстицаји за набавку наслона, односно коља обухватају 
подршку подизању нових интезивних засада са савременом технологијом гајења воћа, 
винове лозе и хмеља уз наслон, и то кроз накнаду прихватљивих трошкова набавке 
дрвених и/или металних и/или бетонских стубова, жице и анкера, као и набавке 
коља код засада винове лозе, а код засада винове лозе са сортом Прокупац гајене 
на традиционалан начин само трошкова набавке коља.
Прихватљиви трошкови набавке наслона, односно коља 
одобравају се као накнада дела трошкова купљених и плаћених наслона и коља у 
одговарајућем процентуалном износу без урачунатог пореза на додату вредност у 
складу са посебним прописом Владе.
Подстицаји за припрему земљишта 
Члан 7. 
Подстицају за припрему земљишта обухватају подршку 
припреми земљишта за подизање производних засада, и то кроз накнаду прихватљивих 
трошкова за нивелисање земљишта, изградњу тераса на нагнутим теренима, за 
риголовања (дубока обрада), односно подривање земљишта са минималном дубином 
обраде земљишта од 0,6 метара (осим на песковитом земљишту где није потребно 
риголовање, односно подривање), односно са минималном дубином обраде земљишта од 
0,3 метра за производне засаде јагодастих врста воћака, копање јамића за садњу, 
као и за саму садњу.
Прихватљиви трошкови припреме земљишта из става 1. овог 
члана одобравају се као накнада дела трошкова за припрему земљишта у 
одговарајућем процентуалном износу без урачунатог пореза на додату вредност у 
складу са посебним прописом Владе.
Подстицаји за анализу земљишта
Члан 8.
Подстицаји за анализу земљишта обухватају подршку 
припреми земљишта за подизање производних засада, кроз накнаду прихватљивих 
трошкова хемијске анализе са препоруком ђубрења земљишта за садњу и/или 
испитивање механичког састава земљишта и одобравају се као накнада дела трошкова 
за извршену анализу земљишта у одговарајућем процентуалном износу без урачунатог 
пореза на додату вредност у складу са са посебним прописом Владе.
III. УСЛОВИ ЗА ОСТВАРИВАЊЕ ПРАВА НА ПОДСТИЦАЈЕ 
Члан 9.
Ради остваривања права на подстицаје морају да буду 
испуњени одговарајући услови у погледу:
1) лица утврђених законом којим се уређују подстицаји у 
пољопривреди и руралном развоју (у даљем тексту: закон); 
2) времена подизања засада;
3) земљишта;
4) површине производног засада;
5) броја посађених садница;
6) примљених садница.
Услови у погледу лица
Члан 10.
Право на подстицаје за подизање производних засада, у 
складу са законом и овим правилником, има: 
1) физичко лице – носилац комерцијалног породичног 
пољопривредног газдинства (у даљем тексту: физичко лице);
2) предузетник; 
3) правно лице, и то:
(1) привредно друштво;
(2) земљорадничка задруга;
(3) научноистраживачка организација, школа, задужбина, 
манастир и црква.
Члан 11.
Физичко лице остварује право на подстицаје ако:
1) је уписано у Регистар пољопривредних газдинстава у 
складу са законом којим се уређује пољопривреда (у даљем тексту: Регистар);
2) на дан подношења захтева у Регистру има пријављене 
површине на којима су подигнути производни засади под одговарајућим културама 
(одговарајућа воћна врста из групе VI – воће и грожђе за коју подноси захтев, 
односно хмељ), у складу са Шифарником биљне производње и друге намене земљишних 
парцела (у даљем тексту: пријављене одговарајуће културе у складу са 
Шифарником);
3) је уписан у Виноградарски регистар у складу са 
законом којим се уређује вино, у случају подношења захтева за подстицаје за 
производне засаде винове лозе.
Члан 12.
Предузетник, односно правно лице остварује право на 
подстицаје ако:
1) је уписано у Регистар;
2) на дан подношења захтева у Регистру има пријављене 
одговарајуће културе у складу са Шифарником;
3) је регистровано код Агенције за привредне регистре;
4) на дан подношења захтева и надаље има регистровану 
делатност: 
– гајење јабучастог, коштичавог, јагодастог воћа, 
односно гајење осталог дрвенастог, жбунастог и језграстог воћа – за захтеве који 
се односе на производне засаде воћака, 
– гајење грожђа – за захтеве који се односе на 
производне засаде винове лозе, 
– гајење зачинског, ароматичног и лековитог биља – за 
захтеве који се односе на производне засаде хмеља;
5) је према министарству надлежном за послове 
пољопривреде (у даљем тексту: Министарство) измирило доспеле преузете обавезе по 
основу прописа којима се уређују мере за подстицање развоја пољопривредне 
производње (пољопривредни кредити).
Лице из става 1. овог члана које се бави производњом 
ракије и других алкохолних пића, односно вина, односно грожђа, поред услова из 
става 1. овог члана мора да буде уписано у одговарајући регистар, и то:
1) Регистар произвођача ракије и других алкохолних пића 
у складу са законом којим се уређује ракија и друга алкохолна пића – ако се бави 
производњом ракије и других алкохолних пића (у даљем тексту: произвођач ракије и 
других алкохолних пића);
2) Винарски регистар у складу са законом којим се 
уређује вино – ако се бави производњом вина (у даљем тексту: произвођач вина);

3) Виноградарски регистар у складу са законом којим се 
уређује вино – ако се бави производњом грожђа (у даљем тексту: произвођач 
грожђа).
Лице из члана 10. тачка 3) подтачка (3) овог правилника 
остварује право на подстицаје ако испуњава услове из ст. 1. и 2. овог члана и 
ако је регистровано у други одговарајући регистар у складу са законом.
Услови у погледу времена подизања засада
Члан 13.
Право на подстицаје остварује се под условом да је нови 
производни засад подигнут:
1) у четвртом кварталу претходне календарске године; 
2) у првом и другом кварталу текуће календарске године.
Изузетно од става 1. овог члана, право на подстицаје за 
производне засаде јагоде може да се оствари под условом да су ти засади 
подигнути и у трећем кварталу текуће календарске године.
Услови у погледу земљишта
Члан 14.
Право на подстицаје остварује се под условом да су 
испуњени одговарајући услови у погледу земљишта на којима су подигнути 
производни засади, и то:
1) да су катастарске парцеле на којима су подигнути 
производни засади у својини лица из члана 10. овог правилника или на тим 
парцелама имају право закупа, односно коришћења на основу уговора о закупу, 
односно о коришћењу овереног у суду закљученог са физичким лицем, на период од 
најмање десет година за производне засаде воћака, винове лозе и хмеља, односно 
за период од најмање две године за производне засаде јагоде, рачунајући годину 
од које се остварује право на подстицаје; 
2) да се земљиште користи на основу уговора о закупу 
који је закључен са Министарством, црквом или манастиром и то за период, односно 
за производне засаде из тачке 1) овог става; 
3) да на дан подношења захтева није под теретом 
(хипотека, плодоуживање и друго);
4) да се по неком другом основу не користе бесповратна 
подстицајна средстава за подизање истих производних засада воћака, винове лозе и 
хмеља на истој катастарској парцели;
5) је пре подизања производног засада на катастарским 
парцелама извршена основна хемијска анализа земљишта са препоруком ђубрења за 
одговарајућу воћну врсту, винову лозу, односно хмељ;
6) да је извршено риголовање (дубока обрада), односно 
подривање земљишта на катастарским парцелама на којима су подигнути производни 
засади са минималном дубином од 0,6 метара (осим на песковитом земљишту где није 
потребно риголовање, односно подривање), односно са минималном дубином обраде 
земљишта од 0,3 метра за производне засаде јагодастих врста воћака, а код 
производних засада јагоде извршена и припрема земљишта до момента садње 
(постављање банкова, односно високих гредица).
7) производни засад јагода није подигнут по систему 
вертикалне технологије гајења.
Услови у погледу површине производног засада
Члан 15.
Право на подстицаје се остварује за један или више 
подигнутих производних засада, a најмања површинa сваког производног засада 
треба да износи:
1) 0,3 хектара – за сваку врсту јагодастих воћака, 
винове лозе и хмеља;
2) 0,5 хектара – за сваку врсту јабучастих, коштичавих и 
језграстих воћака.
Производни засад може да се налази на једној или више 
катастарских парцела, али катастарске парцеле морају да се налазе једна поред 
друге и да чине једну целину.
Површина производног засада винове лозе са сортама 
Прокупац, Вранац, Црна Тамјаника, Франковка, Португизер, Скадарка, Багрина, 
Смедеревка, Тамјаника, Креаца, Сланкаменка и Ружица, као и са домаћим створеним 
сортама винове лозе може да се састоји из једне или више одвојених парцела, с 
тим да свака таква парцела не може бити мања од 0,1 хектара и да њихова укупна 
површина износи најмање 0,3 хектара. 
Највећа површина за коју могу да се остваре подстицаји 
за све производне засаде износи 10 хектара, а за производне засаде јагоде 5 
хектара.
Производни засад винове лозе мора да буде подигнут у 
уском виноградарском географском производном подручју за гајење винове лозе и не 
може да буде подигнут у депресијама, мочварним пределима, долинама река и 
сличним локалитетима неповољним за гајење винове лозе, а засад са винским 
сортама мора да буде намењен производњи грожђа за производњу квалитетног вина са 
географским пореклом, односно регионалног вина за интерспецијес хибриде.
Услови у погледу броја посађених садница
Члан 16.
Производни засад мора да испуњава и одговарајуће услове 
у погледу густине садње (броја посађених садница) за сваку воћну врсту, винову 
лозу и хмељ, који су дати дати у следећој табели: 




Ред.
број


Биљна култура
(воћна врста, винова лоза, хмељ)


Минималан број посађених садница по хектару


Максималан број посађених садница по хектару





1.


јабуке на вегетативној подлози


1.600


4.500




2.


јабуке на генеративној подлози


400


1.000




3.


крушке на вегетативној подлози без посредника


1.250


4.500




4.


крушке на вегетативној подлози са посредником


1.250


4.500




5.


крушке на генеративној подлози


800


1.600




6.


дуње


600


1.200




7.


мушмуле


600


1.200




8.


шљиве на вегетативној подлози


1.200


2.500




9.


шљиве на генеративној подлози


400


1.200




10.


брескве


800


1.600




11.


нектарине


800


1.600




12.


кајсије без посредника


400


800




13.


кајсије са посредником


400


800




14.


трешње на вегетативној подлози


800


2.500




15.


трешње на генеративној подлози


400


1.000




16.


вишње на вегетативној подлози


800


2.500




17.


облачинске вишње


800


2.500




18.


вишње на генеративној подлози


600


1.100




19.


ораха на генеративној подлози


90


160




20.


леске на генеративној подлози


400


1.250




21.


изданачке леске на сопственој подлози


400


1.250




22.


бадем


300


500




23.


остале дрвенасте врсте воћака


400


4.500




24.


јагоде


40.000


65.000




25.


малине са ремонтантним сортама


6.500


8.000




26.


малине са једнородним сортама


10.000


18.000




27.


купине


2.000


3.500




28.


рибизле


1.600


3.500




29.


огрозд


1.600


3.500




30.


боровнице


2.200


3.400




31.


брусница


20.000


110.000




32.


аронија


2.000


4.200




33.


остале јагодасте врсте воћака


1.600


18.000




34.


стоне сорте винове лозе


3.000


4.500




35.


винске сорте винове лозе


4.000


5.500




36.


сорта винове лозе Прокупац


7.000


10.000




37.


хмељ


5.000


7.000



Биљне културе (воћна врста, винова лоза, хмељ), сорте 
или клонови морају да буду уписани у Регистар сорти пољопривредног биља у складу 
са законом којим се уређује признавање сорти пољопривредног биља.
Услови у погледу примљених садница
Члан 17.
Право на подстицаје се остварује под условом да је 
примљено најмање 90% посађених садница рачунајући од укупног броја посађених 
садница по производном засаду из члана 16. овог правилника и ако су саднице 
здравствено и сортно исправне. 
IV. НАЧИН ОСТВАРИВАЊА ПРАВА НА ПОДСТИЦАЈЕ
Подношење захтева за остваривање права на подстицаје за 
подизање производних засада
Члан 18.
Право на подстицаје за подизање производних засада 
остварује се тако што правно лице, предузетник и физичко лице из члана 10. овог 
правилника (у даљем тексту: подносилац захтева), у складу са законом и овим 
правилником, подноси захтев на Обрасцу – Захтев за коришћење подстицаја за 
подизање вишегодишњих производних засада воћака, винове лозе и хмеља (у даљем 
тексту: Захтев), који је одштампан уз овај правилник и чини његов саставни део.

Захтев се подноси Управи за аграрна плаћања (у даљем 
тексту: Управа), најкасније до 31. августа текуће календарске године.
Подносилац захтева може да оствари право на подстицаје 
подношењем само једног захтева у складу са ставом 2. овог члана.
Изузетно од става 3. овог члана, за производне засаде 
јагода подигнуте у трећем кварталу текуће календарске године може се поднети још 
један захтев у истој календарској години. 
Документација уз Захтев
Члан 19.
Уз Захтев се прилаже: 
1) рачун на име подносиоца захтева о плаћеном износу за 
куповину садница воћа, винове лозе и хмеља плаћених у току претходне, односно у 
току текуће календарске године у којој се подноси захтев, а до дана подношења 
захтева;
2) рачун на име подносиоца захтева о плаћеном износу за 
припрему земљишта извршену у току претходне или текуће календарске године, 
односно оверена изјава подносиоца захтева да је извршио припрему земљишта, до 
дана подношења захтева;
3) рачун на име подносиоца захтева о плаћеном износу за 
анализу земљишта извршену у току претходне или текуће календарске године, 
односно оверена изјава подносиоца захтева да је извршио хемијску анализу 
земљишта, односно испитивање механичког састава земљишта до датума подношења 
захтева;
4) рачун на име подносиоца захтева о плаћеном износу за 
набавку наслона, односно коља; 
5) извод из Регистра привредних субјеката за правна 
лица, односно предузетнике не старији од шест месеци или одлуку, односно 
оснивачки акт подносиоца захтева из кога се види да је једна од делатности којом 
се подносилац захтева бави гајење воћа, грожђа или гајење зачинског, ароматичног 
и лековитог биља; 
6) решење о упису у Винарски регистар (за подносиоца 
захтева који је произвођач вина) или решење о упису у Регистар произвођача 
ракије и других алкохолних пића (за подносиоца захтева који је произвођач ракије 
и других алкохолних пића), односно решење о упису у Виноградарски регистар и 
извод из Виноградарског регистра (за подносиоца захтева који је произвођач 
грожђа), односно доказ о упису у одговарајући регистар за лица из члана 12. став 
3. овог правилника;
7) копија плана у размери 1:1000, 1:2500, 1:2800 или 
1:2880 и извод из катастра непокретности са подацима о власништву, теретима и 
ограничењима (препис листа непокретности, ако је успостављен нови операт, 
односно препис поседовног листа, ако није успостављен нови операт), односно 
извод из земљишних књига (где није успостављен катастар непокретности), за све 
катастарске парцеле које су предмет Захтева;
8) изјава подносиоца захтева оверена у суду или општини 
да по неком другом основу не користи бесповратна подстицајна средства за 
подизање истих производних засада;
9) инвестициона сагласност Министарства за подизање 
вишегодишњих засада на закупљеном државном земљишту;
10) уговор о закупу, односно коришћењу ако је производни 
засад подигнут на закупљеном земљишту или земљишту за које је закључен уговор о 
коришћењу оверен у суду.
Рачун из става 1. тач. 1) до 4) овог члана мора да гласи 
на име подносиоца захтева на коме је јасно исказана основна цена коштања, ПДВ и 
укупна цена плаћених трошкова. Уз рачун прилаже се фискални исечак односно 
оверена потврда о преносу средстава односно оверен извод из банке, као доказ о 
извршеној уплати. 
Изузетно од става 2. овог члана уз рачун из става 1. 
тачка 1) овог члана прилаже се и отпремница (за домаће саднице, за набавку 
наслона, односно коља ) или јединства царинска декларација (за увозне саднице, 
за набавку наслона, односно коља).
Ако издавалац рачуна није у систему ПДВ-а тај податак 
мора да буде јасно наведен на рачуну.
Сва потребна документа морају да гласе на подносиоца 
захтева и прилажу се у оригиналу или као оверена копија у суду или општини, осим 
изјава из става 1. тач. 2) и 3) овог члана уколико се прилажу уместо рачуна и 
документације из става 1. тач. 5), 6) и 7) овог члана чије копије не морају да 
буду оверене. 
Документа издата на страном језику морају да буду 
преведена на српски језик код овлашћеног судског тумача.
Обрада података из Захтева 
Члан 20.
Обраду података из Захтева врши Управа у складу са 
законом и овим правилником, и то увидом у Захтев и приложену документацију, 
упоређивањем тих података и по потреби увидом у друге одговарајуће податке, ради 
утврђивања испуњености услова утврђених овим правилником (у даљем тексту: 
административна контрола података).
Ако се у поступку административне контроле података 
утврди усклађеност података из става 1. овог члана и испуњеност формалних услова 
за остваривање права на подстицаје, Захтев се доставља надлежној инспекцији ради 
прегледа производног засада на терену и сачињавања записника о извршеном 
прегледу производних засада, а за производне засаде са наслоном и препорука за 
постављање наслона (у даљем тексту: први контролни преглед).
Доношење решења
Члан 21.
Управа после извршеног првог контролног прегледа и 
утврђивања испуњености услова за остваривање права на подстицаје, у складу са 
законом, решењем утврђује право на коришћење подстицаја за подизање производних 
засада од стране подносиоца захтева (у даљем тексту: корисник подстицаја).
Решењем из става 1. овог члана нарочито се уређује 
обавеза корисника подстицаја да спроведе агротехничке мере (неге, одржавања и 
заштите производних засада), као и да постави наслон за производне засаде са 
наслоном до 30. јуна наредне године.
Изузетно од става 2. овог члана, решењем се уређује и 
обавеза да корисник подстицаја за производне засада винове лозе са винским 
сортама производи вино са географским пореклом од грожђа са подигнутих засада, 
почевши најкасније од четврте године од године подизања засада. 
Исплата подстицаја
Члан 22.
Подстицаји се исплаћују на основу решења из члана 21. 
овог правилника, по редоследу подношења захтева, до износа утврђеног у складу са 
посебним прописом Владе.
Управа исплаћује подстицаје на наменски рачун корисника 
подстицаја, на основу донетог решења као једнократна исплата. 
За производне засаде са наслоном исплата се врши у две 
рате, а друга рата се исплаћује наредне године, након постављања наслона и 
извршеног другог контролног прегледа од стране надлежног инспектора.
V. МАКСИМАЛНИ ИЗНОСИ ПОДСТИЦАЈА 
Члан 23.
Максимални износи по кориснику подстицаја за подизање 
производних засада, у зависности од врсте подстицаја, јесу:
1) за набавку садница воћака, винове лозе и хмеља – 
1.200.000 динара; 
2) за набавку наслона, односно коља – 500.000 динара;

3) за припрему земљишта – 200.000 динара; 
4) за хемијску анализу земљишта, односно испитивање 
механичког састава земљишта – 100.000 динара. 
Ако се подстицаји из става 1. тачка 1) овог члана односе 
на производне засаде са српским домаћим и одомаћеним сортама воћа, односно 
сортама винове лозе из члана 5. овог правилника подстицаји се увећавају за 
50.000 динара по хектару подигнутог производног засада.
VI. ЗАВРШНА ОДРЕДБА
Члан 24.
Овај правилник ступа на снагу наредног дана од дана 
објављивања у „Службеном гласнику Републике Србије”.
Број 110-00-00080/2013-09
У Београду, 2. јула 2013. године
Министар,
Горан Кнежевић, 
с.р.














					Република Србија

					МИНИСТАРСТВО ПОЉОПРИВРЕДЕ, ШУМАРСТВА И ВОДОПРИВРЕДЕ
Упарава 
					за аграрна плаћања
 







 


ЗАХТЕВ

ЗА 
			КОРИШЋЕЊЕ ПОДСТИЦАЈА  ЗА 
			ПОДИЗАЊЕ ВИШЕГОДИШЊИХ ПРОИЗВОДНИХ ЗАСАДА 

ВОЋАКА, ВИНОВЕ ЛОЗЕ И ХМЕЉА

 



 

БРОЈ ПРЕДМЕТА: ____________________________

 

ПРИМЕДБЕ: ____________________________________________





I – 
	ОПШТИ ПОДАЦИ


 





			НАЗИВ / ИМЕ И ПРЕЗИМЕ ПОДНОСИОЦА ЗАХТЕВА



 

 




			JMБГ








						 




						 




						 




						 




						 




						 




						 




						 




						 




						 




						 




						 




						 





 





 



 



 



 



 




						 



 



 





 



 



 



 



 




						 



 



 












			АДРЕСА, УПРАВНИ ОКРУГ



 




			МБ


			ПИБ






			БР. ТЕЛЕФОНА 



 






			БРОЈ  ПОЉОПРИВРЕДНОГ 
			ГАЗДИНСТВА








						 




						 




						 




						 




						 




						 




						 




						 




						 




						 




						 




						 












IV
					

					квартал
         ____ 
					год             
					




					 



I и 
					II 
					квартал  

 ____ год    
					          




					 






					III 

 квар (јагода)____ год                                  
					




					 




					НАСЛОН      
					____ год             
					




					 












			II – ПОДАЦИ О ПРОИЗВОДНОМ ЗАСАДУ




			 





Редни број засада/виног. парцеле



ВРСТА

ВОЋАКА


 

ВИНОВА ЛОЗА


 

ХМЕЉ


 


 


(навести)



Површина засада / парцеле (површина активног засада са површином половине међуредног 
				растојања) 
(hа)




 


 

Број засађених садница у производном засаду

(ком)



Сорта(е) 
				
/

клон(ови)


 


 


 




 


 

Подлога(е)



Катастарска

општина где је подигнут засад


 




 

Број 
				(бројеви) 
катастарске 
				(катастарстарских) парцела на којој (којима) је подигнут засад - 
				по сортама


(уколико је велики број катастарских парцела, приложити 
				бројеве у прилогу)



Категорија садница

(навест: станд. или сертиф.




 

Број и датум рачуна 
				



(за плаћене саднице, 
				анализу земљишта и за припрему земљишта, ако се прилаже 
				рачун)




(навести ДА или НЕ) 






  





Маргинална општина



Домаће односсно  
				одомаћена сорта 






 




 




 




 




 





Назив



Број садница





1




 


 


 


 


 


 


 


 




 


 


 


 


 


 


 




 




 




 




 




 




 




 




 




 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 

2




 


 


 


 


 


 


 


 




 


 


 


 


 


 


 




 




 




 




 




 




 




 




 




 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 






 




 




 




 




 





4




 


 


 


 


 


 


 


 




 


 


 


 


 


 


 




 




 




 




 




 




 




 




 




 




 




 




 




 






 




 




 




 






 




 




 




 




 






 




 




 




 






 




 




 




 




 






 




 




 




 






 




 




 




 




 






 




 




 




 






 




 




 




 




 






 




 




 




 




 



М.П.



име и презиме 
				(написати 
				штампаним словима)


 



 





 




 




 


 



 





 




 



потпис подносиоца захтева


 



 


























 






 


  
Документација која се прилаже 
	уз захтев:  

1) 
	рачун на име подносиоца захтева о плаћеном износу за куповину садница воћа, 
	винове лозе и хмеља;

2) рачун на 
	име подносиоца захтева о плаћеном износу за
припрему земљишта, односно 
	оверена изјава 
	подносиоца захтева да је извршио припрему земљишта;

3) 
рачун 
на име подносиоца захтева о плаћеном износу за

анализу земљишта, односно 
	оверена изјава 
	подносиоца захтева да је извршио анализу земљишта;


4) рачун 
на име 
	подносиоца захтева о плаћеном износу за
набавку наслона, односно коља;





5) 
	извод из Регистра привредних субјеката 
за правна лица, односно 
	предузетнике или одлука, 
	односно оснивачки акт подносиоца захтева из кога се види да је једна од 
	делатности којом се подносилац захтева бави гајење воћа, грожђа или гајење 
	зачинског, ароматичног и лековитог биља; 


6) решење о упису у Винарски 
	регистар (за подносиоца захтева који је произвођач вина) или решење о упису 
	у Регистар произвођача ракије и других 
	алкохолних пића (за подносиоца захтева који је произвођач ракије и 
	других алкохолних пића),  односно 
	решење о упису у Виноградарски регистар и извод из Виноградарског регистра 
	(за производне засаде винове лозе), односно доказ о упису у одговарајући 
	регистар;

7) копија плана у 
	размери 1 : 1000, 1 : 2500, 1 : 2800 или 1 : 2880 и извод из катастра 
	непокретности са подацима о власништву, теретима и ограничењима, односно 
	извод из земљишних књига;

8) изјава подносиоца захтева 
	оверена у суду или општини да по неком другом основу не користи бесповратна 
	подстицајна средства за подизање истих производних засада, односно да је 
	извршио анализу и припрему земљишта за садњу;

9) инвестициона сагласност 
	Министарства пољопривреде, шумарства и водопривреде за подизање вишегодишњих 
	засада на закупљеном државном земљишту;

10) уговор о закупу, односно 
	коришћењу ако је производни засад подигнут на закупљеном земљишту или 
	земљишту за које је закључен уговор о коришћењу оверен у суду.


           
	


 

 

	 

	 

	 







(ова изјава мора бити оверена у 
	суду или општини)


 


 


 


 



	И  
	 З 
	Ј  А 
	В  
	 А
	





( за 
подносиоца захтева 
	
– физичко лице) 


	 

	 

	 

Овим потврђујем, под пуном моралном, 
	материјалном и кривичном одговорношћу, 
	да за исте оправдане трошкове за које сам поднео/ла
захтева
	сходно 
Правилнику о 
	подстицајима програма за инвестиције у пољопривреди за унапређење 
	конкурентности и достизање стандарда квалитета кроз подршку подизања 
вишегодишњих производних засада 
	воћака, винове лозе и хмеља,
по другом основу нисам 
	остварио/ла право на подстицајна средства,
као и да на дан 
	подношења захтева за остваривање подстицаја, нема 
евидентираних, доспелих 
	и неизмирених дуговања према 
	Министарству пољопривреде, шумарства и водопривреде 
	по основу раније остварених подстицаја, субвенција и кредита.

	 

Такође изјављујем 
под пуном моралном, материјалном и 
	кривичном одговорношћу 
	да је на катастарским парцелама на којима су подигнути
	производни засади, извршено 
	риголовање, односно дубока обрада земљишта код јабучастих, коштичавих и 
	језграстих врста воћа, као и код винове лозе и хмеља, односно основна обрада 
	земљишта за јагодасте врсте воћака у току _____ године, као и да је извршена 
	основна хемијска анализа земљишта са препоруком ђубрења 
односно испитивање 
	механичког састава земљишта 
за одговарајућу воћну врсту, 
	винову лозу, односно хмељ у току _____ године, у складу са условима 
	прописаним овим правилником.
   
      

У_________________, ___________год. 


 

 

 
 ИЗЈАВУ 
	ДАО:


 


_________________________



Име и презиме


 

	 

	 

	 

	 





(ова изјава мора бити оверена у 
суду или општини)


 

 


 


 


ИЗЈАВА 



(за 
 

подносиоца захтева 


–

предузетник,
 односно правно лице)

 

 

 

Овим потврђујем, под пуном моралном, 
материјалном и кривичном одговорношћу, 
да за исте оправдане трошкове за које
је поднет захтев сходно 
Правилнику о подстицајима програма за инвестиције у пољопривреди за унапређење 
конкурентности и достизање стандарда квалитета кроз подршку подизања 
вишегодишњих производних засада 
воћака, винове лозе и хмеља, по 
другом основу подносилац захтева – „__________________________”
није остварио право на подстицајна 
средства, као 
и да на дан
подношења захтева за остваривање подстицаја, нема 
евидентираних, доспелих и неизмирених 
дуговања према Министарству пољопривреде, шумарства и водопривреде 
по основу раније остварених подстицаја, субвенција и кредита .

 

Такође изјављујем 
под пуном моралном, материјалном и 
кривичном одговорношћу да је 
на катастарским парцелама на којима су подигнути 
производни засади, извршено риголовање, односно дубока обрада земљишта 
код јабучастих, коштичавих и језграстих врста воћа, као и код винове лозе и 
хмеља, односно основна обрада земљишта за јагодасте врсте воћака у току _____ 
године, као и да је извршена основна хемијска анализа земљишта са препоруком 
ђубрења односно 
испитивање механичког састава земљишта 
за одговарајућу воћну врсту, винову 
лозу, односно хмељ у току _____ године, у складу са условима прописаним овим 
правилником.

 

 

У_________________, ___________год. 


 

 

 


ИЗЈАВУ ДАО:


 


_________________________

потпис овлашћеног лица са 
печатом