На основу члана 18. став 7. Закона о безбедности и здрављу на раду („Службени гласник РС”, број 101/05),
Министар рада, запошљавања и социјалне политике и министар финансија споразумно доносе
 
ПРАВИЛНИК
о висини трошкова поступка утврђивања испуњености прописаних услова у области безбедности и здравља на раду
"Службени гласник РС", број 111 од 14. 
				децембра 2013.
  
Члан 1.
Овим правилником прописује се висина трошкова поступка утврђивања испуњености прописаних услова у области безбедности и здравља на раду (у даљем тексту: висина трошкова). 
	
Члан 2.
Висина трошкова одређују се према делатности коју послодавац обавља, а за коју је, у складу са законом, потребно утврдити испуњеност прописаних услова у области безбедности и здравља на раду, као и према површини објекта, односно радног и помоћног простора, укључујући и објекат, односно радни простор на отвореном, са свим припадајућим инсталацијама. 
	
Члан 3.
Висина трошкова за делатности производње, промета, дистрибуције, прераде, одлагања и ускладиштења: опасних, штетних и отпадних материја; нуклеарне енергије; нафте и нафтних деривата; отрова; лекова, опојних дрога и помоћних лековитих средстава; средстава и опреме у медицини који емитују јонизујућа зрачења; хемикалија; лепака; растварача; боја; средстава за дезинфекцију, дезинсекцију и дератизацију и сирове коже, према површини радног и помоћног простора, износи:




1)

за објекат до 12 m²

9.000,00 динара



2)

за објекат од 12 m² до 40 m²

12.000,00 динара



3)

за објекат од 40 m² до 70 m²

15.000,00 динара



4)

за објекат од 70 m² до 100 m²

21.000,00 динара



5)

за објекат преко 100 m²

27.000,00 динара.



Члан 4.
Висина трошкова за делатности производње и флаширања воде за пиће, према површини радног и помоћног простора, износи:




1)

за објекат до 12 m²

8.000,00 динара



2)

за објекат од 12 m² до 40 m²

11.000,00 динара



3)

за објекат од 40 m² до 70 m²

14.000,00 динара



4)

за објекат од 70 m² до 100 m²

20.000,00 динара



5)

за објекат преко 100 m²

26.000,00 динара.



Члан 5.
Висина трошкова за делатности индустријске производње животних намирница, промета свежег меса и пружања услуга исхране у угоститељском објекту, према површини радног и помоћног простора, износи:




1)

за објекат до 12 m²

7.000,00 динара



2)

за објекат од 12 m² до 40 m²

10.000,00 динара



3)

за објекат од 40 m² до 70 m²

13.000,00 динара



4)

за објекат од 70 m² до 100 m²

19.000,00 динара



5)

за објекат преко 100 m²

25.000,00 динара.



Члан 6.
Висина трошкова за обављање здравствене делатности у стационарним условима и другим облицима здравствене делатности, као и услуге социјалне заштите и то: домски смештај за одрасле и старије, домски смештај за децу и младе, дневни боравак, мала домска заједница, прихватилиште, свратиште и становање уз подршку, према површини радног и помоћног простора, износи:




1)

за објекат до 12 m²

6.000,00 динара



2)

за објекат од 12 m² до 40 m²

9.000,00 динара



3)

за објекат од 40 m² до 70 m²

12.000,00 динара



4)

за објекат од 70 m² до 100 m²

18.000,00 динара



5)

за објекат преко 100 m²

24.000,00 динара.



Члан 7.
Ако послодавац у обављању делатности користи и радни простор на отвореном, трошкови поступка увећавају се за 3.000,00 динара. 
	
Члан 8.
Средства од наплаћених трошкова из чл. од 3. до 7. овог правилника послодавац уплаћује на уплатни рачун буџета Републике Србије – Средства од наплаћених трошкова за утврђивање испуњености прописаних услова у области безбедности и здравља на раду број 840-742226843-92, са назнаком: „трошкови утврђивања услова у области безбедности и здравља на раду”.
Члан 9.
Даном почетка примене овог правилника престаје да важи Правилник о висини трошкова поступка утврђивања испуњености прописаних услова у области безбедности и здравља на раду („Службени гласник РС”, брoj 60/06).
Члан 10.
Овај правилник ступа на снагу осмог дана од дана објављивања у „Службеном гласнику Републике Србије”, a примењује се од 1. јануара 2014. године.
Број 110-00-00008/2013-01
У Београду, 10. децембра 2013. године
Министар,
др Јован Кркобабић, с.р.
Број 110-00-179/2013-04
У Београду, 10. децембра 2013. године
Министар,
Лазар Крстић, с.р.