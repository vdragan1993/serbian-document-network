На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси 
ОДЛУКУ
о оснивању Координационог тела за подршку праћења реализације пројеката, улагања у реконструкцију и/или изградњу клиничких здравствених центара 
"Службени гласник РС", број 9 од 10. фебруара 
				2017.
 
1. Образује се Координационо тело за подршку праћења реализације пројеката, улагања у реконструкцију и/или изградњу клиничких здравствених центара (у даљем тексту: Координационо тело). 
2. Задатак Координационог тела je подршка и детаљно праћење реализације пројеката, улагања у реконструкцију и/или изградњу клиничких здравствених центара. 
3. У Координационо тело именују се:
– за председника: 
1) проф. др Зорана З. Михајловић, потпредседник Владе и министар грађевинарства, саобраћаја и инфраструктуре; 
– за чланове:
1) асс. др Златибор Лончар, министар здравља,
2) др Синиша Мали, градоначелник Београда,
3) Марко Благојевић, вршилац дужности директора Канцеларије за управљање јавним улагањима, 
4) Александра Дамњановић, државни секретар у Министарству грађевинарства, саобраћаја и инфраструктуре, 
5) Ђорђе Милић, вршилац дужности помоћника министра грађевинарства, саобраћаја и инфраструктуре, 
6) Јован Воркапић, директор Републичке дирекције за имовину Републике Србије,
7) Горан Весић, градски менаџер Града Београда,
8) Никола Миливојевић, саветник потпредседника Владе и министра грађевинарства, саобраћаја и инфраструктуре,
9) проф. др Зоран Радојичић, директор Универзитетске дечје клинике,
10) Диана Вујисић Гавриловић, Универзитетска дечја клиника,
11) проф. др Александар Стефановић, директор Клинике за гинекологију и акушерство, Клинички центар Србије – Вишеградска,
12) др Зоран Вилендечић, Клиника за гинекологију и акушерство, Клинички центар Србије – Вишеградска,
13) проф. др сц. мед. Радисав Шћепановић, директор Клиничко-болничког центра „Др Драгиша Мишовић – Дедиње”,
14) Мирослава Караматијевић, Клиничко-болнички центар „Др Драгиша Мишовић – Дедиње”,
15) др Марко Ерцеговац, директор Ургентног центра, Клинички центар Србије,
16) др Мирјана Михајловски, Ургентни центар, Клинички центар Србије,
17) проф. др Предраг Милојевић, вршилац дужности директора Института за кардио-васкуларне болести „Дедиње”,
18) Горан Цутић, Институт за кардио-васкуларне болести „Дедиње”,
19) проф. др сц. мед. Милош Јоковић, Клиника за неурохирургију, Клинички центар Србије,
20) Никола Бура, Клиника за неурохирургију, Клинички центар Србије,
21) проф. др Драгош Стојановић, директор Клиничко-болничког центра „Земун”,
22) др Милоје Марјановић, Клиничко-болнички центар „Земун”.
4. Административне и стручне послове за Координационо тело обављаће Министарство грађевинарства, саобраћаја и инфраструктуре.
5. Ова одлука ступа на снагу наредног дана од дана објављивања у „Службеном гласнику Републике Србије”. 
05 број 02-1196/2017
У Београду, 9. фебруара 2017. године
Влада
Председник,
Александар Вучић, с.р.