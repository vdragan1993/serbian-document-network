На
основу члана 10. став 3. Закона о прелажењу државне границе и кретању у
граничном појасу („Службени лист СФРЈ“, бр. 34/79), у споразуму са председником
Савезног комитета за саобраћај и везе, савезни секретар за унутрашње послове
прописује
 
 
ПРАВИЛНИК



о подручјима и објектима које обухватају гранични прелази за међународни 
саобраћај и гранични прелази за погранични саобраћај
„Службени
лист СФРЈ”, број 8 од 15. фебруара 1980.
 
 
Члан
1.
Подручје граничног
прелаза за међународни саобраћај и подручје граничног прелаза за погранични
саобраћај (у даљем тексту: подручје граничног прелаза), у смислу овог
правилника, обухвата простор одређен за вршење контроле прелажења државне
границе.
Објекти које
обухвата гранични прелаз за међународни саобраћај и гранични прелаз за
погранични саобраћај (у даљем тексту: објекти које обухвата гранични прелаз), у
смислу овог правилника, су зграде, просторије и уређаји које користе органи
управе, организације удруженог рада и друге самоуправне организације и
заједнице, који послове из своје надлежности, односно привредне делатности врше
на подручју граничног прелаза.
 
Члан
2.
Подручје граничног
прелаза за међународни друмски саобраћај обухвата простор од државне границе у
дубину територије Социјалистичке Федеративне Републике Југославије на коме се
налази део јавног пута и простор обележен за заустављање или паркирање возила,
као и објекти на том простору.
На граничним
прелазима за међународни друмски саобраћај, на којима се простори за паркирање
возила, као и зграде, просторије и уређаји које користе органи из члана 1. став
2. овог правилника, налазе на одстојању мањем од 100 метара од државне границе,
подручје граничног прелаза обухвата и јавни пут у дужини од 100 метара од
државне границе.
 
Члан
3.
Подручје граничног
прелаза за међународни железнички саобраћај обухвата простор на пограничној
железничкој станици на коме се налазе перони и колосеци, за време док се на том
простору задржава воз у међународном или пограничном железничком саобраћају.
Објекти које
обухвата гранични прелаз за међународни железнички саобраћај су просторије и
уређаји на перону железничке станице које користе органи, организације и
заједнице из члана 1. став 2. овог правилника.
 
Члан
4.
Подручје граничног
прелаза за међународни ваздушни саобраћај обухвата део ваздухопловног
пристаништа (полетно-слетне стазе, заштитни појас, пристанишну платформу)
одређеног за полетање и слетање ваздухоплова у међународном ваздушном
саобраћају.
Као подручје
граничног прелаза за међународни ваздушни саобраћај сматра се и део
ваздухопловног пристаништа које није отворено за међународни ваздушни
саобраћај, као и просторије у којима се врши контрола прелажења државне
границе, за време док се на њему задржава ваздухоплов у међународном ваздушном
саобраћају који принудно слети на такво пристаниште.
Објекти које
обухвата гранични прелаз за међународни ваздушни саобраћај су зграде,
просторије и уређаји које користе органи, организације и заједнице из члана 1.
став 2. овог правилника.
 
Члан
5.
Подручје граничног
прелаза за међународни језерски, поморски и речни саобраћај обухвата део луке,
односно пристаништа (обала, гат, вез, седиште) намењен за пристајање и
задржавање пловила у међународном саобраћају.
Као подручје
граничног прелаза за међународни језерски, поморски и речни саобраћај сматра се
и део луке, односно пристаништа које није отворено за међународни саобраћај за
време док се на њему задржава пловило у међународном саобраћају које принудно
уплови у такву луку, односно пристаниште.
Објекти које
обухвата гранични прелаз за међународни језерски, поморски и речни саобраћај су
зграде, просторије и уређаји које користе органи, организације и заједнице из
члана 1. став 2. овог правилника.
 
Члан
6.
Подручјем граничног
прелаза сматрају се и зимовници на пловним рекама, ако су у њима усидрена
страна пловила, и то само у односу на та пловила и њихову посаду.
 
Члан
7.
Границе простора
које обухвата подручје граничног прелаза одређују се споразумом органа надлежног
за контролу прелажења државне границе, других органа управе, организација
удруженог рада и других самоуправних организација и заједница, који послове из
своје надлежности, односно привредне делатности обављају на подручју граничног
прелаза.
 
Члан
8.
Подручје граничног
прелаза мора бити видно обележено.
Обележавање подручја
граничног прелаза врши се постављањем покретних или непокретних ограда, односно
препрека, или постављањем ознака са обавештењем да је кретање на том подручју
ограничено.
На подручју граничног
прелаза не смеју се постављати рекламне табле и други натписи који ометају
контролу прелажења државне границе.
 
Члан
9.
Овај правилник ступа
на снагу осмог дана од дана објављивања у „Службеном листу СФРЈ".
  
П. Бр. 28-1-4/18
27. јануара 1980.
године
Београд
Савезни секретар за
унутрашње послове,

Фрањо Херљевић, с.
р.