На основу
члана 20. став 2. Закона о санитарном надзору („Службени гласник РС”, број
125/04),

Министар
здравља доноси

 

ПРАВИЛНИК

о начину утврђивања и
висини трошкова у поступку санитарног надзора на захтев странке

„Службени гласник
РС”, број
17 од 3. марта 2006.

 

 

Члан 1.

Овим правилником
прописује се начин утврђивања и висина трошкова насталих у поступку санитарног надзора
на захтев странке.

Члан 2.

Висина
трошкова насталих у поступку санитарног надзора на захтев странке утврђује се у
зависности од обима и начина предузимања прописаних радњи санитарног инспектора.

Члан 3.

Подносилац
захтева дужан је да пре подношења захтева, на име трошкова насталих у поступку санитарног
надзора, уплати одговарајући новчани износ, и то:

1) за утврђивање
усклађености идејног пројекта са изводом из урбанистичког плана, односно са актом
о урбанистичким условима – 3.500,00 динара по објекту;

2) за утврђивање
да су објекти изграђени, односно реконструисани у складу са санитарним условима
утврђеним у идејном пројекту – 5.500,00 динара по објекту.

Члан 4.

Новчани
износ утврђен на име накнаде трошкова прописаних у члану 3. овог правилника подносилац
захтева уплаћује на рачун буџета Републике Србије – трошкови поступка санитарног
надзора на захтев странке.

Члан 5.

Даном ступања
на снагу овог правилн ика престају да важе одредбе Правилника о трошковима и начину
утврђивања висине трошкова насталих у поступку вршења инспекцијског надзора по захтеву
странке („Службени гласник РС”, бр. 41/96, 44/96, 39/99, 14/00 и 58/01), у делу
који се односи на поступак вршења надзора санитарних инспектора по захтеву странке.

Члан 6.

Овај
правилник ступа на снагу осмог дана од дана објављивања у „Службеном гласнику Републике
Србије”.

 

Број 110-00-00118/2005-04

У Београду, 20. фебруара 2006. године

Министар,

проф. др Томица Милосављевић, с.р.