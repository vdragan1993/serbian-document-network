На
основу члана 31. став 2. Закона о правима бораца, војних инвалида и чланова
њихових породица („Службени гласник СРС“, број 54/89),

Републички
секретар за борачка и инвалидска питања донео је

 

 

ПРАВИЛНИК

о условима 
коришћења накнаде за превоз и накнаде трошкова за исхрану и смештај по 

Закону о 
правима бораца, војних инвалида и чланова њихових породица

„Службени
гласник СРС”, број 18 од 21. 
априла 1990.

 

 

Члан
1.

Овим
правилником прописују се услови за остваривање права на накнаду трошкова
превоза и накнаду трошкова за исхрану и смештај за време путовања и боравка у
другом месту (у даљем тексту: трошкови превоза и дневнице).

Члан 2.

Трошкови
превоза у смислу овог правилника одређују се према најкраћој путној релацији, у
висини цене возне карте у међумесном саобраћају, и то:

–
I разреда путничког или брзог воза,

–
I разреда брода,

–
аутобуса.

Члан 3.

Кориснику
којем из оправданих разлога није било могуће да путовање обави превозним
средствима из члана 2. овог правилника, припада накнада трошкова превоза у висини
цене превоза аутобусом.

Члан 4.

Путна
дневница припада за свака 24 сата проведена на путу, као и за путовање које
траје дуже од 12 сати.

Пола
дневнице припада ако путовање траје дуже од осам сати а краће од 12 сати.

Члан 5.

Време
боравка у другом месту рачуна се до часа поласка превозног средства из члана 2.
овог правилника до часа повратка у полазну станицу у месту пребивалишта,
односно боравишта.

Члан 6.

Ако
је место пребивалишта, односно боравишта удаљено више од једног километра од
полазне станице превозног средства у међумесном саобраћају, а не постоји
градски превоз, као време проведено на путу сматра се и време које је потребно
за путовање од места пребивалишта, односно боравишта до полазне станице и
обратно.

У
случају из става 1. овог члана сматра се да је потребно 30 минута за сваки
пређени километар.

Члан 7.

Исплата
накнаде трошкова превоза и дневница врши се по извшреном обрачуну, а најкасније
у року од осам дана након завршеног путовања у друго место.

Кориснику
се изузетно може дати аконтација, која се одређује према трошковима превоза и
према предвиђеном трајању путовања.

Члан 8.

Корисник
оправдава примљену аконтацију у року од осам дана од завршетка путовања и то на
основу возних карата и потврде лекарске комисије о обављеном прегледу.

Члан 9.

Обрачун
и исплата трошкова превоза и дневница врши се на обрасцу који је одштапан уз
овај правилник на једном месту формата А-4 и чини његов саставни део (Образац
број 1), који се издаје пре путовања у друго место.

Члан 10.

Овај правилник ступа
на снагу наредног дана од дана објављивања у „Службеном гласнику Социјалистичке
Републике Србије”.

 

 

Број 011-02-00013/90-01

У Београду, 30. марта
1990. године

Републички секретар,


Андрија Мереник, с. р.