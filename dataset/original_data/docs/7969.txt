Редакцијски пречишћен текст
	  
 

На
основу члана 100. став 4. Закона о здравственој заштити („Службени гласник
СРС“, број 30/79), Републички секретаријат за здравље и социјалну политику,
доноси

 

 ПРАВИЛНИК

о
обрасцу
регистра
и
начину
његовог
вођења,
обрасцу 
пријаве и поступку пријављивања и одјављивања одређених болести

„Службени гласник
СРС”, бр. 2 од 19. 
јануара 1980, 42 од 8. 
септембра 1986.

 

Члан 1.

Овим
правилником прописује се образац регистра и начин његовог вођења, образац
пријаве и поступак пријављивања и одјављивања обољења из члана 100. Закона о
здравственој заштити („Службени гласник СРС”, број 30/79).

Члан 2.

Дом
здравља, као здравствена радна организација или као здравствена организација у
саставу медицинског центра (даље: дом здравља) и друга здравствена
организација, води и регистар болесника оболелих од болести одређених у члану
100. Закона о здравственој заштити за сва лица која имају пребивалиште или
место рада на подручју на коме здравствена организација обавља здравствену
делатност.

Регистар
из става 1. овог члана води се као азбучни регистар одвојено за оболеле од
следећих болести:

1.
рака и леукемије,

2.
ендемске нефропатије,

3.
психозе,

4.
шећерне болести,

5.
реуматске грознице,

6.
прогресивне мишићне дистрофије,

7.
хемофилије,

8.
хроничне инсуфицијенције бубрега,

9.
наркоманије,

10.
коронарне болести срца, и

11.
опструктивне болести плућа.

Регистри
из става 2. овог члана у дому здравља воде се по областима здравствене заштите,
и то:

а)
за децу и омладину до 18 година старости – у области здравствене заштите деце,

б)
за болеснице са малигним обољењима на гениталним органима или дојци – у области
здравствене заштите жена,

в)
за одрасле болеснике са опструктивном болести плућа – у области
пнеумо-фтизиолошке заштите,

г)
за остале болести код радника у процесу рада – у области медицине рада,

д)
за све остале болеснике – у области опште медицине.

Члан 3.

Регистар
из члана 2. овог правилника садржи следеће колоне: датум уписивања података;
презиме, очево име и име оболелог лица; број здравственог картона оболелог;
пребивалиште, односно место рада (место, улица и број); дијагноза (и шифра);
напомене.

Подаци
о промени дијагнозе и пребивалишта, односно места рада, уносе се у одговарајуће
колоне, а о оздрављењу или смрти у колону „напомене”.

Регистар из става 1.
овог члана води се на обрасцу број 1 „Регистар болесника са _________________”,
који чини саставни део овог правилника.                                                                                                                       
(врста обољења)

 

Члан 4.

Дом
здравља односно друга здравствена организација из члана 2. став 1. овог
правилника, када утврди обољење из члана 2. овог правилника, а за ендемску
нефропатију и хроничну инсуфицијенцију бубрега и кад се посумња на обољење,
дужан је да достави заводу за заштиту здравља, који врши делатност на подручју
самоуправне интересне заједнице здравствене заштите основане за подручје
међуопштинске регионалне заједнице, односно за територију града Београда,
пријаву обољења у року од 7 дана од дана утврђивања дијагнозе.

Пријаве из става
првог овог члана достављају се на обрасцу број 2 „Пријава ___________________”,
која чини саставни део овог правилника.                                                                                                               
(врста обољења)

 

Члан 5.

Сваки пријављени
случај обољења ако дође до оздрављења или смрти, промене дијагнозе или места
пребивалишта, односно места рада оболелог лица, дом здравља, односно друга
здравствена организација из члана 2. става 1. овог правилника, дужан је да
одјави заводу за заштиту здравља из члана 4. овог правилника у року од 7 дана
од дана настале промене.

Одјава из става 1.
овог члана подноси се на обрасцу број 3 „Одјава ______________________” који
чини саставни део овог правилника.                                                                                                 
 (врста обољења)

 

У
колони „напомене” регистра (образац број 1) уписује се настала промена.

Члан 5а*

Изузетно
од одредби члана 4. став 2. и члана 5. став 2. овог правилника, пријављивање и
одјављивање обољења од рака и леукемије и наркоманије, врши се према Програму
статистичких истраживања од интереса за целу земљу за период од 1986. до 1990.
године („Службени лист СФРЈ”, број 76/85) и Упутства о начину и поступку пријављивања
и евидентирања лица оболелих од малигних неоплазми („Службени лист СФРЈ”, број
3/86).* 

*Службени
гласник СРС, број 42/1986

 

Члан 6.

Даном
ступања на снагу овог правилника престају да важе:

1.
Правилник о начину и поступку вођења евиденције и пријављивање одређених
обољења („Службени гласник СРС” број 32/69 и 4/76) и

2.
Правилник о одређивању болести које имају већи социјалномедицински значај, о
обрасцу регистра болесника који болују од ових болести и о начину вођења тог
регистра („Службени гласник СРС”, број 10/79).

Члан 7.

Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије”.

 

 

Број
50-1/80-01

У
Београду, 3. јануара 1980. године

Републички
секретар

за
здравље и социјалну

политику,

др
Никола Шуменковић, с. р.

 


 Прилози

Образац број 1. -
Регистар болесника са  
_____________ (врста обољења)

Образац број 2. - 
Пријава  _____________ (врста 
обољења)


Образац број 3. - Одјава 

 _____________ (врста обољења)