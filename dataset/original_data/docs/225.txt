Редакцијски пречишћен текст
 
 
Ha основу члана 33. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о образовању Акционог тима за израду и имплементацију стратегије и акционог плана борбе против насиља и недоличног понашања гледалаца на спортским приредбама

	"Службени гласник РС", бр. 27 од 22. марта 2013, 28 од 26. марта 
	2013 - исправка, 29 од 29. марта 2013.
 
1. Образује се Акциони тим за израду и имплементацију стратегије и акционог плана борбе против насиља и недоличног понашања гледалаца на спортским приредбама (у даљем тексту: Акциони тим).
 
2. Задатак Акционог тима је да изради предлог Националне интегрисане стратегије за борбу против насиља и недоличног понашања гледалаца на спортским приредбама (у даљем тексту: Национална интегрисана стратегија), као и предлог Националног интегрисаног акционог плана борбе против насиља и недоличног понашања гледалаца на спортским приредбама (у даљем тексту: Национални интегрисани акциони план), као и да прати реализацију Националне интегрисане стратегије и Националног интегрисаног акционог плана.
 
3. У Акциони тим се именују:
1) руководилац тима:
– Вељко Одаловић, Генерални секретар Владе;
заменик руководиоца тима:
– Миливоје Мирков, кабинет председника Владе;
2) чланови тима:
– Младен Курибак, начелник Управе полиције, Министарство унутрашњих послова,
– Владимир Стојанов, заменик начелника Одељења за праћење и спречавање насиља на спортским приредбама, Министарство унутрашњих послова,
– Данило Николић, државни секретар у Министарству правде и државне управе,
– Бранкица Јанковић, државни секретар у Министарству рада, запошљавања и социјалне политике,
– Мирјана Михајловић, специјални саветник министра у Министарству правде и државне управе,
– Драган Атанасов, помоћник министра у Министарству омладине и спорта,
– др Милан Пашански, саветник директора Безбедносно-информативне 
	агенције,**
– Зоран Костић, помоћник министра за средње образовање у Министарству просвете, науке и технолошког развоја,
– судија Милан Мариновић, в.д. председника Прекршајног суда у Београду,
– судија Новица Пековић, Врховни касациони суд,
– судија Радмила Драгичевић Дичић, в.д. председника Апелационог суда у Београду,
– Горан Илић, заменик Републичког јавног тужиоца,
– Ђорђе Вишацки, генерални секретар Олимпијског комитета Србије,*
– Александар Шоштар, председник Спортског савеза Србије,*
– Зоран Лаковић, генерални секретар Фудбалског савеза Србије,
– Андрија Клеут, генерални секретар Кошаркашког савеза Србије,
– Божидар Ђурковић, генерални секретар Рукометног савеза Србије,
– Владимир Дедић, председник Удружења спортских новинара Србије.
 
*Службени гласник РС, број 28/2013
**Службени гласник РС, 
	број 29/2013
 
4. Национална интегрисана стратегија и Национални интегрисани акциони план морају садржати јасно дефинисане циљеве и задатке, временски орочене и са прецизно дефинисаним носиоцима задатака.
 
5. Акциони тим је дужан да Националну интегрисану стратегију и Национални интегрисани акциони план доставе Националном савету за борбу против насиља и недоличног понашања гледалаца на спортским приредбама на сагласност најкасније до 15. маја 2013. године, а након добијања сагласности, Влади на усвајање најкасније до 25. маја 2013. године.
 
6. Акциони тим ће писано извештавати Владу и Национални савет једном у три месеца о степену реализације Националног интегрисаног акционог плана, са евентуалним препорукама и мерама за даље поступање.
 
7. Стручне и административно-техничке послове за Акциони тим обављаће Генерални секретаријат Владе и Министарство унутрашњих послова.
 
8. Ова одлука ступа на снагу наредног дана од дана објављивања у „Службеном гласнику Републике Србије”.
 
 
05 број 02-2216/2013
У Београду, 21. марта 2013. године 
	
Влада
Први потпредседник Владе,
Александар Вучић, 
	с.р.