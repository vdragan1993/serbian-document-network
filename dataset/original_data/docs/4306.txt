На
основу члана 8. тачка 10. Одлуке о оснивању Јавног предузећа за склоништа („Службени
гласник РС”, бр. 3/92 и 63/01) и члана 37. тачка 13. Статута Јавног предузећа за
склоништа,
Управни
одбор Јавног предузећа за склоништа, на седници одржаној 4. октобра 2004. године,
доноси
 
 
ПРАВИЛНИК



	о начину и условима коришћења локала, гаража и лагума
„Службени гласник
РС”, број
113 од 15. октобра 2004.
 
 
Члан 1.
Овим
правилником ближе се уређује коришћење и давање у закуп физичким и правним лицима
локала, гаража и лагума (у даљем тексту: непокретности).
 
Члан 2.
Непокретности
се могу давати у закуп под условом да се:
1)
користе у складу са пројектованом наменом;
2)
не врше адаптације које би утицале, или могле да утичу на њихову исправност или
на промену основне намене, те да се коришћењем не погоршају њихове хигијенске и
техничке карактеристике;
3)
не нарушавају основне функције објекта у коме се непокретност налази или објекта
у непосредној близини;
4)
у њима не држе експлозивне, лако запаљиве, токсичне и друге опасне материје.
 
Члан 3.
Јавно
предузеће за склоништа (у даљем тексту: Јавно предузеће) издаје непокретности у
закуп путем јавног конкурса.
У
случају да се нико не пријави на конкурс из става 1. овог члана, односно не задовољава
услове конкурса, или одустане од учешћа на конкурсу, непокретности се могу издати
у закуп и непосредном погодбом, најкасније у року од три месеца од истицања рока
за конкурс.
Изузетно
од одредбе става 1. овог члана Јавно предузеће може издати непокретности непосредном
погодбом Црвеном крсту, другим хуманитарним организацијама, органима и организацијама
Владе Републике Србије.
Начин
и поступак издавања непокретности у закуп и утврђивања висине закупнине за коришћење
непокретности којима управља Јавно предузеће за склоништа биће регулисано Одлуком
о висини закупнине за коришћење локала, гаража и лагума и Упутством о поступку издавања
у закуп склоништа, локала, гаража и лагума који су саставни део овог правилника.
 
Члан 4.
Ради
издавања непокретности у закуп Јавно предузеће закључује уговор са корисницима којим
се утврђује нарочито:
1.
намена непокретности;
2.
висина закупнине и начин плаћања;
3.
начин и поступак обезбеђења плаћања обавеза по уговору о закупу;
4.
обим и врста дозвољених адаптација;
5.
обавезе и начин одржавања непокретности у исправном стању;
6.
текуће одржавање непокретности;
7.
време давања непокретности у закуп, које по правилу не може бити дуже од пет година;
8.
одредбе о престанку уговора пре истека уговорног рока;
9.
обавезе Јавног предузећа у вршењу техничке контроле непокретности;
10.
одредбе да се закупљена непокретност не може издати у пазакуп;
11.
разлог за раскид уговора пре истека уговорног рока.
Саставни
део уговора о коришћењу непокретности јесте и записник о примопредаји непокретности
који се саставља пре потписивања уговора.
 
Члан 5.
Овај
правилник објављује се у „Службеном гласнику Републике Србије” и ступа на снагу
осмог дана од дана објављивања.
  
Председник
Управног одбора,
Драган Јовановић, с.р.