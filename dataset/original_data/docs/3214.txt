ЗАКОН


о задужењу 

Савезне


Републике


Југославије 
код 

Европске 
инвестиционе банке за 

Пројекат 
обнове путева у 

Републици


Србији

„Службени
лист СРЈ”, број 42 од 2. 
августа 2002.

 

 

Члан
1.

Савезна Република
Југославија задужиће се у своје име, а за рачун Републике Србије у износу до 95
милиона евра код Европске инвестиционе банке за финансирање Пројекта обнове
путева у Републици Србији.

 

Члан
2.

Задужење из члана 1.
овог закона извршиће се закључивањем уговора о финансирању између Европске
инвестиционе банке, као зајмодавца, и Савезне Републике Југославије, као
зајмопримца.

 

Члан
3.

Из средстава зајма
из члана 1. овог закона у висини до 95 милиона евра финансираће се компоненте
Пројекта обнове путева у Републици Србији категорисане у следећих шест деоница:

1- деоница М-22 (Е
75): Чантавир–Нови Сад, у дужини од 62,4 km;

2- деоница М-1 (Е
70): хрватска граница-Београд; М-2 (Е 75): Батајница–Београд; М-18:
Кузмин-граница са Републиком Српском, у укупној дужини од 129,7 km;

3- деоница М-1 (Е
75): Пожаревац–Баточина, у дужини од 50,9 km;

4- деоница М-1.9 (Е
70): Панчево-Румунска граница, у дужини од 37 km;

5- деоница М-21 (Е
760): Рзав-Гостун (црногорска граница), у дужини од 94,1 km;

6- деоница: 29
локација разних црних тачака.

Корисник зајма у
Републици Србији је Дирекција за путеве.

 

Члан
4.

Ради измиривања
обавеза по уговору из члана 2. овог закона Република Србија даће Савезној
Републици Југославији контрагаранцију за уредно обезбеђење средстава за
измиривање обавеза по том уговору за дугове предузећа са њене територије.

Контрагаранцијом
Република Србија се обавезује да у свакој години обезбеди средства у свом
буџету за измирење обавеза по основу уговора из члана 2. овог закона, које
доспевају у тој години, уколико то не учини корисник зајма.

Средства из става 2.
овог члана Република Србија преноси на посебан рачун Савезне Републике
Југославије код Народне банке Југославије са искључивом наменом отплате зајма
из члана 2. овог закона.

Средства из става 3.
овог члана не чине део савезног буџета.

 

Члан
5.

Народна банка
Југославије измириваће према Европској инвестиционој банци доспеле обавезе по
зајму из члана 2. овог закона, средствима са рачуна из става 3. члана 4. овог
закона.

 

Члан
6.

Овај закон ступа на
снагу осмог дана од дана објављивања у “Службеном листу СРЈ”.