На основу члана 176. Закона о ауторском и сродним правима („Службени гласник РС”, бр. 104/09, 99/11 и 119/12), 
Управни одбор Сокоја – Организације музичких аутора Србије, доноси
 
ТАРИФУ
накнада које наплаћује Сокој по основу саопштавања јавности музичких дела преко интернетa и мобилних сервиса 
"Службени гласник РС", број 78 од 11. 
				септембра 2015.
 
Члан 1.
Овом тарифом утврђује се висина ауторске накнаде по основу искоришћавања музичких дела из репертоара Сокоја (у даљем тексту: репертоар) преко интернета и мобилних сервиса:
1) WEBCAST (INTERNET BROADCAST) – сервис обухвата делатност интернет радија или интернет телевизије и друге облике коришћења који одговарају наведеном опис, без могућности преузимања на трајни носач (hard disk, мобилни телефон и сл.) односно пренос на који крајњи корисник не може утицати, нити користити музичке садржаје другачије него редом и одабиром који су одређени од стране корисника; 
2) SIMULCASTING – симултани и неизмењени пренос постојећих земаљских и других радио и телевизијских станица путем интернета; 
3) PODCASTING – дистрибуција целокупног или појединих делова радијског или телевизијског програма на који крајњи корисник може ограничено утицати, али нема могућност да у свако време изабере музичке садржаје; 
4) STREAMING – линеарни пренос музичких и/или аудиовизуелних дела, без могућности да одабере време и без могућности преузимања на трајни носач (hard disk, мобилни телефон и сл.) а који није обухваћен начином коришћења који су дефинисани као webcasting, simulcasting и podcasting;
5) LIVE STREAMING – симултани пренос јавног извођења (жива музика), концерата, DJ наступа и слично;
6) STREAMING ON DEMAND – пренос музичких дела и/или аудиовизуелних дела на захтев крајњег корисника, у време које он одабере и садржаја према његовом избору, без могућности преузимања музичког дела на трајни носач (hard disk, мобилни телефон и сл.);
7) BACKGROUND MUSIC – пратећа музика на интернет страницама или појединим деловима интернет страница као што су банери, галерије фотографија и слично; 
8) DOWNLOАDING – преузимање одабраног музичког садржаја на трајни носач (hard disk, мобилни телефон и сл.);
9) RINGTONES (monofone, polifone kompozicije i realtones), RINGBACKTONES, MUSIC VIDEOTONES – употреба музичких и/или аудиовизуелних дела, као најаве долазећих телефонских позива, смс порука или током чекања на везу. 
Члан 2.
Репертоар Сокоја чине музичка дела:
1) домаћих аутора и носилаца ауторских права, чланова Сокоја, који су уговором уступили своја права Сокоју, на основу члана 153. Закона о ауторским и сродним правима;
2) домаћих аутора и носилаца ауторских права, чланова Сокоја, чија права Сокој штити на основу члана 180. Закона о ауторским и сродним правима;
3) страних аутора и носилаца ауторских права, чија права Сокој штити на основу члана 186. Закона о ауторским и сродним правима.
Музичка дела страних аутора и носилаца ауторских права могу бити изузета из репертоара Сокоја уколико је међународним уговорима или праксом одређено другачије on line лиценцирање.
Члан 3.
Накнада се плаћа месечно, у процентуалном износу од укупних прихода који корисник оствари обављајући делатност у оквиру које искоришћава предмете заштите, а месечни износ накнаде не може бити нижи од минималног износа који је утврђен за сваки облик искоришћавања:




Начин коришћења/ сервис


Заступљеност музичког репертоара


% од прихода


Минимална накнада у динарима, без ПДВ-а




WEBCAST (INTERNET BROADCAST)


до 30%


4,00%


6.000,00




од 30% до 60%


5,00%


7.000,00 




преко 60%


6,00%


8.000,00 




SIMULCASTING
(радио станице)


до 30%


2,50%


4.000,00




од 30%до 50%


3,00%


4.500,00




од 50% до 65%


3,50%


5.000,00




од 65% до 80%


4,00%


5.500,00




преко 80%


4,50%


6.000,00




SIMULCASTING
(телевизијске станице)


до 10%


2,20%


4.500,00




од 10%до 20%


2,70%


5.000,00




од 20% до 50%


3,20%


5.500,00




од 50% до 80%


3,70%


6.000,00




преко 80%


4,20%


6.500,00




PODCASTING


до 30%


4%


7.000,00




од 30% до 60%


5%


9.000,00




преко 60%


6%


10.000,00




STREAMING




8%


4,00 по приступу




LIVE STREAMING




7%


2.500,00 за сваки започети сат преноса




STREAMING ON DEMAND


Музичка дела


10%


0,60 по приступу 




Аудиовизуелна дела


8%


1,00 по приступу 




BACKGROUND MUSIC




2%


За физичка лица:
1.500,00




За правна лица:
4.000,00




DOWNLOАDING




12%


За плаћено преузимање 
– 6,00 по даунлоуду




За слободно преузимање 
– 4,00 по даунлоуду




RINGTONES (монофоне, полифоне композиције и реалтонес), RINGBACKTONES, MUSIC ВИДЕОТОНЕС




12%


6,00 по ринг тону




Минимална накнада рачуна се независно за сваки облик искоришћавања, а у случају да се музичка дела користе путем више облика искоришћавања, наведени износи се сабирају. 
На износе накнаде и/или минималне накнаде обрачунава се припадајући ПДВ сходно позитивним законским прописима.
Корисник је дужан да једном месечно, достави Сокоју извештај о оствареном приходу у претходном месецу и/или број приступа сервису. 
Члан 4.
Корисник је дужан да сваког месеца достави Сокоју извештаје који садрже податке о коришћеним музичким делима у оквиру сваког облика искоришћавања ауторских дела који чине репертоар Сокоја (назив дела, имена аутора и коаутора, као и име извођача). 
За downloаding и мобилне сервисе (rington, ringbeсkton и сл.), корисник је дужан да сваког месеца доставља листу музичких дела која чине његову понуду (назив дела, имена аутора и коаутора, као и име извођача), са тачно назначеним бројем приступа/захтева за свако дело посебно. 
Члан 5.
За сваки облик искоришћавања ауторских дела из репертоара Сокоја односно нови сервис или нови начин коришћења који није обухваћен овом тарифом, као и за иностране, глобалне мултитериторијалне односно мултинационалне платформе или сервисе или другачији начин лиценцирања (давања дозвола) за on line коришћење репертоара, Сокој ће издавати посебне дозволе, у складу са Законом о ауторском и сродним правима, односно уобичајеном међународном праксом или стандардима. 
Члан 6.
Ступањем на снагу ове тарифе стављају се ван снаге одредбе Тарифе накнада које наплаћује Сокој („Службени гласник РС”, број 85/07) у делу Тарифна класа 4, Тарифни број 1 и Тарифни број 2.
Члан 7.
Ова тарифа ступа на снагу осмог дана од дана објављивања у „Службеном гласнику Републике Србије”. 
Број 02-3198/2
У Београду, 26. августа 2015. године
Председник Управног одбора,
Петар Стокановић, с.р.