На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси 
 
ОДЛУКУ
о образовању Радне групе за спровођење реструктурирања и реорганизације Српске банке а.д. Београд
"Службени 
				гласник РС", број 122 од 7. новембра 2014.
 
1. Образује се Радна група за спровођење реструктурирања и реорганизације Српске банке а.д. Београд (у даљем тексту: Радна група).
2. Задатак Радне групе је да реализује Закључак Владе Стр. пов. 05 број 00-73/2014-2 од 7. новембра 2014. године.
3. У Радну групу именују се:
– др Душан Вујовић, министар финансија, председник;
– Братислав Гашић, министар одбране, члан;
– Ненад Мијаиловић, државни секретар у Министарству финансија, члан;
– Зоран Ђорђевић, државни секретар у Министарству одбране, члан;
– Лидија Перовић, в.д. директора у Агенцији за осигурање депозита, члан;
– Златко Миликић, помоћник министра финансија, члан;
– Југослав Петковић, директор ЈП „Југоимпорт – СДПР”, члан;
– Даниел Пантић, помоћник директора Дирекције за економско финансијске послове у ЈП „Југоимпорт – СДПР”, члан.
4. Радна група може од органа државне управе тражити податке, документа и извештаје који су од значаја за делокруг рада исте. 
5. Стручне и административно-техничке послове за потребе Радне групе обављаће Министарство финансија и сходно томе ће подносити извештај Влади.
6. Радна група за обављање послова из тачке 2. ове одлуке, образује се на временски период у трајању од две године.
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-14161/2014
У Београду, 7. новембра 2014. године
Влада
Председник,
Александар Вучић, с.р.