На
основу члана 28. Закона о Влади („Службени гласник РС”, бр. 55/05, 71/05 – исправка,
101/07 и 65/08) и члана 4. ст. 1 и 2. Пословника Владе („Службени гласник РС”, бр.
61/06 – пречишћен текст и 69/08),

Председник
Владе доноси
  
ОДЛУКУ
о оснивању Економског савета
„Службени гласник РС“, број 8 од 3.
фебруара 2009.
 
 

1.
Овом одлуком оснива се Економски савет председника Владе (у даљем тексту: Економски
савет), у следећем саставу:

–
проф. др Милојко Арсић,

–
проф. др Јуриј Бајец, 

–
проф. др Бошко Живковић,

–
Стојан Стаменковић, и

–
проф. др Дејан Шошкић.
 

2.
Економски савет је савет председника Владе, основан за област економије и економског
развоја Републике Србије.

Економски
савет обавља следеће послове:

–
предлаже председнику Владе развојну политику у области економије и економског развоја;

–
даје мишљења председнику Владе о предлозима осталих чланова Владе, датим у области
економије и економског развоја;

–
припрема предлоге које председник Владе износи ради разматрања на седници Владе,
из области економије и економског развоја, и

–
по налогу председника Владе, разматра и остала питања у области економије и економског
развоја.
 

3.
Органи државне управе, службе Владе и радна тела Владе дужни су да сарађују са Економским
саветом у питањима из области за коју је савет основан. 
 

4.
За свој рад чланови Економског савета имају право на накнаду, која ће бити утврђена
посебним решењем председника Владе.
 

5.
Ова одлука ступа на снагу наредног дана од дана објављивања у „Службеном гласнику
Републике Србије”.
  
Број 021-01-4/2009-01 
У Београду, 30. јануара 2009. године
Председник,
др Мирко Цветковић, с.р.