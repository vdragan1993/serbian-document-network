Редакцијски пречишћен текст
 
 
 
На основу члана 223. став 5, члана 225. став 4, члана 233. став. 
3 и члана 235. став. 2., а у вези са чл. 241. и 262. став 1. тачка 1. Закона о 
тржишту капитала („Службени гласник РС”, број 31/2011),
Комисија за хартије од вредности доноси
 
ПРАВИЛНИК 
о извештавању Централног регистра, депоa и клирингa хартија од 
вредности
"Службени гласник РС", бр. 89 од 25. новембра 2011, 44 од 
1. маја 2012, 3 од 15. јануара 2016.
 
Члан 1. 
Овим правилником се уређујe извештавање Комисије за хартије од вредности од 
стране Централног регистра, депоa и клирингa хартија од вредности, а нарочито:
1. подаци које је Централни регистар, депо и клиринг хартија од вредности 
дужан да објави и начин њиховог објављивања;
2. садржина извештаја и обавештења које је Централни регистар, депо и клиринг 
хартија од вредности дужан да доставља Комисији за хартије од вредности;
3. услови, начин и рокови овог извештавањa.
 
Члан 2.
Изрази који се користе у Правилнику имају следеће значење:
1. Комисија је Комисија за хартије од вредности;
2. Закон је Закон о тржишту капитала („Службени 
гласник РС”, број 31/2011);
3. Централни регистар је Централни регистар, депо 
и клиринг хартија од вредности;
4. Релевантни прописи су Закон, правилници донети 
на основу Закона и други прописи које је Централни регистар дужан да примењује;
5. Релевантно лице је:*
– лице на руководећој позицији у Централном регистру 
(директор, чланови управног одбора),*
– запослено лице у Централном регистру;*
Брисана је 
ранија тачка 6. (види члан 1. Правилника 44/2012-5)
 
*Службени гласник РС, број 
44/2012
 
Члан 3. 
Обрасци и обавештења се достављају Комисији у електронском, односно писаном 
облику и морају бити попуњени уредно, читљиво и без накнадног преправљања.
 
Јавно објављивање података
 
Члан 4.
(1) Централни регистар је дужан да јавно објављује на својој интернет 
страници и да редовно* ажурира податке о свим финансијским инструментима 
уписаним у Централни регистар (регистроване хартије од вредности).
(2) Евиденција из става 1 овог члана нарочито садржи:
1. податке о издаваоцима и финансијским инструментима, са описом права и 
обавеза тих инструмената;
2. подаци о замени и испису, односно поништењу 
финансијских инструмената;*
3. подаци о акционарима из регистра које води 
укључујући:*
– износе и проценат класе акција у укупном обиму тог 
инструмента,*
– ограничења права располагања по одлукама суда, 
других органа и по захтеву законитог имаоца, односно упис права трећих лица 
(залога првог или виших редова),*
– ограничења других права из акција (нпр. права 
гласа);*
4. податке о корпоративним активностима које обавља Централни регистар.
 
*Службени гласник РС, број 
44/2012
 
 
Подаци о јавно издатим финансијским инструментима
 
Члан 5.
(1) Подаци о уписаним хартијама од вредностима на рачуне законитих ималаца 
обухватају:
1. опште податке о издаваоцу (пословно име и седиште, МБ);
2. основ издавања хартија од вредности/основ уписа;
3. укупан број купљених, односно додељених хартија од вредности;
4. CFI код и ISIN број ових хартија;
5. датум уписа.
(2) Подаци о уписаним хартијама од вредности из става 
1*. овог члана се 
достављају Комисији у року од три радна дана од дана уписа хартија од вредности 
на рачуне законитих ималаца. 
 
*Службени гласник РС, број 
44/2012
 
Подаци о значајним учешћима
 
Члан 6.
(1) Централни регистар је дужан да у року од три дана од дана уписа акција 
акционарских друштава којима се тргује на регулисаном тржишту, односно МТП, на 
рачуне законитих ималаца, обавести Комисију о истим, уколико се ради о преласку 
прописаних прагова учешћа прописаних Законом.
(2) Обавеза из става 1. овог члана постоји и у случају када физичко или 
правно лице достигне или падне испод 5%, 10%, 15%, 20%, 25%, 30%,* 50% или 75% права 
гласа наведених акционарских друштава. 
(3) Обавештење из става 1. овог члана садржи:
1. податке о издаваоцу (пословно име, седиште и адресу јавног друштва);
2. податке о финансијском инструменту (CFI број и ISIN код);
3. податке о физичком или правном лицу код кога је дошло до промене у односу 
на прописане прагове учешћа;
4. податке о основу (исправи) и начину на основу кога се долази до промене у 
односу на прописане прагове учешћа);
5. податке о броју гласова, у апсолутном и релативном износу, пре и после 
промене прописаних прагова учешћа;
6. датум када је настала наведена промена. 
(4) Обавезе Централног регистра из овог члана сходно се примењује ина 
преласке прагова прописаних законом којим се уређује преузимање акционарских 
друштава. 
 
*Службени гласник РС, број 
44/2012
 
 
Квалификовано учешће
 
Члан 7.
(1) Централни регистар је дужан да без одлагања обавести Комисију о преласку, 
односно спуштању испод 10%, 20%, 33% или 50% учешћа акционара у укупном капиталу 
брокерско-дилерских друштава, организатора тржишта и Централног регистра.
(2) Обавеза Централног регистра из става 1. овог члана се сходно примењује и 
у погледу друштва за управљање, у складу са законом којим се уређују 
инвестициони фондови. 
(3) Обавештење из става 1. овог члана садржи податке прописане чланом 6. став 
3. овог правилника.
 
Чланови
 
Члан 8.
(1) Централни регистар је дужан да редовно обавештава Комисију о пријему 
сваког новог члана, као и о престанку чланства.
(2) Обавештење садржи основне податке о члану:
1. пословно име, седиште и адреса;
2. МБ и ПИБ;
3. датум пријема у чланство;
4. разлози и датум престанка чланства.
(3) Обавештење из става 1. овог члана се доставља Комисији најкасније у року 
од три дана од дана доношења одлуке о пријему/престанку чланства.
(4) Централни регистар је дужан да објављује на својој интернет страници 
редовно ажуриран списак својих чланова. 
 
Контрола чланова 
 
Члан 9.
(1) Централни регистар врши контролу својих чланова у делу послова из његове 
надлежности.
(2) Централни регистар је дужан да обавештава Комисију и организатора тржишта 
о свакој значајној повреди одредаба Закона или акта Комисије, односно акта 
Централног регистра, а које утврди приликом контроле пословања својих чланова.
(3) Обавештење садржи:
1. основне податке о члану који је извршио повреду;
2. врсту повреде;
3. време када је дошло до повреде одредаба;
4. време када је повреда утврђена;
5. навођење одредаба релевантних прописа које су прекршене и запрећене и 
изречене санкције;
6. период који је остављен да се исправе неправилности;
7. податке о томе да ли је и када је члан имао изречене санкције због повреде 
релевантних прописа.
 
Месечни извештаји 
 
Члан 10.
(1) Централни регистар дужан је да до 15. у текућем месецу достави Комисији 
месечни извештај о пословању за претходни месец. 
(2) Месечни извештај из става 1. овог члана садржи:
1. списак издавалаца за које је извршен први упис 
финансијских инструмената у јединствену евиденцију Централног регистра (отварање 
емисионог рачуна и упис књиге акционара);*
2. списак издавалаца за које је извршен упис нове 
емисије финансијских инструмената на емисиони рачун у Централном регистру (са 
назнаком да је извршен пренос тих инструмената на власничке рачуне);*
3. податке по издаваоцима о искњижавању акција због промене правне форме;
4. податке по издаваоцима о превођењу отвореног у затворено акционарско 
друштво, односно јавног акционарскоg друштвa у акционарско друштво; 
5. податке о промени акционара у структури власништва конкретног издаваоца по 
основу оснивања привредних друштава улогом у правима - акцијама (по 
издаваоцима);
6. број хартија и број и вредност салдираних трансакција закључених на 
регулисаном тржишту, МТП и ОТЦ-у;
7. податке о члановима – кредитним институцијама које 
обављају додатне услуге из члана 2. став 1. тачка 9) Закона;*
8. податке о коришћењу гарантног фонда;
9. податке о упису права трећих лица на хартијама од 
вредности и податке о тим лицима (залога првог и виших редова и залогопримци);* 
10. податке о упису забрана располагања по основу привремених мера и других 
судских одлука; 
11. податке о клирингу и салдирању по основу стицања и 
отуђења сопствених акција по издаваоцима са процентима стечених акција, ценом и 
датумом стицања, односно отуђења;*
12. податке о конверзији дуга Републике Србије у обвезнице за привредни 
развој Републике Србије и друге дужничке хартије од вредности (нпр. штедни 
записи, трезорски записи и др.) – обим трансакција;
13. податке о исплатама доспелих обавеза из 
корпоративних обвезница (по издаваоцима и изворима плаћања);* 
14. вредност исплаћених дивиденди по издаваоцу;
15. број издатих обавештења о заказивању скупштине акционара по издаваоцима;
16. број контрола чланова Централног регистра и налази контроле;
Брисана је 
ранија тачка 17. (види члан 5. Правилника - 44/2012-5)
 
*Службени гласник РС, број 
44/2012
 
Редован годишњи финансијски 
извештај и годишњи извештај о пословању*
*Службени гласник РС, број 3/2016
 
Члан 11.

(1) Централни регистар је дужан да најкасније четири месеца након 
завршетка пословне године достави Комисији:*

1. редовни годишњи финансијски извештај,*

2. годишњи извештај о пословању,*

3. ревизорски извештај.*

(2) Извештаји из става 1. овог члана се састављају и објављују у складу 
са законима којима се уређују рачуноводство и ревизија.*

(3) Централни регистар је дужан да редовни годишњи финансијски извештај 
и годишњи извештај о пословању објави на својој интернет страници у року из 
става 1. овог члана.*
*Службени гласник РС, број 3/2016
 
 
Члан 12.

Уз годишњи извештај о пословању Централни регистaр доставља Комисији и 
додатак том извештају који садржи податке:*

– прописане овим правилником за месечни извештај;*

– о лицима која имају квалификовано учешће (са процентима за свако 
лице);*

– o коришћењу и унапређењу пословног и информационог система и одржавању 
секундарне базе података;*

– o сарадњи са ANNA и другим домаћим и страним институцијама и 
организацијама.*
*Службени гласник РС, број 
3/2016
 
Завршне одредбе
 
Члан 13.
(1) Овај правилник ступа на снагу осмог дана од дана објављивања у „Службеном 
гласнику Републике Србије”. 
(2) Даном ступања на снагу овог правилника, престаје да важи Правилник о 
садржају и начину достављања извештаја Централног регистра хартија од вредности 
(„Службени гласник РС”, бр. 100/2006, 110/2006). 
 
 
Број 2/0-01-653/1-11
У Београду, 15. новембра 2011. године
Председник Комисије,
др Зоран Ћировић, с.р.