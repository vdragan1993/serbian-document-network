На
основу члана 99. тачка 4. Устава СРЈ, а ради извршавања члана 16. Закона о
путним исправама југословенских држављана (“Службени лист СРЈ”, бр. 33/96),
Савезна влада доноси
 
 
ОДЛУКУ



о начину издавања визе на поморску и бродарску књижицу
„Службени
лист СРЈ”, број 5 од 31. јануара 1997.
 
 
1. Овом одлуком
прописује се начин издавања визе на поморску и бродарску књижицу.
 
2. Захтев за
издавање визе на поморску и бродарску књижицу подноси се органу надлежном за
издавање путних исправа и виза на чијем се подручју налази седиште поморског
или речног бродарског предузећа или пребивалиште подносиоца захтева који се
укрцава на брод, или органу надлежном за контролу прелажења државне границе, а
у иностранству – дипломатском или конзуларном представништву Савезне Републике
Југославије на чијем се подручју подносилац захтева затекао.
Захтев треба да буде
написан читко.
Уз захтев се прилаже
и допис поморског или речног бродарског предузећа о потреби издавања визе.
 
3. Подносилац
захтева је дужан да потпише захтев. Ако је подносилац захтева неписмен или из
других разлога није у стању да се потпише, потписаће га лице које он овласти, а
које, поред личног имена подносиоца захтева, наводи своје име, адресу и број
личне карте.
Подносилац захтева
је дужан да уз захтев стави на увид личну карту.
Ако захтев подноси
поморско или речно бродарско предузеће или ако се подноси препорученом
поштанском пошиљком, доставља се оверена фото-копија личне карте лица за које
се тражи издавање визе.
Подносилац захтева
обавезан је да приложи доказ о уплаћеној такси за издавање визе и накнади за
образац визе, одобрење надлежног војно-територијалног органа за путовање у
иностранство или други доказ о регулисаној војној обавези (војна књижица,
решење и др.) ако је у питању регрут или војни обвезник млађи од 27 година, а,
по потреби, и друге доказе које му затражи службено лице.
 
4. Приликом пријема
захтева за издавање визе на поморску и бродарску књижицу службено лице
проверава да ли је захтев уредно попуњен и да ли садржи документа и податке из
тачке 3. ове одлуке.
Ако се провером
установи да је поднесени захтев непотпун, односно да подносилац захтева није
приложио потребне документе и доказе, због чега се по таквом захтеву не може
поступати, службено лице ће подносиоцу захтева, који захтев подноси лично,
указати на недостатке у захтеву, остављајући му примеран рок да их отклони.
Ако је захтев
достављен препорученом поштанском пошиљком непотпун, подносиоцу захтева ће се
писменим путем указати да недостатке отклони.
Ако подносилац
захтева у одређеном року не отклони недостатке, сматраће се да је одустао од
захтева, о чему се доноси закључак и обавештава подносилац захтева.
Службено лице у
поступку издавања визе врши провере из евиденције одбијених захтева за издавање
путних исправа и виза, одузетих путних исправа и поништених виза, утврђује
идентитет, држављанство, регулисање војне обавезе и да ли постоје разлози за
одбијање захтева за издавање путне исправе и визе у складу са чланом 46. Закона
о путним исправама југословенских држав-љана, као и провере других података
значајних за одлучивање у вези са издавањем визе. Извршене провере и радње
службено лице потврђује својим потписом на одређеном месту обрасца захтева.
Ако је захтев
поднело лице које на подручју органа од кога се тражи издавање визе пребива
краће од пет година или нема пребивалиште на подручју тог органа, орган
надлежан за издавање визе прибавиће сагласност органа на чијем подручју је
подносилац захтева раније имао пребивалиште, односно на чијем подручју има
пребивалиште.
 
5. Виза на поморску
или бродарску књижицу издаје се лепљењем на прву слободну страницу поморске или
бродарске књижице, предвиђену за издавање виза.
 
6. Ова одлука ступа
на снагу 1. марта 1997. године.
  

Савезна влада
Е. п. бр. 19
23. јануара 1997.
године
Београд
Председник,
др 
Радоје Контић, с. р.