На основу члана 43. став 2. Закона о државном премеру и катастру („Службени гласник РС”, бр. 72/09 и 18/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), 
	
Влада доноси
 
ОДЛУКУ
о промени границe катастарских општина Велереч и Неваде
"Службени гласник РС", број 78 од 19. октобра 
				2011.
 
I 
 
Мења се граница између катастарских општина Велереч и Неваде, општина Горњи Милановац, тако да се катастарској општини Велереч припајају катастарскe парцелe бр. 122/2 и 124 из катастарске општине Неваде у укупној површини од 65а 28m2.

 
II
 
Скица промене границе катастарских општина Велереч и Неваде одштампана је уз ову одлуку и чини њен саставни део. 
	
 
III
 
На основу ове одлуке Републички геодетски завод – Служба за катастар непокретности Горњи Милановац, извршиће обележавање и опис промењене границе катастарских општина и настале промене спровести на плановима и у катастарском операту.
 
IV
 
Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 951-6618/2011-1
У Београду, 13. октобра 2011. године
Влада
Председник,
др Мирко Цветковић, с.р.