На основу члана 22. став 10. и члана 23. став 5. Закона о безбедности и интероперабилности железнице („Службени гласник РС”, бр. 104/13, 66/15 – др. закон и 92/15), 
Директор Дирекције за железнице, уз сагласност министарства надлежног за финансије, доноси
 
ПРАВИЛНИК
о висини таксе за издавање дозволе за коришћење структурних подсистема и за тип возила
"Службени гласник РС", број 24 од 8. марта 2016.
 
Члан 1.
Овим правилником утврђује се висина таксе за издавање дозволе за коришћење структурних подсистема и дозволе за тип возила.
Члан 2.
Висина таксе за издавање дозволе за коришћење структурних подсистема износи:
1) за подсистем „инфраструктура” – 69.500,00 динара;
2) за подсистем „енергија” – 56.000,00 динара;
3) за подсистем „контрола, управљање и сигнализација – пружни део” – 45.000,00 динара;
4) за подсистем „контрола, управљање и сигнализација – део на возилима” – 39.000,00 динара;
5) за подсистем „железничка возила” – 36.500,00 динара.
Члан 3.
Висина таксе за издавање дозволе за тип возила износи 86.500,00 динара.
Члан 4.
Даном ступања на снагу овог правилника престаје да важи Правилник о висини накнаде за издавање дозволе за коришћење железничких возила, делова и опреме за железничка возила и уређаја, делова и опреме за железничку инфраструктуру („Службени гласник РС”, бр. 117/05 и 92/09).
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”.
Број 340-114-3/2016
У Београду, 3. марта 2016. године
Директор,
мр Петар Одоровић, с.р.