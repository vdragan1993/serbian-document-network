На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о изради Просторног плана подручја посебне намене изворишта водоснабдевања „Јелашница”
"Службени гласник РС", број 93 од 13. новембра 
				2015.
 
1. Приступа се изради Просторног плана подручја посебне намене изворишта водоснабдевања „Јелашница” (у даљем тексту: Просторни план).
2. Оквирна граница Просторног плана, обухвата делове територија града Врања и општина Владичин Хан и Сурдулица, и то: 
1) на територији града Врања целе катастарске општине Несврта и Крива Феја; 
2) на територији општине Владичин Хан целе катастарске општине Полом, Грамађе и Декутинце и 
3) на територији општине Сурдулица целе катастарске општине Сувојница, Стајковце, Јелашница и Ново Село.
Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део. Коначна граница обухвата Просторног плана биће дефинисана Нацртом Просторног плана.
3. Услови и смернице планских документа вишег реда и развојних стратегија за израду Просторног плана су: 
1) Закон о Просторном плану Републике Србије од 2010. до 2020. године („Службени гласник РС”, број 88/10), којим је утврђено оскудно располагање Републике Србије сопственим водним ресурсима неповољно распоређеним по простору и времену, као и неопходан развој сложених интегралних водопривредних система са пребацивањем воде на све већа растојања, са акумулацијама које обезбеђују неопходну просторну и временску прерасподелу вода;
2) Уредбa о утврђивању Регионалног просторног плана општина Јужног поморавља („Службени гласник РС”, број 83/10), којом је утврђено да се водоснабдевање општине Владичин Хан ослања на функционисање регионалног система „Власина”, даљи развој водовода у овом регионалном систему, као и одрживо коришћење локалних изворишта до количина које не угрожавају еколошке услове у окружењу и
3) Уредбa о утврђивању водопривредне основе Републике Србије („Службени гласник РС”, број 11/02), којом је утврђено да се услед потреба за високим степеном обезбеђења квалитета и количина вода за водоснабдевање становништва, поред регионалних изворишта, користе и локална изворишта висококвалитетних вода која се могу експлоатисати до рационалног нивоа; на тај начин, постиже се виши степен обезбеђености задовољења потреба корисника вода, као и заштита висококвалитетних вода, поред редовних мера заштите вода; принцип експлоатације локалних изворишта подразумева њихово коришћење до рационалних, еколошки прихватљивих граница, а потом и допремање недостајућих количина вода из регионалних система.
Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
Списак подлога за подручје Просторног плана, достављен од стране Републичког геодетског завода, дат је у Прилогу 2 – Списак подлога за подручје Просторног плана, који је одштампан уз ову одлуку и чини њен саставни део.
4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, као и на принципима управљања водама утврђеним чланом 25. Закона о водама („Службени гласник РС”, бр. 30/10 и 93/12).
5. Визија и дугорочни циљ развоја је да се реализацијом изворишта водоснабдевања „Јелашница” омогући дугорочно поуздано снабдевање водом општине Владичин Хан и превазиђу проблеми у водоснабдевању проузроковани режимима рада и одржавања хидроелектрана и изворишта регионалног система водоснабдевања „Власина”. 
6. Концептуални оквир планирања, коришћења, уређења и заштите планског подручја заснива се на обезбеђењу услова за: изградњу и планско коришћење изворишта водоснабдевања „Јелашница”; заштиту и уређење сливног подручја у складу са Елаборатом о зонама санитарне заштите изворишта; унапређење инфраструктурне и комуналне опремљености; унапређење квалитета живљења локалног становништва, стимулацијом постојећих и развојем нових делатности, уз одговарајуће компензације, како за њихову реализацију, тако и за спровођење мера заштите простора и изворишта вода; задовољење рекреативних, спортских и културолошких потреба урбаног становништва из окружења; уређење грађевинског земљишта у насељима и зонама планираним за развој; и институционално-организационе и управно-контролне подршке коришћењу и заштити изворишта. Непосредан предмет Просторног плана представљаће следећи објекти изворишта: објекат за захват воде, акумулација на реци Јелашница и цевовод сирове воде. 
Просторни план ће садржати регулациону разраду за прву зону заштите изворишта водоснабдевања и коридор цевовода. Просторним планом створиће се плански основ у смислу директног спровођења и прибављања одговарајућих дозвола у складу са законом.
7. Рок за израду Нацрта Просторног плана је 12 месеци од дана ступања на снагу ове одлуке.
8. Оквирна процена средстава за финансирање израде Просторног плана, које обезбеђује Привредно друштво „Хидроелектране Ђердап” д.о.о, Кладово, износи 10.452.000,00 динара.
9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде. 
Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
11. Одлука о изради стратешке процене утицаја Просторног плана подручја посебне намене изворишта водоснабдевања „Јелашница” на животну средину („Службени гласник РС”, број 76/15), чини саставни део ове одлуке.
12. Нацрт Просторног плана биће изложен на јавни увид у трајању од 30 дана у седиштима јединица локалне самоуправе које су у обухвату Просторног плана.
13. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 350-11913/2015
У Београду, 5. новембра 2015. године
Влада
Председник,
Александар Вучић, с.р.
 

 
ПРИЛОГ 2
СПИСАК ПОДЛОГА ЗА ПОДРУЧЈЕ ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГ ЗАВОДА
Град Врање
Планови катастра непокретности




Ред.
број


Катастарска општина


Врста плана


Размера


Број дет. листова




1.


Несврта


аналогни план *


1:2500


14




2.


Крива Феја


аналогни план


1:2500


24




* – израда ДКП-а је у завршној фази
Планови катастра водова




Ред.
број


Катастарска општина


Врста плана


Размера


Број дет. листова




1.


Несврта


нема








2.


Крива Феја


векторски формат








Општина Владичин Хан
Планови катастра непокретности




Ред.
број


Катастарска општина


Врста плана


Размера


Број дет. листова




1.


Полом


ДКП – векторски формат








2.


Грамађе


ДКП – векторски формат








3.


Декутинце


ДКП – векторски формат








Планови катастра водова




Ред.
број


Катастарска општина


Врста плана


Размера


Број дет. листова






1.


Полом


нема








2.


Грамађе


нема








3.


Декутинце


нема








Општина Сурдулица
Планови катастра непокретности




Ред.
број


Катастарска општина


Врста плана


Размера


Број дет. листова




1.


Сувојница


аналогни план


1:2500


12




2.


Стајковце


ДКП – векторски формат








3.


Јелашница


аналогни план *


1:2500


13




4.


Ново Село


ДКП – векторски формат








* – израда ДКП-а је у завршној фази
Планови катастра водова




Ред.
број


Катастарска општина


Врста плана


Размера


Број дет. листова






1.


Сувојница


нема








2.


Стајковце


нема








3.


Јелашница


нема








4.


Ново Село


нема