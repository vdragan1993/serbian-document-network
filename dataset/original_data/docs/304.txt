На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
ОДЛУКУ
о образовању Савета за мала и средња предузећа, предузетништво и конкурентност
"Службени гласник РС", број 9 од 10. фебруара 
				2017.
 
1. Образује се Савет за мала и средња предузећа, предузетништво и конкурентност (у даљем тексту: Савет).
2. Задаци Савета су да: разматра и координира спровођење Стратегије за подршку развоја малих и средњих предузећа, предузетништва и конкурентности за период од 2015. до 2020. године („Службени гласник РС”, број 35/15 – у даљем тексту: Стратегија), даје предлоге, мишљења, иницијативе и стручна образложења и иницира активности које се односе на сарадњу између министарстава, односно министарстава и других организација и институција у области малих и средњих предузећа и предузетништва.
3. У Савет се именују:
– за председника:
Катарина Обрадовић Јовановић, помоћник министра привреде; 
– за чланове:
1) Саша Могић, вршилац дужности помоћника министра државне управе и локалне самоуправе,
2) проф. др Ирини Рељин, вршилац дужности помоћника министра трговине, туризма и телекомуникација,
3) Ђорђе Милић, вршилац дужности помоћника министра грађевинарства, саобраћаја и инфраструктуре,
4) Златко Миликић, вршилац дужности помоћника министра финансија,
5) проф. др Зоран Лазаревић, вршилац дужности помоћника министра просвете, науке и технолошког развоја,
6) Габријела Грујић, саветник министра просвете, науке и технолошког развоја,
7) Зоран Лазић, помоћник министра за рад, запошљавање, борачка и социјална питања, 
8) Снежана Клашња, помоћник министра омладине и спорта,
9) Нинослав Кекић, шеф одсека, Републички секретаријат за јавне политике,
10) Драгана Радојичић Филковић, шеф одсека, Канцеларија за европске интеграције,
11) Тамара Дунђеровић, руководилац Службе за мала и средња привредна друштва Привредне коморе Србије,
12) Срђан Дробњаковић, директор Уније послодаваца Србије,
13) Дејан Вукотић, генерални директор Агенције за осигурање и финансирање извоза Републике Србије а.д,
14) Жељко Сертић, вршилац дужности директора Развојне агенције Србије,
15) Џевидa Нинков, директор Сектора за кредите и гаранције Фонда за развој Републике Србије,
16) Иван Ракоњац, вршилац дужности директора Фонда за иновациону делатност.
4. Савет може тражити податке, обавештења и извештаје од државних органа и других организација и институција у вези са питањима из своје надлежности. 
5. Административно-техничке послове за потребе Савета обавља Министарство привреде у сарадњи са Републичким секретаријатом за јавне политике.
6. Савет може образовати стручне групе са одређеним задатком.
7. Начин рада Савета ближе се уређује пословником о раду Савета.
8. Даном ступања на снагу ове одлуке престаје да важи Одлука о образовању Савета за мала и средња предузећа, предузетништво и конкурентност („Службени гласник РС”, број 43/15).
9. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-872/2017-1
У Београду, 3. фебруара 2017. године 
Влада
Председник,
Александар Вучић, с.р.