На основу члана 16.
став 1. Закона о статистичким истраживањима („Службени гласник
РС”, бр. 83/92, 53/93, 67/93 и 48/94), 
Влада Републике
Србије доноси
 
 
УРЕДБУ
о прикупљању
статистичких података о социјално-економском статусу и потребама војних
инвалида и цивилних инвалида рата и чланова њихових породица из рата у Савезној Републици Jугославији
од 24. марта 1999. године
„Службени гласник
РС", број 31 од 2. јула 1999.
 
 
Члан 1.
Прикупљање статистичких података о социјално-економском
статусу и потребама војних инвалида и цивилних инвалида рата у Савезној
Републици Југославији од 24. марта 1999. године и чланова њихових породица,
држављана Републике Србије, корисника права остварених према прописима из
области борачко-инвалидске заштите обавља се путем статистичког истраживања
које се утврђује на следећи начин:
1) назив и шифра истраживања: Извештај о
социо-економском статусу и потребама учесника и цивилних жртава рата у Савезној
Републици Југославији од 24. марта 1999. године и чланова њихових породица
(БИЗ-Ц1 и Ц2), годишње;
2) садржај истраживања: име и презиме војног и цивилног
инвалида рата и чланова његове породице – родитељи, супруга и деца, који
уживају одређена права из борачко-инвалидске заштите; пол, лични број грађана,
датум и место рођења, општина; место, адреса и општина сталног пребивалишта;
занимање; национална припадност; степен стручног образовања; брачно стање; број
чланова породице; радна способност; приходи; поседовање имовине (земљиште, кућа
– стан, пословне зграде и опрема); услови становања – смештаја; категорија
учесника у оружаним акцијама; инвалидитет (врста, група, датум утврђивања
инвалидитета); датум задобијања ране, повреде, озледе и болести, односно датум
погибије или смрти лица по основу кога се остварује право; основ коришћења
права (по основу инвалидитета, по основу погинулог, по основу умрлог); предлог
мера за решавање социо-економских потреба;
3) извештајна јединица у овом истраживању је служба за
борачко-инвалидску заштиту оптшине – града;
4) рок за достављање извештаја од стране извештајне
јединице је 30. јун текуће године, односно 30 дана од дана увођења у евиденцију
лица.
Подаци о промени стања достављају се једном годишње.
  
Члан 2.
Статистичко истраживање из члана 1. ове уредбе
спровешће Републички завод за статистику који ће: утврдити методологију,
припремити и одштампати обрасце и упутства, урадити пројекат и програм обраде,
извршити инструктажу, прикупти извештаје, извршити контролу, припрему за
обраду, унос и обраду података, утврдити резултате истраживања, формирати
датотеку индивидуалних података на основу прикупљених извештаја и резултате
доставити корисницима у Републици.
  
Члан 3.
Ова уредба ступа на снагу осмог дана од дана
објављивања у „Службеном гласнику Републике Србије".
 
05 број
052-2352/99
У Београду,
9. јуна 1999. године
Влада
Републике Србије
Потпредседник,
проф. др Милован
Бојић, с.р.