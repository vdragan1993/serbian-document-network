Редакцијски пречишћен текст
 
 
 
 
На основу члана 265. и члана 237. тачка 3) Закона о ваздушном саобраћају („Службени гласник РС”, бр. 73/10 и 57/11),
Управни одбор Директората цивилног ваздухопловства Републике Србије доноси
 
ПРАВИЛНИК 
	
о детаљним мерама за примену заједничких основних стандарда обезбеђивања у ваздухопловству
"Службени гласник РС", бр. 
	78 од 19. октобра 2011, 10 од 31. јануара 2014.
 
Предмет правилника
 
Члан 1.
Овим правилником прописују се детаљне мере
за примену заједничких основних стандарда за заштиту ваздухопловства од радњи незаконитог ометања и опште мере којима се допуњавају заједнички основни стандарди.
 
Значење појмова
 
Члан 2.
1. Поједини појмови који се користе у овом правилнику имају следеће значење:
1) ECAA спoразум означава Мултилатерални споразум између Европске заједнице и њених држава чланица, Републике Албаније, Босне и Херцеговине, Републике Бугарске, Републике Хрватске, Бивше Југословенске Републике Македоније, Републике Исланд, Републике Црне Горе, Краљевине Норвешке, Румуније, Републике Србије и Мисије привремене управе Уједињених нација на Косову (у складу са Резолуцијом Савета безбедности УН 1244 од 10. јуна 1999) о успостављању Заједничког европског ваздухопловног подручја;
2) забрањени предмети (prohibited articles) су оружје, експлозив или друге опасне направе, предмети или супстанце који могу да се користе за извршење радњи незаконитог ометања и којима се угрожава обезбеђивање цивилног ваздухопловства;
3) контрола обезбеђивања (security control) је коришћење средстава којима се спречава уношење забрањених предмета;
4) материјал авио-превозиоца (co-mat) је материјал чије је полазиште и одредиште авио-превозилац или материјал који авио-превозилац користи;
5) међународни аеродром (international airport) 
	је сваки аеродром који је одређен за међународни јавни авио-превоз и на коме су трајно обезбеђени услови за прелазак државне границе; 
	
5а) 
надлежни орган је Директорат цивилног ваздухопловства 
	Републике Србије;*
6) непраћени пртљаг (unaccompained baggage) је пртљаг који може, али и не мора, да се превози истим летом као и путник коме тај пртљаг припада;
7) одговарајући орган у тачкама 1.2.2. (д), 1.5.2, 12.9.1.7. и 12.9.1.8. је министарство надлежно за унутрашње послове, у тачки 1.5.2. је Безбедносно информативна агенција, а у осталим тачкама је Директорат цивилног ваздухопловства Републике Србије;
8) орган је Директорат цивилног ваздухопловства Републике Србије;
9) пошта је свака писмена пошиљка и други предмет, изузев поште авио-превозиоца, који поштанска служба предаје на превоз или који је намењен за доставу поштанској служби, према правилима Универзалне поштанске уније; 
	
10) пошта авио-превозиоца (co-mail) је пошта чије је полазиште и одредиште авио-превозилац; 
	
11) преглед обезбеђивања ваздухоплова (aircraft security search) је преглед унутрашњости и доступне спољашњости ваздухоплова у сврху откривања забрањених предмета и радњи незаконитог ометања које угрожавају обезбеђивање ваздухоплова;
12) провера обезбеђивања ваздухоплова (aircraft security check) је преглед оних делова унутрашњости ваздухоплова до којих су путници можда имали приступ, заједно с прегледом пртљажног простора ваздухоплова, ради откривања забрањених предмета и радњи незаконитог ометања у ваздухоплову; 
	
13) провера досијеа (background check) је забележена провера идентитета лица, укључујући његов могући криминални досије, која је део процене погодности лица да без пратње приступи обезбеђивано-рестриктивној зони аеродрома;
14) преглед обезбеђивања (screening) је коришћење техничких или других средстава за препознавање и/или откривање забрањених предмета; 
	
15) предати пртљаг (hold baggage) је пртљаг који је намењен за превоз у пртљажном простору ваздухоплова;
16) пртљаг (baggage) је свака имовина путника или посаде која се уноси у ваздухоплов, уз сагласност авио-превозиоцa;
17) регистрација путника за лет (check – in) је пријављивање путника и пртљага за одређени лет;
18) роба (cargo) је свака имовина намењена за превоз ваздухопловом, изузев пртљага, поште, поште авио-превозиоца, материјала авио-превозиоца и залиха намењених потрошњи током лета (in-flight supplies); 
	
19) ручни пртљаг (cabin baggage) је пртљаг који је намењен за превоз у путничкој кабини ваздухоплова;
20) сертификација (certification) је формална процена и потврда од стране или у име власти надлежне за обезбеђивање ваздухопловства да лице поседује неопходно знање и способност за обављање поверених послова на прихватљивом нивоу који утврди надлежни орган.
2. Појмови „Заједница”, „авио-превозилац Заједнице” и „Службени лист Европске уније” који се користе у Прилогу овог правилника тумаче се у складу са тачкама 2. и 3. Анекса II ECAA споразума и одговарајућим одредбама Лисабонског уговора којим се мења и допуњава Уговор о Европској унији и Уговор о оснивању Европске заједнице.
3. Уредба (ЕЗ) бр. 300/2008 је Уредба Европског парламента и Савета (ЕЗ) бр. 300/2008 од 11. марта 2008. године о заједничким правилима у области обезбеђивања у цивилнoм ваздухопловству и о укидању Уредбе (ЕЗ) бр. 2320/2002 која је преузета у правни систем Републике Србије Правилником о заједничким правилима у области обезбеђивања у цивилном ваздухопловству („Службени гласник РС”, број 2/11).
 
*Службени 
	гласник РС, број 10/2014
 
Преузимање Уредбе Комисије (ЕУ) бр. 185/2010
 
Члан 3.
1. Овим правилником се, уз прилагођавање праву Републике Србије, преузима Уредба Комисије (ЕУ) бр. 185/2010 од 4. марта 2010. године о одређивању детаљних мера за примену заједничких основних стандарда обезбеђивања у ваздухопловству. 
	
2. Уредба Комисије (ЕУ) бр. 185/2010 преузима се у пречишћеном тексту који је израдио Директорат цивилног ваздухопловства Републике Србије и који обухвата: Уредбу Комисије (ЕУ) бр. 185/2010 од 4. марта 2010. године о одређивању детаљних мера за примену заједничких основних стандарда обезбеђивања у ваздухопловству; Уредбу Комисије (ЕУ) бр. 357/2010 од 23. априла 2010. године којом се мења и допуњава Уредба Комисије (ЕУ) бр. 185/2010 од 4. марта 2010. године о одређивању детаљних мера за примену заједничких основних стандарда обезбеђивања у ваздухопловству; Уредбу Комисије (ЕУ) бр. 358/2010 од 23. априла 2010. године којом се мења и допуњава Уредба Комисије (ЕУ) бр. 185/2010 од 4. марта 2010. године о одређивању детаљних мера за примену заједничких основних стандарда обезбеђивања у ваздухопловству; Уредбу Комисије (ЕУ) бр. 573/2010 од 30 јуна 2010. године којом се мења и допуњава Уредба Комисије (ЕУ) бр. 185/2010 од 4. марта 2010. године о одређивању детаљних мера за примену заједничких основних стандарда обезбеђивања у ваздухопловству; Уредбу Комисије (ЕУ) бр. 983/2010 од 3. новембра 2010. године којом се мења и допуњава Уредба Комисије (ЕУ) бр. 185/2010 од 4. марта 2010. године о одређивању детаљних мера за примену заједничких основних стандарда обезбеђивања у ваздухопловству и Уредбу Комисије (ЕУ) бр. 334/2011 од 7. априла 2011. године којом се мења и допуњава Уредба Комисије (ЕУ) бр. 185/2010 од 4. марта 2010. године о одређивању детаљних мера за примену заједничких основних стандарда обезбеђивања у ваздухопловству. 
	
3. Пречишћени текст Уредбе (ЕУ) бр. 185/2010 даје се 
	у Прилогу 1.* овог правилника.
4. Овим правилником 
	се преузимају и:*
– Спроведбена уредба Комисије (EУ) бр. 859/2011 
	од 25. августа 2011. године којом се мења и допуњује Уредба Комисије (EУ) 
	бр. 185/2010 о одређивању детаљних мера за примену заједничких основних 
	стандарда обезбеђивања у ваздухопловству у односу на робу и пошту које се 
	превозе ваздушним путем, која се даје у Прилогу 2. овог правилника;*
– Спроведбена уредба Комисије (EУ) бр. 1087/2011 
	од 27. октобра 2011. године којом се мења и допуњује Уредба Комисије (EУ) 
	185/2010 о одређивању детаљних мера за примену заједничких основних 
	стандарда обезбеђивања у ваздухопловству у односу на системе за детектовање 
	експлозива, која се даје у Прилогу 3. овог правилника;*
– Спроведбена уредба Комисије (EУ) бр. 1147/2011 
	од 11. новембра 2011. године којом се мења и допуњује Уредба Комисије (EУ) 
	бр. 185/2010 о одређивању детаљних мера за примену заједничких основних 
	стандарда обезбеђивања у ваздухопловству у односу на коришћење скенера за 
	преглед обезбеђивања на аеродромима у ЕУ, која се даје у Прилогу 4. овог 
	правилника;*
– Спроведбена уредба Комисије (EУ) бр. 173/2012 
	од 29. фебруара 2012. године којом се мења и допуњује Уредба Комисије (EУ) 
	бр. 185/2010 у односу на појашњења и поједностављења појединих специфичних 
	мера у области обезбеђивања у ваздухопловству, која се даје у Прилогу 5. 
	овог правилника;*
– Спроведбена уредба Комисије (EУ) бр. 711/2012 
	од 3. августа 2012. године којом се мења и допуњује Уредба Комисије (EУ) бр. 
	185/2010 о одређивању детаљних мера за примену заједничких основних 
	стандарда обезбеђивања у ваздухопловству у односу на методе које се користе 
	за преглед обезбеђивања лица која нису путници и ствари које она носе са 
	собом, која се даје у Прилогу 6. овог правилника;*
– Спроведбена уредба Комисије (EУ) бр. 1082/2012 
	од 9. новембра 2012. године којом се мења и допуњује Уредба Комисије (EУ) 
	бр. 185/2010 у односу на валидацију обезбеђивања у ваздухопловству у ЕУ, 
	која се даје у Прилогу 7. овог правилника;*
– Спроведбена уредба Комисије (EУ) бр. 104/2013 
	од 4. фебруара 2013. године којом се мења и допуњује Уредба Комисије (EУ) 
	бр. 185/2010 у односу на преглед обезбеђивања путника и лица која нису 
	путници системом 
	за детекцију трагова експлозива (ETD) у 
	комбинацији са ручним метал детекторима (HHMD), 
	која се даје у Прилогу 8. овог правилника;*
– Спроведбена уредба Комисије (EУ) бр. 189/2013 
	од 5. марта 2013. године којом се мења и допуњује Уредба Комисије (EУ) бр. 
	185/2010 у односу на статус познати пошиљалац, која се даје у Прилогу 9. 
	овог правилника;*
– Спроведбена уредба Комисије (EУ) бр. 246/2013 
	од 19. марта 2013. године којом се мења и допуњује Уредба Комисије (EУ) бр. 
	185/2010 у односу на преглед обезбеђивања течности, аеросола и гелова на 
	аеродромима у ЕУ, која се даје у Прилогу 10. овог правилника.*
 
*Службени 
	гласник РС, број 10/2014
 
Важење статуса регулисаног агента, познатог пошиљаоца и регулисаног снабдевача
 
Члан 4.
Статус регулисаног агента, познатог пошиљаоца и регулисаног снабдевача важи три године.
 
Рокови важења сертификата и пропусница. Обављање периодичне обуке
 
Члан 5.
Периодична обука за обнављање 
	способности стечених на иницијалној основној и посебној обуци обезбеђивања у 
	ваздухопловству се обавља најмање једном у две године.*
Лица која раде на рендгенској опреми, 
	на систему за детекцију експлозива (EDS), као и 
	лица која анализирају слику добијену на скенеру за преглед обезбеђивања, 
	продужавају сертификате сваке друге године.*
Лица која обављају преглед возила; 
	лица која врше контролу приступа на аеродрому, надзор и патроле; лица која 
	спроводе преглед обезбеђивања ваздухоплова; лица која врше заштиту 
	ваздухоплова; лица која спроводе поступак упаривања путника и пртљага; лица 
	која не врше контролу обезбеђивања робе и поште прегледом обезбеђивања, него 
	на други начин; лица која примењују контролу обезбеђивања робе и материјала 
	авио-превозиоца, залиха намењених потрошњи у току лета и залиха намењених 
	потрошњи на аеродрому, а која не спада у преглед обезбеђивања; лица која 
	непосредно надзиру лица која врше контролу обезбеђивања (супервизори); 
	одговорна лица за обезбеђивање у ваздухопловству и лица која нису путници, а 
	која имају приступ у обезбеђивано-рестриктивну зону без пратње, продужавају 
	одобрење сваке треће године.*
Аеродромске пропуснице у Републици 
	Србији издају се на две године.*
 
*Службени 
	гласник РС, број 10/2014
 
Прелазне и завршне одредбе
 
Члан 6.
Даном ступања на снагу овог правилника престаје да важи Правилник о успостављању дефиниције критичних делова заштитно-рестриктивне зоне аеродрома („Службени гласник РС”, број 14/10).
 
Ступање Правилника на снагу
 
Члан 7.
Овај правилник ступа на снагу осмог дана од дана објављивања у „Службеном гласнику Републике Србије”.
 
 
Број 1/0-01-0005/2011-0003
У Београду, 29. септембра 2011. године
Управни одбор
Председник,
Милутин Мркоњић, с.р.
 
 
 

	ПРИЛОГ 1* - 

Уредба 
	Комисије (ЕУ) бр. 185/2010 од 4. марта 2010. године о одређивању детаљних 
	мера за примену заједничких основних стандарда обезбеђивања у 
	ваздухопловству
 

*Службени гласник РС, број 
	10/2014
 

	НАПОМЕНА ИЗДАВАЧА: Додати су 
	прилози 2–10 (види члан 4. Правилника - 10/2014-130)
 
ПРИЛОГ 
	2 - 
	Спроведбена уредба Комисије (EУ) бр. 859/2011 од 25. августа 2011. године 
	којом се мења и допуњује Уредба Комисије (EУ) бр. 185/2010 о одређивању 
	детаљних мера за примену заједничких основних стандарда обезбеђивања у 
	ваздухопловству у односу на робу и пошту које се превозе ваздушним путем
ПРИЛОГ 
	3 - 
	Спроведбена уредба Комисије (EУ) бр. 1087/2011 од 27. октобра 2011. године 
	којом се мења и допуњује Уредба Комисије (EУ) 185/2010 о одређивању детаљних 
	мера за примену заједничких основних стандарда обезбеђивања у 
	ваздухопловству у односу на системе за детекцију експлозива
ПРИЛОГ 
	4 - 
	Спроведбена уредба Комисије (EУ) бр. 1147/2011 од 11. новембра 2011. године 
	којом се мења и допуњује Уредба Комисије (EУ) бр. 185/2010 о одређивању 
	детаљних мера за примену заједничких основних стандарда обезбеђивања у 
	ваздухопловству у односу на коришћење скенера за преглед обезбеђивања на 
	аеродормима у ЕУ
ПРИЛОГ 
	5 - 
Спроведбена 
	уредба Комисије (EУ) бр. 173/2012 од 29. фебруара 2012. године којом се мења 
	и допуњује Уредба Комисије (EУ) бр. 185/2010 у односу на појашњења и 
	поједностављења појединих специфичних мера у области обезбеђивања у 
	ваздухопловству
ПРИЛОГ 
	6 - 
Спроведбена 
	уредба Комисије (EУ) бр. 711/2012 од 3. августа 2012. године којом се мења и 
	допуњује Уредба Комисије (EУ) бр. 185/2010 о одређивању детаљних мера за 
	примену заједничких основних стандарда обезбеђивања у ваздухопловству у 
	односу на методе које се користе за преглед обезбеђивања лица која нису 
	путници и ствари које она носе са собом
ПРИЛОГ 
	7 - 
Спроведбена 
	уредба Комисије (EУ) бр. 1082/2012 од 9. новембра 2012. године којом се мења 
	и допуњује Уредба Комисије (EУ) бр. 185/2010 у односу на валидацију 
	обезбеђивања у ваздухопловству у ЕУ
ПРИЛОГ 
	8 - 
Спроведбена 
	уредба Комисије (ЕУ) бр. 104/2013 од 04. фебруара 2013. године којом се мења 
	и допуњује Уредба Комисије(ЕУ) бр. 185/2010 у односу на преглед обезбеђивања 
	путника и лица која нису путници системом за детекцију трагова експлозива 
	(ETD) у комбинацији са ручним метал детекторима (HHMD)
ПРИЛОГ 
	9 - 
Спроведбена 
	уредба Комисије (ЕУ) бр. 189/2013 од 5. марта 2013. године којом се мења и 
	допуњује Уредба Комисије (ЕУ) бр. 185/2010 у односу на статус познати 
	пошиљалац
ПРИЛОГ 
	10 - 
Спроведбена 
	уредба Комисије (ЕУ) бр. 246/2013 од 19. марта 2011. године о допуни Уредбе 
	Комисије (ЕУ) бр. 185/2010 у односу на преглед обезбеђивања течности, 
	аеросола и гелова на аеродромима ЕУ