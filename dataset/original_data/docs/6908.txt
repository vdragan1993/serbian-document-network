На основу члана 5.
став 1. Закона о савезним јавним установама (“Службени лист СРЈ”, бр. 46/96),


Савезна влада доноси
 
 

УРЕДБУ


о 

Савезној 
јавној установи 

Институт 
за међународну политику и привреду

„Службени лист СРЈ”,
број 11 од 9. 

априла 1997.
 
 

Члан 1.

Оснива се Институт за међународну политику и привреду
(у даљем тексту: Институт) као савезна јавна установа која обавља научна
истраживања у области међународне политике и привреде од значаја за остваривање
надлежности Савезне Републике Југославије.
 

Назив и седиште
Института
 

Члан 2.

Назив Института је: Институт за међународну политику и
привреду.

Седиште Института је у Београду.
 

Делатност Института
 

Члан 3.

Делатности од општег интереса које обавља Институт су:
праћење и проучавање појава и процеса у области међународне политике и
привреде, као и правних аспеката међународних односа од интереса за међународни
положај и спољну политику Савезне Републике Југославије; организовање основних
и примењених научних истраживања, у сарадни са Савезним министарством за иностране
послове и другим савезним органима и организацијама; израда анализа о питањима
међународних политичких и економских односа и пружање стручне помоћи по тим
питањима; организовање допунске спеицијализације и усавршавањае дипломатских,
конзуларних и других кадрова за потребе органа Саезне Републике Југославије;
организовање научних скупова и сусрета домаћих и страних научних и јавних
радника о проблемима међународне политике и привреде; упознавање иностране
научне и стручне јавности са спољном политиком Савезне Републике Југославије;
сарадња са одговарајућим научним и стручним организацијама у земљи и
иностранству, као и са домаћим и страним научним и јавним радницима.

У обављању делатности из става 1. овог члана Институт
се може бавити издавачком делатношћу и стручним оспособљавањем кадрова из своје
делатности, у складу са законом.
 

Члан 4. 


Институт може, у складу са својом делатношћу, обављати
научноистраживачке и стручне послове за потребе и органа и организација
република чланица, предузећа, установа и других домаћих и страних правних и
физичких лица, ако тиме не доводи у питање потпуно и благовремено вршење
делатности из члана 3. ове уредбе.
 

Права, обавезе и
одговорности између оснивача и Института
 

Члан 5.

За вршење делатности од општег интереса из члана 3. ове
уредбе, Институт утврђује годишњи програм вршења услуга за наредну годину, у
складу са роковима утврђеним за доношење савезног буџета за ту годину.

На програм из става 1. овог члана сагласност даје
Савезна влада.

На основу програма из става 1. овог члана, Институт
закључује уговор са Савезним министарством за иностране послове којим се
утврђује обим послова које ће Институт извршити, рокови за њихово извршавање и
висина накнаде.

Закљученим уговором накнада за обављање послова може се
утврдити само до висине обезбеђених средстава у савезном буџету за ту годину.

За послове који се обављају дугорочно закључује се
оквирни уговор на основу програма који се за такве послове посебно утврђује и
на који сагласност даје Савезна влада.
 

Члан 6.

Савезна влада даје сагласност на: статут; годишње и
оквирне програме рада; статусне промене и повезивање; промену обављања
делатности од општег интереса; инвестиционе одлуке, у складу са статутом;
годишњи финансијски план и престанак Института, као и у другим случајевима предвиђеним
Законом о савезним јавним установама.
 

Органи Института и
њихов делокруг
 

Члан 7.

Органи института су: савет, директор, надзорни одбор и
научно веће.
 

Члан 8.

Савет има председника и пет чланова.

Савезна влада именује и разрешава председника и три члана
савета, на предлог Савезног министарстсва за иностране послове.

Два члана савета бирају се из реда запослених у
Институту, на начин утврђен статутом Института.

У случају једнаке поделе гласова, глас председника је
одлучујући, ако статутом није друкчије одређено.

Мандат чланова савета траје пет година, уз могућност
поновног избора.
 

Члан 9.

Савет Института:

1) доноси статут;

2) утврђује пословну и развојну политику;

3) усваја годишњи обрачун и периодичне обрачуне;

4) доноси годишњи програм и оквирне програме рада;

5) усваја годишњи извештај о пословању;

6) доноси годишњи финансијски план;

7) доноси инвестиционе одлуке;

8) одлучује о распоређивању вишка прихода над расходима
и покрићу губитака;

9) одлучује о промени обављања делатности, као и о
промени седишта Института;

10) одлучује о статусним променама и престанку
Института;

11) именује председника и чланове научног већа;

12) доноси акт о организацији и систематизацији радних
места и друге опште акте утврђене статутом;

13) одлучује о другим питањима утврђеним Статутом.

Савет Института, уз сагласност Савезне владе, одлучује
о:

1) прибављању и отуђењу непокретности;

2) давању у закуп непокретности које користи Институт;

3) висини тарифе за пружање услуга корисницима
Института.
 

Члан 10.

Савезна влада именује и разрешава директора Института,
на предлог Савезног министарства за иностране послове.

За директора Института може бити именовано лице које
има најмање звање венредног професора, односно вишег научног сарадника из
области делатности Института.
 

Члан 11.

Директор Института:

1) заступа Институт;

2) организује рад у Институту и руководи тим радом;

3) извршава одлуке савета и предузима мере за њихово
спровођење;

4) стара се о законитости рада и одговара за законитост
рада Института и коришћење и располагање имовином Института;

5) врши и друге послове утврђене статутом.

Мандат директора траје пет година, уз могућност
поновног избора.
 

Члан 12.

Надзорни одбор има председника и два члана.

Савезна влада именује и разрешава председника и једног
члана надзорног одбора, на предлог Савезног министарства за иностране послове.

Један члан надзорног одбора именује се из реда
запослених у Институту, на начин утврђен статутом Института.

Мандат чланова надзорног одбора траје пет година, уз
могућност поновног избора.
 

Члан 13.

Надзорни одбор врши надзор над законитошћу рада савета
и директора, прегледа извештаје о пословању, билансима и пословној политици
Института, контролише остваривање општег интереса и обавља друге послове
утврђене статутом.

Надзорни одбор, најмање једанпут годишње, обавештава
савет Института и Савезну владу о резултатима извршеног надзора.
 

Члан 14.

Научно веће је стручни орган Института.

Научно веће Института:

1) разматра и утврђује предлог дугорочног програма
научностраживачког рада Института;

2) утврђује предлог годишњег програма и плана
научноистраживачког рада;

3) предлаже научноистраживачке пројекте и утврђује
њихов обим и структуру;

4) одлучује о стицању научноистраживачких звања и
утврђује предлог о стицању научног звања;

5) оцењује рад појединих истраживача и истраживачких
група у Институту;

6) утврђује програм научног и стручног оспособљавања
приправника;

7) обавља и друге послове утврђене статутом.

Број чланова научног већа утврђује се статутом.
 

Заступање Института
 

Члан 15.

Поред директора, Институт могу заступати и друга лица
утврђена статутом Института.

Статутом Института може се ограничити овлашћење
заступника на закључивање одређених уговора или на вршење других правних радњи,
а може се одредити да заступник закључује уговоре и врши друге правне радње
само уз сагласност директора Института.

Заступник Института, у односу на Институт који заступа,
дужан је да се придржава овлашћења одређених статутом и одлуком органа
Института.
 

Имовина и начин
финансирања обављања делатности Института
 

Члан 16.

Имовину Института чине право својине на непокретним и
покретним стварима, новчана средства, хартије од вредности и друга имовинска
права (у даљем тексту: средства), која Институт користи, њима управља и
располаже.

Средства из става 1. овог члана су у државној својини.

О прибављању, коришћењу и располагању средствима из
става 1. овог члана одлучује орган Института одређен статутом.

Институт у обављању делатности, користи, управља и
располаже средствима, под условима и на начин утврђен савезним законом.
 

Члан 17.

Средства за финансирање обављања делатности Института
обезбеђују се:

1) из прихода које оствари обављањем делатности од
општег интереса на основу уговора закљученог са Савезним министарством за иностране
послове;

2) из прихода које оствари пружањем услуга другим
корисницима, у складу са тарифом за пружање услуга корисницима;

3) из поклона и других прихода које оствари, у складу
са законом.
 

Члан 18.

Цена услуга које Институт пружа другим корисницима утврђује
се уговором између Института и тих корисника, у складу са тарифом за пружање
услуга корисницима.

Цена услуга које нису предвиђене тарифом из става 1.
овог члана утврђује се уговором између Института и корисника.
 

Члан 19.

Изузетно, поред имовине у државној својини, Институт у
обављању своје делатности може користити покретне ствари, односно друга
средства која му дају на коришћење домаћи и међународни органи, организације и
институције.
 

Начин остваривања
стручног и управног надзора над обављањем делатности института
 

Члан 20.

Надзор над обављањем делатности Института у складу са
правилима одговарајуће струке (стручни надзор) спроводи научно веће Института.

Вршење надзора из става 1. овог члана утврђује се
статутом, односно другим општим актом.
 

Члан 21.

Савезно министарство за иностране послове врши надзор у
погледу обављања делатности Института које су од општег интереса и у вршењу тог
надзора предузима мере за које је овлашћено савезним законом.
 

Облик одговорности
Института за обавезе у правном промету
 

Члан 22.

Институт одговара за своје обавезе целокупном имовином
којом располаже.
 

Примена других
прописа
 

Члан 23.

На пословање института из области научноистраживачке
делатности примењују се одредбе прописа којима се уређује научноистраживачка
делатност.
 

Прелазне и завршне
одредбе
 

Члан 24.

Досадашњи Институт за међународну политику и привреду
наставља са радом као савезна јавна установа са свим правима, обавезама и
одговорностима утврђеним овом уредбом.

Даном почетка рада Институт преузима средства, права и
обавезе и запослене досадашњег Института за међународну политику и привреду.
 

Члан 25.

До именовања председника и чланова савета и председника
и чланова надзорног одбора Института, послове из њиховог делокруга обављаће
досадашњи савет и надзорни одбор Института за међународну политику и привреду.

До именовања директора Института послове директора
обављаће досадашњи директор Института за међународну политику и привреду.
 

Члан 26.

Председника и чланове савета, директора и председника и
чланове надзорног одбора Института именоваће Савезна влада у року од 30 дана од
дана ступања на снагу ове уредбе, осим чланова савета и надзорног одбора који
се бирају из реда запослених.

Досадашњи савет Института за међународну политику и
привреду изабраће чланове савета и надзорног одбора из реда запослених у року
из става 1. овог члана.
 

Члан 27.

Савет Института је дужан да у року од 30 дана од дана
именовања донесе статут и акт о организацији и систематизацији радних места
Института.

Научно веће Института образоваће се у року од 30 дана
од дана ступања на снагу статута.
 

Члан 28.

Ова уредба ступа на снагу 1. априла 1997. године.

  

Савезна
влада

Е. п.
бр. 69,

6. марта
1997. године 

Београд

Председник

др

Радоје Контић, с. р.