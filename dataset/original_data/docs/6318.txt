На основу члана 239. Закона о ваздушном саобраћају („Службени гласник РС”, бр. 73/10, 57/11, 93/12, 45/15 и 66/15 – др. закон) и члана 5. став 1. Правилника о мерилима за обрачун и одређивање висине накнада за пружање услуга у ваздушној пловидби („Службени гласник РС”, бр. 98/11, 71/13 и 16/15),
Директор Директората цивилног ваздухопловства Републике Србије објављује
 
ОДЛУКУ
Проширене комисије Евроконтрола број 139 од 9. децембра 2015. године
"Службени гласник РС", број 3 од 15. јануара 
				2016.
 
1. Одлука Проширене комисије Евроконтрола број 139 од 9. децембра 2015. године у вези са каматном стопом на закаснелу уплату рутних накнада за период примене који започиње 1. јануара 2016. године, у преводу на српски језик гласи:
„ЕВРОПСКА ОРГАНИЗАЦИЈА ЗА БЕЗБЕДНОСТ ВАЗДУШНЕ ПЛОВИДБЕ ЕВРОКОНТРОЛ
– Одлуке Проширене комисије –
ОДЛУКА БРОЈ 139
у вези са каматном стопом на закаснелу уплату рутних накнада за период примене који започиње 1. јануара 2016. године
ПРОШИРЕНА КОМИСИЈА,
Узимајући у обзир Међународну конвенцију о сарадњи у области безбедности ваздушне пловидбе EВРОКОНТРОЛ, измењену и допуњену у Бриселу 12. фебруара 1981. године, а посебно њен члан 5;
Узимајући у обзир Мултилатерални споразум о рутним накнадама од 12. фебруара 1981. године, а посебно његове чланове 3.2(д) и 6.1(а);
Узимајући у обзир Услове примене система рутних накнада, а посебно члан 10;
Узимајући у обзир Услове плаћања рутних накнада, а посебно клаузулу 6;
На предлог Проширеног одбора и Привременог савета,
ДОНОСИ СЛЕДЕЋУ ОДЛУКУ:
Једини члан
Каматна стопа на закаснелу уплату рутних накнада, која ступа на снагу 1. јануара 2016. године, износи:
10,06 % годишње.
У Бриселу, 9. децембра 2015. године
Ђорђе Ратковица
Председник Комисије”.
2. Одлуку Проширене комисије Евроконтрола број 139 од 9. децембра 2015. године објавити у „Службеном гласнику Републике Србије”.
Број 6/2-01-0034/2015-001
У Београду, 22. децембра 2015. године
Директор,
Мирјана Чизмаров, с.р.