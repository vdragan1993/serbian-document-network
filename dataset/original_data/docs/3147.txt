ЗАКОН 


о давању контрагаранције
Републике Србије Србији и Црној Гори по кредиту Међународног удружења за развој
(структурно прилагођавање привреде Републике Србије)


"Службени гласник
РС", број 34 од 18. априла 2006.


 

 

Члан 1.

Република Србија преузима обавезу да као контрагарант измири
обавезе Србије и Црне Горе, у износу од 55.500.000,00 специјалних права вучења,
по основу Споразума о кредиту за развој – Кредит за структурно прилагођавање између
Савезне Републике Југославије и Међународног удружења за развој, потписаног 5. фебруара
2002. године, који је потврђен Законом о потврђивању Споразума о кредиту за развој
– Кредит за структурно прилагођавање између Савезне Републике Југославије и Међународног
удружења за развој, са прилозима („Службени лист СРЈ – Међународни уговори”, број
2/02).

 

Члан 2.

Контрагаранција из члана 1. овог закона даје се Србији и
Црној Гори, на име обавезе из Закона о задужењу Савезне Републике Југославије код
Међународног удружења за развој („Службени лист СРЈ”, број 11/02). 

 

Члан 3.

Корисник кредита по основу Споразума о кредиту за развој
из члана 1. овог закона је Република Србија (у даљем тексту: Корисник кредита).


 

Члан 4.

Средства за отплату кредита по основу Споразума о кредиту
за развој из члана 1. овог закона, обезбедиће Корисник кредита.

Корисник кредита је дужан да средства за отплату кредита
обезбеђује према плану отплате за сва повучена средства, у износу који укључује
доспелу главницу, трошкове по основу ангажовања и сервисирања средстава кредита
и остале трошкове. 

Корисник кредита ће обезбеђивати средства за отплату кредита
у буџету Републике Србије и вршити уплату доспелих обавеза на посебан рачун Србије
и Црне Горе код Народне банке Србије, са искључивом наменом отплате кредита. 


 

Члан 5.

Овај
закон ступа на снагу осмог дана од дана објављивања у „Службеном гласнику Републике
Србије”.