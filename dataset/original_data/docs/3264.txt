Редакцијски пречишћен текст
 
 

На основу 

члана 18.
став 1. и 
члана 19.
Закона о имовини

Савезне
Републике Југославије (“Службени лист СРЈ”, бр. 41/93,

28/96 и
30/96), уз сагласност Савезне владе, савезни министар за

одбрану
доноси

 

 

РЕШЕЊЕ

о 

продаји гаража и гаражних места којима располаже 

Савезно 
министарство за одбрану и 

Војска


Југославије

„Службени
лист СРЈ”, бр. 11 од 14. 
марта 1997, 15 од 30. 

марта 2001.

 

 

1. Гараже и гаражна
места у својини Савезне Републике Југославије којима располаже Савезно министарство
за одбрану и Војска Југославије, а који су издати у закуп продаће се
непосредном погодбом лицима која их користе, у року од 90 дана од дана
достављања обавештења о понуди за њихову продају.

  

2. Цена гаража и
гаражних места из тачке 1. овог решења утврђује се према обрасцу:

Цг=Јц
х Пг х Ка х Кл х Кг

у коме је:

– Цг – цена гараже и
гаражног места;

– Јц – јединична
цена гараже и гаражног места;

– Пг – површина
гараже и гаражног места;

– Ка – коефицијент
корекције цене зависно од старости гараже и гаражног места (коефицијент
амортизације);

– Кл – коефицијент
корекције цене зависно од локације гараже и гаражног места;

– Кг – коефицијент
корекције цене зависно од врсте и конфорности гараже и гаражног места.

  

3. Купцима који по
закључењу уговора у року од 15 дана једнократно плате купопродајну цену
одобрава се попуст од 25%, купцима који плате у року од годину дана – 15%, а
купцима који плате у року од две године – 10%.

Продајна цена
утврђена на основу тачке 2. овог решења може се платити највише у 60 месечних
рата, с тим што се месечна рата усклађује за шестомесечни обрачунски период
јануар-јун, односно јул-децембар са кретањем цена на мало у републици чланици
на чијој се територији налази гаража или гаражно место, а највише до висине
раста просечне месечне нето зараде у привреди републике чланице за односни
период.

 

4. Гараже и гаражна
места који се не продају непосредном погодбом, као и друге гараже и гаражна
места продаће се јавним надметањем на основу писмено прикупљених понуда, са
почетном продајном ценом која се утврђује на основу обрасца из тачке 2. овог
решења.

 

5. Порез на промет
пада на терет купца.

 

6. Ближи услови и
поступак за реализацију овог решења уредиће се упутством.

 

7. Ово решење ступа
на снагу осмог дана од дана објављивања у „Службеном листу СРЈ”.

  

Бр. 55-5/96 


13. марта
1997. године 

Београд 


Савезни министар за

одбрану,

мр 

Павле
Булатовић,
с. р.