ЗАКОН


о престанку важења 

Закона 
о 

Привредној 
комори 

Југославије

“Службени гласник
РС”, број 
55
од
27. маја 2003.

 

 

Члан 1.

Закон о Привредној комори Југославије („Службени лист СРЈ”,
број 53/92) престаје да важи даном ступања на снагу овог закона.

 

Члан 2.

Права, обавезе, средства и другу имовину, као и документацију
и послове Привредне коморе Југославије, преузимају Привредна комора Србије и Привредна
комора Црне Горе.

Подела права и обавеза из става 1. овог члана извршиће се
сразмерно учешћу Привредне коморе Србије и Привредне коморе Црне Горе у финансирању
рада Привредне коморе Југославије, основане Законом о Привредној комори Југославије
(„Службени лист СРЈ”, број 53/92), од дана њеног оснивања, у складу са споразумом
који закључују Привредна комора Србије и Привредна комора Црне Горе, уз претходну
сагласност Владе Републике Србије и Владе Републике Црне Горе.

Привредна комора Србије и Привредна комора Црне Горе, у
складу са потребама за обављањем преузетих послова, преузеће и потребан број запослених
лица, која су на дан ступања на снагу овог закона била у радном односу у Привредној
комори Југославије.

 

Члан 3.

Спољнотрговинска арбитража при Привредној комори Југославије
продужава са радом при Привредној комори Србије, у постојећем саставу и организацији,
под истим условима и са пуном аутономијом и независношћу на основу Правилника о
Спољнотрговинској арбитражи. 

Положај Спољнотрговинске арбитраже при Привредној комори
Србије и услови за рад уређују се посебним актом и уговором. 

 

Члан 4.

Овај
закон ступа на снагу осмог дана од дана објављивања у „Службеном гласнику Републике
Србије“.