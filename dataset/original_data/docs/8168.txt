Редакцијски пречишћен текст
 
 
На основу члана 55. став 2. и члана 221. став 1. тачка 1) Закона о здравственом осигурању („Службени гласник РС”, бр. 107/05, 109/05 – исправка, 57/11, 110/12 – одлука УС и 119/12), 
	
Управни одбор Републичког фонда за здравствено осигурање, на седници одржаноj 20. марта 2014. године, донео је
 
ПРАВИЛНИК
о ценамa здравствених услуга на секундарном и терцијарном нивоу здравствене заштите 
	
"Службени гласник РС", бр. 37 од 2. 
	априла 2014, 17 од 10. фебруара 2015, 1 од 6. јануара 
	2016, 11 од 11. фебруара 2016.
Члан 1. 
Овим правилником утврђују се цене здравствених услуга из Правилникa о номенклатури здравствених услуга на секундарном и терцијарном нивоу здравствене заштите („Службени гласник РС”, број 58/13), које се обезбеђују на терет средстава обавезног здравственог осигурања. 
	
Члан 2.
Цене услуга из члана 1. овог правилника, одштампане су уз овај правилник и чине његов саставни део.
Члан 3.
Цене услуга из члана 1. овог правилника не примењују се на здравствене услуге за које Републички фонд за здравствено осигурање спроводи поступак јавне набавке.
Члан 4.
Даном ступања на снагу овог правилника престаје да важи Одлука о заједничким критеријумима и мерилима за утврђивање цена здравствених услуга („Службени гласник РС”, број 3/91). 
	
Члан 5.
По добијању сагласности министра надлежног за послове здравља, овај правилник ступа на снагу наредног дана од дана објављивања у „Службеном гласнику Републике Србије”, а примењује се на фактурисање здравствених услуга почев од 1. јануара 2014. године. 
	
01/2 број 450-1480/14
У Београду, 20. марта 2014. године
Управни одбор Републичког фонда за здравствено осигурање
Председник, 
др Рајко Косановић, с.р.
 
 
НАПОМЕНА 
	ИЗДАВАЧА: 
Правилником о изменама Правилника о ценама здравствених услуга на 
	секундарном и терцијарном нивоу здравствене заштите ("Службени гласник РС", 
	број 17/2015), у ценама услуга замењена је цена под редним бројем 7470, 
	шифра БД0301, назив здравствене услуге "БО дан - Физикална медицина и 
	рехабилитација" (види члан 1. Правилника - 17/2015-103).

	Правилником о допуни Правилника о ценама здравствених 
	услуга на секундарном и терцијарном нивоу здравствене заштите ("Службени 
	гласник РС", број 1/2016), у ценама 
	услуга додата је цена под редним бројем 7475 (види члан 1. Правилника - 
	1/2016-37).
Правилником о изменама Правилника о ценама здравствених
услуга на секундарном и терцијарном нивоу
здравствене заштите  ("Службени гласник РС", број 11/2016) измењене су цене 
	здравствених услуга које се односе на поступке биомедицински потпомогнутог 
	оплођења (БМПО) и цене здравствених услуга које се односе на операцију 
	сенилне и пресенилне катаракте са уградњом интраокуларних сочива (види члан 1. Правилника - 
	11/2016-156).
 
 
Листа прилога:
 
- 
	Цене услуга