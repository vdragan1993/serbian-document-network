На основу члана 36. став 11. Закона о жичарама за транспорт лица („Службени гласник РС”, број 38/15), 
Министар грађевинарства, саобраћаја и инфраструктуре доноси
   
ПРАВИЛНИК
о висини таксе за издавање одобрења за рад жичаре и о висини таксе за издавање одобрења за рад специфичне вучне инсталације
"Службени гласник РС", број 83 од 3. октобра 
				2015.
   
Члан 1.
Овим правилником утврђује се висина таксе за издавање одобрења за рад жичаре и таксе за издавање одобрења за рад специфичне вучне инсталације, издатих од стране Дирекције за железнице.
Члан 2.
Висина таксе за издавање одобрења за рад жичаре износи:
1) за постојеће жичаре 38.700,00 РСД;
2) за новоизграђене жичаре 19.500,00 РСД.
Члан 3.
Висина таксе за издавање одобрења за рад специфичне вучне инсталације износи 19.500,00 РСД.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-00256/2015-04
У Београду, 21. септембра 2015. године
Министар, 
проф. др Зорана Михајловић, с.р.