Редакцијски пречишћен текст
 

 

 

ЗАКОН

о 
преузимању дела обавеза Металуршког комбината Смедерево по иностраним кредитима

„Службени гласник РС”, бр. 20 од 28. 

децембра 1990, 66 од 6. новембра 1991 
- др. закон

 

 

Члан 1.

Република Србија (у даљем тексту: Република) преузима део обавеза Металуршког комбината Смедерево по иностраном кредиту по уговору бр. 121-1-297 од 2. августа 1979. године у висини динарске противвредности 132 милиона америчких долара.

Поред износа из става 1. овог члана Република преузима обавезу и по основу припадајућег дела камате.

 

Члан 2.

Обавеза Републике по основу преузетог иностраног дуга из члана 1. овог закона извршиће се у годишњим износима утврђеним амортизационим планом о отплати дуга из члана 1. овог закона.

 

Члан 3.

Средства за измирење обавезе из члана 2. овог закона обезбеђиваће се у буџету Републике, сваке године до коначне отплате преузете обавезе.

 

Члан 4.

Преузете обавезе из члана 1. став 1. овог закона представљају улог Републике у трајном капиталу Металуршког комибината ДД Смедерево.

Преузете обавезе као и закључивање уговора о оснивању Металуршког комбината ДД Смедерево у име и за рачун Републике извршиће Републички фонд за развој и преструктурирање привреде.

 

Члан 5.

Курсне разлике које се по основу кредита који се преузимају чланом 1. овог закона остваре сходно савезном закону о покрићу курсних разлика, увећавају улог Републике у трајном капиталу Металуршког комбината ДД Смедерево.

 

ПРЕЛАЗНЕ ОДРЕДБЕ

 

Члан 6.


Престао је да важи (види члан 8. Закона – 66/1991-2756)

 

Члан 7.

До конституисања Републичког фонда за развој и преструктурирање привреде, послове из члана 4. став 2. овог закона обављаће Агенција за страна улагања, својинске и производне промене.

 

Члан 8.

Овај закон ступа на снагу осмог дана од дана објављивања у „Службеном гласнику Републике Србије”.