Редакцијски пречишћен текст
 
 
На основу члана 36. став 2. Закона о изменама и допунама Закона о високом образовању („Службени гласник РС”, број 99/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 

УРЕДБА*

о посебном начину признавања 
				високошколских исправа и вредновања студијских програма 
				високошколских установа са територије Аутономне покрајине Косово 
				и Метохија које обављају делатност у складу са Резолуцијом 1244 
				Савета безбедности Уједињених нација*
"Службени 
				гласник РС", бр. 125 од 14. новембра 2014, 16 од 26. 
				фебруара 2016.
*Службени гласник РС, 
				број 16/2016
 

Члан 1.*

Овом уредбом уређује се посебан начин признавања и 
				вредновања високошколских исправа и студијских програма 
				високошколских установа са територије Аутономне покрајине Косово 
				и Метохија акредитованих у складу са правним системом који је 
				устројен у складу са Резолуцијом 1244 Савета безбедности 
				Уједињених нација, ради утврђивања права у погледу наставка 
				образовања, односно у погледу запошљавања ималаца високошколских 
				исправа са територије Аутономне покрајине Косово и Метохија за 
				време важења Резолуције 1244 Савета безбедности Уједињених 
				нација.*

Списак акредитованих високошколских установа и 
				студијских програма из става 1. овог члана, министарство 
				надлежно за послове високог образовања (у даљем тексту: 
				Министарство) прибавља од органа надлежног за координационе 
				послове у преговарачком процесу са привременим институцијама 
				самоуправе у Приштини.*

				*Службени гласник РС, број 16/2016
 
Члан 2.
Под високошколском исправом из члана 1. ове уредбе сматра се додатак дипломи који издаје 
				
високошколска установа* из члана 1. ове уредбе са сертификатом издатим од стране Европске асоцијације универзитета, а превод обрасца сертификата са енглеског на српски језик дат је у Прилогу 1. ове уредбе.


Високошколском исправом из члана 1. ове уредбе сматра се 
				и диплома коју издаје високошколска установа из члана 1. ове 
				уредбе која је оверена од стране Европске асоцијације 
				универзитета.*

				*Службени гласник РС, број 16/2016
 

Члан 2а*

Право на подношење захтева за признавање високошколске 
				исправе из члана 1. ове уредбе имају држављани Републике Србије, 
				као и лица са пребивалиштем на територији Републике Србије.*

Страни држављани или лица без држављанства могу поднети 
				захтев за признавање високошколских исправа из члана 1. ове 
				уредбе уколико за то имају правни интерес.*

				*Службени гласник РС, број 16/2016
 
Члан 3.
Признавање високошколске исправе из члана 1. ове уредбе ради наставка образовања у систему високог образовања (у даљем тексту: академско признавање), јесте поступак којим се имаоцу те исправе утврђује право у погледу наставка образовања.
У поступку академског признавања имаоцу високошколске исправе из члана 1. ове уредбе утврђује се право на наставак започетог високог образовања, односно право на укључивања у нивое високог образовања.
Признавање из става 2. овог члана обавља самостална високошколска установа, на начин и по поступку прописаним општим актом те установе.
Решење о академском признавању доноси стручни орган самосталне високошколске установе на основу захтева имаоца високошколске исправе из члана 1. ове уредбе.
Решење из става 4. овог члана је коначно.


Рок за доношење решења из става 4. овог члана је пет 
				месеци од дана подношења уредног захтева.*
На поступак академског признавања примењује се закон којим се уређује општи управни поступак.

				*Службени гласник РС, број 16/2016
 
Члан 4.
Признавање високошколске исправе из члана 1. ове уредбе ради запошљавања (у даљем тексту: професионално признавање), јесте поступак којим се имаоцу те исправе утврђује право у погледу запошљавања.
Професионално признавање спроводи 
				
Министарство*.
У поступку професионалног признавања имаоцу високошколске исправе из члана 1. ове уредбе утврђује се назив, врста, ниво и трајање (обим) студијског програма, односно квалификације, који је наведен у високошколској исправи из члана 1. ове уредбе – на изворном језику и на српском језику и научну, уметничку, односно стручну област у оквиру које је остварен студијски програм.
Решење о професионалном признавању доноси министар надлежан за послове високог образовања на основу захтева имаоца високошколске исправе из члана 1. ове уредбе.
Решење из става 4. овог члана је коначно.


Рок за доношење решења из става 4. овог члана је 90 дана 
				од дана подношења уредног захтева.*
На поступак професионалног признавања примењује се закон којим се уређује општи управни поступак.


Решење из става 4. овог члана омогућава његовом имаоцу 
				приступ тржишту рада у Републици Србији, али га не ослобађа од 
				испуњавања посебних услова за бављење професијама које су 
				регулисане законом или другим прописом.*

				*Службени гласник РС, број 16/2016
 
Члан 5.
У поступцима признавања из чл. 3. и 4. ове уредбе узима се у обзир систем образовања у земљама које су део Болоњског процеса, студијски програм, услови уписа на студијски програм у земљама које су приступиле Болоњском процесу, као и друге чињенице од значаја за признавање високошколске исправе из члана 1. ове уредбе.
У поступцима признавања из чл. 3. и 4. ове уредбе спроводи се вредновање студијског програма из члана 1. ове уредбе на основу врсте и нивоа постигнутих знања и вештина.
Једном извршено позитивно вредновање одређеног студијског програма из члана 1. ове уредбе важи и за све наредне случајеве када се ради о истом студијском програму.
Вредновање студијског програма ради наставка образовања у систему високог образовања врши стручни орган самосталне високошколске установе, узимајући у обзир податке о високошколској установи из члана 1. ове уредбе на којој се студијски програм изводи, а које 
				* прибавља 
				
Министарство* од Европске асоцијације универзитета.
Вредновање студијског програма ради запошљавања врши 
				
Министарство*, узимајући у обзир податке о високошколској установи из члана 1. ове уредбе на којој се студијски програм изводи, а које 
				* прибавља од Европске асоцијације универзитета.


Уз захтев за академско и професионално признавање 
				високошколске исправе из члана 1. ове уредбе, подносилац захтева 
				доставља доказ о уплати таксе чији је износ утврђен у складу са 
				подзаконским актом донетим на основу члана 104. став 4. Закона о 
				високом образовању.*

				*Службени гласник РС, број 16/2016
 
Члан 6.
Високошколске исправе Универзитета у Приштини издате на обрасцу и са печатом УНМИК-а за време важења Резолуције 1244 Савета безбедности Уједињених нација настављају да производе правно дејство на читавој територији Републике Србије, у складу са актом Владе 05 број 613-4455/2008 од 30. октобра 2008. године.
Члан 7.
Поступци признавања високошколских исправа започети по Уредби о посебном начину признавања високошколских исправа и вредновања студијских програма Универзитета са територије Аутономне покрајине Косово и Метохија који не обављају делатност по прописима Републике Србије („Службени гласник РС”, број 16/12) окончаће се на начин предвиђен овом уредбом.
Професионално признавање обављаће самостална високошколска установа сходно члану 4. ове уредбе, у периоду од најдуже шест месеци од дана ступања на снагу ове уредбе.
Члан 8.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-13851/2014-1
У Београду, 14. новембра 2014. године
Влада
Председник, 
Александар Вучић, с.р. 
 
 
ОДРЕДБЕ 
				КОЈЕ НИСУ УНЕТЕ У "ПРЕЧИШЋЕН ТЕКСТ" УРЕДБЕ
 
 
Уредба о 
				изменама и допунама 

Уредбе о посебном начину признавања 
				високошколских исправа и вредновања студијских програма 
				универзитета са територије Аутономне 
				покрајине Косово и Метохија који обављају делатност у складу са 
				Резолуцијом 1244 Савета безбедности 
				Уједињених нација: "Службени гласник РС", број 16/2016-26
 

Члан 8.

Поступци за признавање високошколских исправа који су 
				започети до ступања на снагу ове уредбе окончаће се по прописима 
				према којима су започети.

Члан 9.

Ова уредба ступа на снагу наредног дана од дана 
				објављивања у „Службеном гласнику Републике Србије”.
 
ПРИЛОГ 1
ЕВРОПСКА
УНИВЕРЗИТЕТСКА
АСОЦИЈАЦИЈА
 датум
Сертификат
Након детаљне верификације да су ова Диплома и њени додаци прописно издати од стране акредитоване и одговорне академске институције на Косову и Метохији, Европска универзитетска асоцијација овим сертификује да је Диплома
Број
Издата дана
Од стране 
Лицу 
Са степеном 
издата у складу са најбољом европском праксом, као што је утврђено Болоњским процесом.
Европска Универзитетска Асоцијација такође потврђује да су додаци Дипломи и препис евиденције приложени Дипломи, издати у складу са најбољом европском праксом.