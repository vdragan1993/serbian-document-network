На основу 
	члана 173. Закона о привредним друштвима ("Службени гласник РС", број 
	125/04) и члана 43. став 1. Закона о Влади ("Службени гласник РС", бр. 
	55/05, 71/05 - исправка, 101/07 и 65/08),


Влада доноси

  

ОДЛУКУ

о изменама оснивачког акта 
	"Jat-Техника" друштва с ограниченом одговорношћу за одржавање и оправку 
	ваздухоплова, Београд

„Службени 
	гласник РС“, број 79 од 29. августа 2008.

  

I. ОСНОВНЕ 
	ОДРЕДБЕ

 

Члан 1.


"Јат-Техника" 
	друштво с ограниченом одговорношћу за одржавање и оправку ваздухоплова, 
	Београд (у даљем тексту: Друштво) је основано Одлуком Јавног предузећа за 
	ваздушни саобраћај "Jat Airways" број 45 од 6. априла 2005. године, која је 
	измењена и допуњена Одлуком о изменама и допунама Одлуке о оснивању друштва 
	с ограниченом одговорношћу "Jat-Техника" број 133 од 7. октобра 2005. 
	године.


Уговором о 
	преносу оснивачких права у "Jat-Техника" друштво с ограниченом одговорношћу 
	за одржавање и оправку ваздухоплова, Београд, закљученим 29. маја 2008. 
	године између Јавног предузећа за ваздушни саобраћај "Jat Airways" и 
	Републике Србије, целокупни удео и сва оснивачка права пренети су на 
	Републику Србију (у даљем тексту: Оснивач). 

 

Члан 2.


Друштво је 
	основано као једночлано друштво с ограниченом одговорношћу средствима у 
	државној својини. 

 

Члан 3.


Друштво је 
	основано на неодређено време. 

 

Члан 4.


Друштво 
	послује средствима у државној својини која су као улог унета у Друштво.


Друштво има 
	својство правног лица.


Друштво у 
	правном промету са трећим лицима има сва овлашћења и иступа у своје име и за 
	свој рачун. 


Друштво за 
	своје обавезе одговара целокупном имовином, а Оснивач само у случајевима и 
	на начин предвиђен законом.

 

II. 
	ПОСЛОВНО ИМЕ И СЕДИШТЕ

 

Члан 5.


Друштво 
	послује под следећим пословним именом: "Jat-Техника" друштво с ограниченом 
	одговорношћу за одржавање и оправку ваздухоплова, Београд.


Скраћено 
	пословно име Друштва је: "Jat-Техника" д.о.о. Београд. 

 

Члан 6.


Седиште 
	Друштва је у Београду, 11180 Београд 59. 

 

Члан 7.


О промени 
	пословног имена и седишта Друштва одлучује директор Друштва, уз сагласност 
	Скупштине Друштва.

 

III. ПЕЧАТ 
	ДРУШТВА

 

Члан 8.


Друштво има 
	свој печат.


Печат Друштва 
	је округлог облика, пречника 3 cm, на коме је исписано пословно име Друштва 
	и седиште на српском језику.


Директор 
	Друштва утврђује број печата, начин коришћења и чувања печата Друштва.


Поред печата 
	Друштво може имати и свој штамбиљ.

 

IV. ПОДАЦИ 
	О ОСНИВАЧУ

 

Члан 9.


Оснивач 
	Друштва је Република Србија за коју на основу законског овлашћења оснивачка 
	права врши Влада, Београд, Немањина 11.

 

V. 
	ДЕЛАТНОСТ ДРУШТВА

 

Члан 10.


Претежна 
	делатност Друштва је:


50200 - 
	одржавање и оправка моторних возила (ваздухоплова).


Поред 
	делатности из става 1. овог члана, Друштво обавља и делатност:


63400 - 
	активности других посредника у саобраћају.


Друштво може 
	обављати и друге делатности, укључујући спољнотрговинску делатност, уколико 
	за то испуњава услове прописане законом.

 

VI. 
	ОСНОВНИ КАПИТАЛ

 

Члан 11.


Укупан 
	уписани основни капитал друштва износи 12.404.282 евра.


Уписани и 
	уплаћени новчани део основног капитала Друштва износи 10.000 евра у 
	динарској противвредности по средњем курсу Народне банке Србије на дан 14. 
	априла 2005. године и на дан 27. фебруара 2008. године, у складу са 
	потврдама Комерцијалне банке а.д. Београд број: 203/МА од 14. априла 2005. 
	године и број:N8/112 од 27. фебруара 2008. године.


Уписани и 
	унети неновчани део основног капитала Друштва састоји се од ствари чија 
	књиговодствена вредност износи 12.394.282 евра на дан 30. септембра 2005. 
	године.

 

VII. 
	РАСПОДЕЛА ДОБИТИ

 

Члан 12.


Добит 
	Друштва, утврђена у складу са законом, може се расподелити за повећање 
	основног капитала, резерве или за друге намене, у складу са законом и овом 
	одлуком.

 

VIII. 
	ЗАСТУПАЊЕ ДРУШТВА

 

Члан 13.


Друштво у 
	пословима унутрашњег и спољнотрговинског промета заступа директор Друштва, 
	без ограничења.


Директор 
	може, у оквиру својих овлашћења, дати другом лицу писмено пуномоћје за 
	заступање Друштва.

 

IX. 
	СКУПШТИНА ДРУШТВА

 

Члан 14.


Овлашћења 
	Скупштине Друштва врши Оснивач, преко овлашћених представника. 


 

Члан 15.


Скупштина 
	Друштва одлучује о:


1) доношењу 
	годишњег програма рада и пословања Друштва;


2) избору и 
	разрешењу директора друштва и утврђивању његове зараде;


3) одобравању 
	финансијских извештаја и времену и износу исплате добити члану Друштва;


4) расподели 
	добити;


5) именовању 
	овлашћеног ревизора Друштва и потврђивању његовог налаза и мишљења, 
	утврђивању накнаде или других услова његовог уговора са Друштвом;


6) именовању 
	ликвидационог управника и потврђивању ликвидационог биланса;


7) повећању и 
	смањењу основног капитала Друштва и емисији хартија од вредности;


8) промени 
	делатности;


9) давању и 
	опозивању прокуре и пословног пуномоћја за све огранке Друштва;


10) пријему 
	новог члана и преносу удела на трећа лица када је одобрење Друштва потребно;


11) статусним 
	променама, промени правне форме и престанку Друштва;


12) давању 
	одобрења на правне послове директора и других лица, у складу са чланом 35. 
	Закона о привредним друштвима;


13) стицању, 
	продаји, давању у закуп, залагању или другом располагању имовином велике 
	вредности, у складу са законом којим се уређују привредна друштва;


14) измени 
	оснивачког акта;


15) 
	образовању огранка Друштва;


16) другим 
	питањима, у складу са законом и овом одлуком.


Одлуке из 
	става 1. тач. 1), 2), 7), 8), 11) и 14) овог члана Скупштина Друштва доноси 
	уз сагласност Оснивача.

 

X. 
	ДИРЕКТОР ДРУШТВА

 

Члан 16.


Директора 
	Друштва бира и разрешава Скупштина Друштва.


Директор 
	Друштва се бира на период од четири године.


Директор 
	Друштва заснива радни однос у Друштву на неодређено време. 


 

Члан 17.


Директор 
	Друштва:


1) заступа и 
	води послове Друштва, у складу са законом и овом одлуком;


2) предлаже 
	доношење одлука из делокруга Скупштине Друштва и спроводи одлуке Скупштине 
	Друштва;


3) обавештава 
	Скупштину Друштва о пословању;


4) одлучује о 
	правима, обавезама и одговорностима запослених у Друштву, у складу са 
	законом којим се уређују радни односи;


5) доноси акт 
	о организацији и систематизацији послова и друге акте Друштва;


6) одговара и 
	стара се за законитост рада Друштва;


7) обавља и 
	друге послове, у складу са законом и овом одлуком.

 

XI. АКТИ 
	ДРУШТВА

 

Члан 18.


Акти Друштва 
	су правилници и одлуке којима се на општи начин уређују одређена питања.


Измене и 
	допуне правилника и одлука врше се на начин и по поступку који су одређени 
	за њихово доношење.

 

XII. 
	ЗАШТИТА ЖИВОТНЕ СРЕДИНЕ

 

Члан 19.


Друштво је, 
	при обављању делатности, дужно да се стара о заштити животне средине, у 
	складу са законом и другим прописима.

 

XIII. 
	ПРЕСТАНАК ДРУШТВА

 

Члан 20.


Друштво 
	престаје: 


1) одлуком 
	Скупштине Друштва;


2) статусним 
	променама које воде престанку Друштва; 


3) стечајем 
	или ликвидацијом;


4) ако се 
	правоснажном одлуком утврди да је регистрација Друштва била ништава и одреди 
	брисање Друштва;


5) у другим 
	случајевима предвиђеним законом.

 

XIV. 
	ПРЕЛАЗНЕ И ЗАВРШНЕ ОДРЕДБЕ

 

Члан 21.


Запослени у 
	"Jat-Техника" друштву с ограниченом одговорношћу за одржавање и оправку 
	ваздухоплова, Београд настављају да раде у Друштву, а своја права и обавезе 
	остварују у складу са законом и општим актима Друштва. 

 

Члан 22.


Ради 
	обезбеђења континуитета пословања и ликвидности, Друштво ће наставити да 
	пружа услуге за потребе Јавног предузећа за ваздушни саобраћај "Jat 
	Airways", у складу са одговарајућим уговором. 

 

Члан 23.


До избора 
	директора Друштва, дужност директора обављаће, у својству вршиоца дужности 
	директора Друштва, Будимир Хинић из Београда, Стојана Аралице 13, ЈМБГ 
	0910949710501. 

 

Члан 24.


Ову одлуку 
	објавити у "Службеном гласнику Републике Србије".


	 


	 05 
	број 023-2247/2005-4


У Београду, 
	28. августа 2008. године

Влада


Први 
	потпредседник Владе -


заменик 
	председника Владе,


Ивица Дачић, 
	с.р.