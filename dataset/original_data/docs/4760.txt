Редакцијски пречишћен текст
 
 
 
 
На основу члана 53. став 5. Закона о јавним скијалиштима („Службени гласник РС”, број 46/06), 
Mинистар економије и регионалног развоја и министар омладине и спорта споразумно доносе,
 
 
ПРАВИЛНИК
о начину и програму полагања испита за редара, стицања овлашћења за обављање послова редара на скијалишту и изгледу и начину издавања легитимације редара 
"Службени гласник РС", бр. 
				4 од 28. јануара 2011,
				
56 од 5. јуна 2012, 2 од 9. 
				јануара 2015.
 
 
I. УВОДНА ОДРЕДБА
 
Члан 1.
Овим правилником прописују се начин и програм полагања испита за редара, начин и поступак стицања овлашћења за обављање послова редара на скијалишту (у даљем тексту: редара) и изглед и начин издавања легитимације редара (у даљем тексту: легитимација).
 
II. НАЧИН И ПРОГРАМ ПОЛАГАЊА ИСПИТА ЗА РЕДАРА
 
Члан 2.
Испит за редара полаже се пред комисијом за полагање стручног испита за редара, коју образује министар надлежан за послове туризма (у даљем тексту: министар). 
Комисија за полагање испита за редара (у даљем тексту: комисија) има председника, два члана и секретара, који имају заменике. 
Олимпијски комитет Србије и Спортски савез Србије, предлажу по једног члана комисије.
Административно-стручне послове за комисију обавља секретар.
Председнику, члановима и секретару припада накнада за рад у комисији, чија се висина одређује решењем о образовању комисије. 
 
Члан 3.
Чланови комисије мораjу да имају стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије), односно на основним студијама у трајању од најмање четири године.
Чланови комисије које предлажу Олимпијски комитет Србије и Спортски савез Србије мора да имају лиценцу издату од стране спортске организације која врши стручно оспособљавање у области скијашког спорта, уписане у Регистар спортских организација који води министарство надлежно за послове спорта (у даљем тексту: регистар).
 
Члан 4.
Министарство надлежно за послове туризма (у даљем тексту: министарство) 
				** расписује оглас на који се могу пријавити заинтересована лица за полагање испита за редара. 
Оглас из става 1. овог члана нарочито садржи: предмет огласа, 
				* рокове за подношење пријава, садржину пријаве, доказе који се подносе уз пријаву, износ трошкова полагања испита, број рачуна на који се уплаћује износ трошкова полагања испита и друге податке од значаја за полагање испита за редара. 
 

*Службени гласник 
				РС, број 56/2012

**Службени гласник 
				РС, број 2/2015
 
Члан 5.
Трошкове полагања испита сноси лице које полаже испит за редара на скијалишту (у даљем тексту: кандидат). 
Трошкови из става 1. овог члана плаћају се посебно за полагање предмета Познавање овлашћења и дужности редара на скијалишту и посебно за полагање предмета Познавање скијања, на начин уређен овим правилником.
 
Члан 6.
Писмена пријава за полагање стручног испита за редара на скијалишту садржи:
1) име, очево име и презиме кандидата; 
2) датум и место рођења кандидата; 
2а) јединствени 
				матични број грађана;*
3) врсту школске спреме и смер који је кандидат завршио;
4) фотокопију документа са фотографијом којим се доказује лични идентитет;
5) уверење о здравственој способности за обављање послова редара на скијалишту (посебна здравствена способност);
6) доказ о плаћеним трошковима полагања испита за редара на скијалишту.
 

*Службени гласник 
				РС, број 56/2012
 
Члан 7.
Испит за редара полаже се по програму који обухвата следеће предмете:
1) Познавање овлашћења и дужности редара на скијалишту; 
2) Познавање скијања.
Кандидат који има лиценцу издату од стране спортске организације која врши стручно оспособљавање у области скијашког спорта и која је уписана у регистар, не мора да полаже предмет Познавања скијања.
 
Члан 8.
Предмет Познавање овлашћења и дужности редара на скијалишту обухвата градиво које се односи на познавање закона и подзаконских аката којим се уређују јавна скијалишта а нарочито у вези са:
1) мерама безбедности и редом на скијалишту;
2) дужностима и овлашћењима редара на скијалишту; 
3) правилима о реду на скијалишту (понашање скијаша и других лица на скијалишту);
4) правилима коришћења жичара и ски-лифтова на скијалишту;
5) скијашким несрећама;
6) средствима превоза на скијалишту;
7) садржином, изгледом и местом постављања знакова и сигнализације на скијалишту;
8) коришћењем и радом скијалишта; 
9) престанком рада жичара и ски-лифтова;
10) опомињањем и удаљењем лица са скијалишта;
11) обезбеђивањем опасних места на скијалишту; 
12) основама овлашћења и одговорности туристичке инспекције на скијалишту.
 
Члан 9. 
Предмет Познавање овлашћења и дужности редара на скијалишту полаже се писмено и усмено.
Усмени део испита се полаже након положеног писменог дела. 
Брисани су ранији 
				ст. 3. и 4. (види члан 2. Правилника - 2/2015-30)
 
Члан 10.
Предмет Познавање скијања може да полаже кандидат, који је претходно положио испит из предмета Познавање овлашћења и дужности редара на скијалишту. 
 
Члан 11.
Програм познавања скијања обухвата следеће градиво: 
1) познавање и руковање опремом за скијање;
3) познавање облика и техника скијања (алпско скијање, сноубординг, телемарк);
4) познавање уређења и припремања ски – стаза;
Брисана је ранија 
				тачка 5) (види члан 3. Правилника - 56/2012-20).
 
Члан 12. 
Предмет Познавање скијања 
				* обухвата проверу умешности у скијању кандидата, по критеријумима одређеним важећим програмом надлежног спортског савеза 
				*.
 

*Службени гласник 
				РС, број 56/2012
 
Члан 13. 
Полагање испита из предмета Познавање скијања се врши на скијалишту на територији Републике Србије, у месту и у време које одреди комисија.
 
Члан 14.
Успех кандидата 
				на стручном испиту за сваки предмет и коначан успех оцењује се 
				оценом ,,положио” или ,,није положио”.*
Брисан је ранији 
				став 2. (види члан 5. Правилника - 56/2012-20)
Коначан успех кандидата на стручном испиту утврђује комисија. 
Ако кандидат не положи предмет Познавање скијања, сматра се да није положио испит.
 

*Службени гласник 
				РС, број 56/2012
 
Члан 15.
Започето полагање стручног испита може се одложити ако је кандидат због болести или других оправданих разлога био спречен да настави полагање стручног испита.
Комисија доноси одлуку о одлагању стручног испита. 
Одлагање испита не може бити дуже од три месеца.
 
Члан 16.
О полагању испита води се записник у који се уносе подаци о саставу комисије, кандидату, садржини полагања испита и добијеној оцени кандидата. 
Записник потписују председник, чланови комисија и секретар. 
 
III. СТИЦАЊЕ ОВЛАШЋЕЊА ЗА ОБАВЉАЊЕ ПОСЛОВА РЕДАРА НА СКИЈАЛИШТУ
 
Члан 17.
На основу записника о полагању испита за редара, кандидату се издаје уверење о положеном испиту. 
Уверење из става 1. овог члана садржи: 
1) назив министарства које издаје уверење; 
2) пропис на основу кога се издаје уверење; 
3) име, презиме, датум и место рођења кандидата; 
3а) датум 
				положеног испита*
4) број, датум и 
				место издавања уверења.*
 

*Службени гласник 
				РС, број 56/2012
 
Члан 18.
Уверење о положеном испиту за редара министарство издаје на захтев кандидата.
Издавањем уверења о положеном испиту, кандидат стиче овлашћење за обављање послова редара.
 
IV. ИЗГЛЕД И НАЧИН ИЗДАВАЊА ЛЕГИТИМАЦИЈЕ РЕДАРА 
 
Члан 19.
Образац легитимације је правоугаоног облика, величине 71 x 101 mm, израђен је од 
				ПВЦ материјала са заштитним слојем ламината*, чија је предња страна и полеђина у основи светлосиве боје, прекривене комбинацијом више нијанси плаве боје.
 

*Службени гласник 
				РС, број 56/2012
 
Члан 20.
Предња страна легитимације садржи: 
1) у горњем делу, у средини, Мали грб Републике Србије;
2) испод Малог грба, на средини, текст – ,,РЕПУБЛИКА СРБИЈА”, испод њега: линију на којој се уписује назив министарства надлежног за послове туризма, испод ње текст: „ЛЕГИТИМАЦИЈА”, испод њега текст: „РЕДАРА НА СКИЈАЛИШТУ”, испод њега текст: ,,Indentity card of ski resort attendant”;
3) испод текста из тачке 2) овог члана, са леве стране је: линија за исписивање имена, испод ње текст: „Име/First Name:”, испод њега: линија за исписивање презимена, испод ње текст: „Презиме/Last Name”, испод њега: линија за потпис овлашћеног лица, испод ње текст: ,,Овлашћено лице”;
4) испод текста из тачке 2) овог члана, са десне стране, налази се место за фотографију формата 25 х 35mm, преко које се у доњем левом углу утискује печат министарства. 
Полеђина легитимације редара садржи:
1) у горњем делу, у средини текст: „ОВЛАШЋЕЊА РЕДАРА НА СКИЈАЛИШТУ”;
2) испод текста „ОВЛАШЋЕЊА РЕДАРА НА СКИЈАЛИШТУ” одштампан је текст следеће садржине:„Редар је у вршењу својих дужности, овлашћен да одржава ред на скијалишту у складу са чланом 54. Закона о јавним скијалиштима („Службени гласник РС”, број 46/06).”, испод њега текст: ,,Број легитимације/Licence number” и у продужетку линија за исписивање броја легитимације; 
3) на левој страни испод текста ,,Број легитимације/Licence number”, је линија за исписивање датума издавања и текст: ,,Датум издавања”;
4) на десној страни је линија за исписивање места издавања и текст: ,,Место издавања”. 
 
Члан 21.
Легитимацију редара издаје министарство, 
				* у циљу доказивања својства овлашћеног лица за обављање послова редара на скијалишту. 
 

*Службени гласник 
				РС, број 2/2015
 
Члан 22.
Захтев за издавање легитимације редара садржи:
1) име, очево име и презиме подносиоца захтева; 
2) датум и место рођења подносиоца захтева; 
3) уверење о положеном испиту за за обављање послова редара на скијалишту;
4) брисана је (види 
				члан 4. Правилника - 2/2015-30)
 
Члан 23.*
Издата 
				легитимација престаје да важи ако легитимација буде изгубљена 
				или оштећена тако да се не може користити, или на други начин 
				постане неупотребљива.*
Евиденцију о 
				издатим, замењеним и неважећим легитимацијама редара води 
				министарство.*
 

*Службени гласник 
				РС, број 2/2015
 
Члан 24.
Легитимација редара се издаје на Обрасцу 1 – Образац легитимације редара на скијалишту, који је одштампан уз овај правилник и чини његов саставни део.
 
Члан 25.

				Брисан је  (види члан 8. Правилника - 56/2012-20)
 
Члан 26.
За припрему полагања испита за редара на скијалишту користе се следећи правни извори:
1) Закон о 
				туризму („Службени гласник РС”, бр. 36/09, 88/10, 99/11 – др. 
				закон и 93/12);*
2) Закон о јавним скијалиштима (,,Службени гласник РС”, број 46/06).
 

*Службени гласник 
				РС, број 2/2015
Члан 27.
Овај правилник ступа на снагу осмог дана од дана објављивања у ,,Службеном гласнику Републике Србије”.
 
 
Број 300-110-00-00110/2009-16 
У Београду, 28. децембра 2010. године 
Министар,
Млађан Динкић, с.р.
Број 110-00-00011/2009-02
У Београду, 28. децембра 2010. године
Министар,
Снежана Самарџић-Марковић, с.р.
 
 
Образац 1.
ОБРАЗАЦ ЛЕГИТИМАЦИЈЕ РЕДАРА НА СКИЈАЛИШТУ