ЗАКОН

о давању контрагаранције
Републике Србије Србији и Црној Гори по зајму Европске инвестиционе банке (Пројекат
свеобухватне рехабилитације инфраструктуре контроле летења – Србија и Црна Гора)


"Службени гласник
РС", број

115 од 

27. децембра 2005. 


 

 

Контрагаранција Републике
Србије

 

Члан 1.

Република Србија преузима обавезу да као контрагарант измири
обавезе Србије и Црне Горе, као гаранта, у делу који се односи на Републику Србију,
у износу од 31.280.000,00 евра, по основу Финансијског уговора између Европске инвестиционе
банке, као зајмодавца и Агенције за контролу летења Србије и Црне Горе д.о.о., као
зајмопримца, закљученог 10. јуна 2005. године.

 

Обавеза Републике Србије


 

Члан 2.

Контрагаранција из члана 1. овог закона даје се Србији и
Црној Гори, на име обавезе из Српског споразума о пружању подршке пројекту између
Европске инвестиционе банке и Републике Србије, закљученог у складу са Финансијским
уговором између Европске инвестиционе банке, као зајмодавца и Агенције за контролу
летења Србије и Црне Горе д.о.о., као зајмопримца, закљученог 10. јуна 2005. године.

 

Обавезе Зајмопримца

 

Члан 3.

Средства за отплату зајма по основу Финансијског уговора
из члана 1. овог закона, обезбедиће Агенција за контролу летења Србије и Црне Горе
д.о.о. (у даљем тексту: Зајмопримац).

Зајмопримац је дужан да средства за отплату зајма обезбеђује
према плану отплате за сва повучена средства, у износу који укључује доспелу главницу,
обрачунату камату на повучена средства, трошкове за неповучена средства и остале
трошкове. 

Зајмопримац ће обезбеђивати средства за отплату зајма из
сопствених прихода уплатом доспелих обавеза на рачун отворен искључиво за намену
отплате зајма, код банке одговарајуће за Европску инвестициону банку.

 

Регресно право

 

Члан 4.

Ако по основу издате контрагаранције, Република Србија изврши
обавезу уместо Зајмопримца, има право на повраћај главнице, камате и пратећих трошкова
који настану због неизвршења, односно неблаговременог извршења обавезе, до висине
износа измирене обавезе, као и право да од Зајмопримца наплати обрачунату законску
камату.

Право на повраћај средстава из става 1. овог члана Република
Србија ће остварити тако што ће иницирати наплату са рачуна Зајмопримца на основу
овлашћења добијеног од Зајмопримца или других инструмената обезбеђења, у складу
са прописима којима се уређује платни промет.

 

Ступање на снагу

 

Члан 5.

Овај
закон ступа на снагу осмог дана од дана објављивања у „Службеном гласнику Републике
Србије”.