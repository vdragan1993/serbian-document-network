На основу члана 68. став 15. Закона о туризму („Службени гласник РС”, бр. 36/09 и 88/10) и члана 42. став 1. Закона о Влади („Службени гласник РС” бр. 55/05, 71/05 – исправка, 101/07 , 65/08 и 16/11), 
	
Влада доноси
 
УРЕДБУ
о висини и врсти трошкова у поступку разврставања угоститељских објеката у категорије, у зависности од њихове врсте, подврсте и величине


	"Службени гласник РС", број 69 од 19. септембра 2011.
 
Члан 1.
Овом уредбом прописујe се висина и врста накнаде трошкова поступка разврставања угоститељских објеката у категорије у зависности од њихове врсте, подврсте и величине.
Члан 2.
Износ накнаде трошкова поступка разврставање угоститељских објеката у категорије по појединачним врстама, подврстама и величини објекта:
1) за хотеле преко 200 лежаја;
(1) гарни хотеле, 
(2) апарт хотеле,
(3) мотеле, 
(4) пансионе,
(5) туристичка насеља; 45.000,00 динара;
2) за хотеле од 100 до 200 лежаја;
(1) гарни хотеле, 
(2) апарт хотеле, 
(3) мотеле,
(4) пансионе,
(5) туристичка насеља 35.000,00 динара;
3) за хотеле од 50 до 100 лежаја;
(1) гарни хотеле, 
(2) апарт хотеле, 
(3) мотеле,
(4) пансионе,
(5) туристичка насеља; 25.000,00 динара;
4) за хотеле до 50 лежаја;
(1) гарни хотеле, 
(2) апарт хотеле, 
(3) мотеле,
(4) пансионе,
(5) туристичка насеља; 15.000,00 динарa;
5) за кампове;
(1) преко 60 камп парцела, 35.000,00 динара,
(2) од 30 до 60 камп парцела, 25.000,00 динара,
(3) од 15 до 30 камп парцела; 12.500,00 динара;
(6) за марине;
(1) преко 200 везова, 35.000,00 динара,
(2) од 100 до 200 везова, 25.000,00 динара,
(3) од 50 до 100 везова. 12.500,00 динара.
Члан 3.
Износ накнаде трошкова поступка разврставања у категорије угоститељског објекта врсте ловачка вила износи 12.000,00 динара, по објекту.
Члан 4.
Износ накнаде трошкова поступка разврставања хотела по посебним стандардима за специјализацију хотела (пословни хотел, конгресни хотел, породични хотел, спортски хотел и spa-wellness хотел) износи 10.000,00 динара. 
	
Члан 5.
Приликом подношења захтева за поновно одређивање категорије, након истека важења решења о разврставању угоститељског објекта, угоститељ плаћа 50 % износа накнаде трошкова из чл. 1, 2, 3. и 4. ове уредбе.
Члан 6.
Приликом подношења захтева за разврставање у категорије угоститељског објекта врсте кућа, апартман, соба и сеоско туристичко домаћинство не плаћа се накнада трошкова поступка разврставања коју, као поверени посао, врши јединица локалне самоуправе.
На поступак из става 1. овог члана примењиваће се одредбе Закона о републичким административним таксама.
Члан 7.
Ова уредба ступа на снагу наредног дана од дана објављивања у „Службеном гласнику Републике Србије”.
 
05 број 110-6739/2011-1 
	
У Београду, 16. септембра 2011. године

Влада
Председник,
др 
	Мирко Цветковић, с.р.