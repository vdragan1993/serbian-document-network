На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси 
 
ОДЛУКУ
о образовању Радне групе за прикупљање података о имовини на територији бивших република СФРЈ 
	

"Службени гласник РС", број 20 од 16. марта 
	2012.
 
1. Образује се Радна група за прикупљање података о имовини на територији бивших република СФРЈ (у даљем тексту: Радна група).
2. Задатак Радне групе је да прикупља податке о имовини Републике Србије, аутономне покрајине, јединица локалне самоуправе, као и правних лица на територији бивших република СФРЈ и иницира доношење стратегије управљања том имовином.
3. У Радну групу именују се:
1) за руководиоца:
– Радмила Јагодић, помоћник министра финансија;
2) за чланове:
– Бранка Радовић Јанковић, специјални саветник директора Агенције за приватизацију;
– Млађан Ђорђевић, саветник у кабинету председника Републике;
– Јадранка Савић, руководилац Групе за јавне набавке у Министарству правде; 
	
– Нада Вуковић Ракић, помоћник директора Републичке дирекције за имовину Републике Србије;
– Зоран Јовановић, помоћник секретара Министарства спољних послова.
4. Радна група може, ради обављања послова из тачке 2. ове одлуке да ангажује стручне институције и истакнуте стручњаке.
5. Радна група може, од државних органа, јавних предузећа и других организација да тражи податке, документа и извештаје који су од значаја за делокруг Радне групе.
6. Административно-техничке послове за потребе Радне групе обавља Министарство финансија.
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 119-1736/2012
У Београду, 9. марта 2012. године

Влада
Председник,
др 
	Мирко Цветковић, с.р.