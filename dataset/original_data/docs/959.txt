Редакцијски пречишћен текст
 
 
На основу члана 12. став 2. тачка 24) Закона о одбрани („Службени гласник РС”, бр. 116/07, 88/09 и 88/09 – др. закон ) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), 

Влада доноси 
 

ОДЛУКУ

о броју и распореду изасланстава одбране Републике Србије у иностранству 


"Службени гласник РС", бр. 84 од 12. новембра 2010,
111 од 22. новембра 2012,
8 од 25. јануара 2013, 50 од 7. 
јуна 2013, 101 од 20. новембра 2013, 28 од 12. марта 
2014.
 
 
1. Овом одлуком одређује се број и распоред изасланстава одбране Републике Србије у иностранству на основу којег се одлучује о њиховом образовању и укидању.
 
2. Изасланства одбране Републике Србије могу се образовати у следећим државама: Република Албанија, Република Аустрија, Краљевина Белгија, Босна и Херцеговина, Република Бугарска, Уједињено Краљевство Велике Британије и Северне Ирске, Република Грчка, Арапска Република Египат, Држава Израел, Република Индија, Република Ирак, Исламска Република Иран, Република Италија, Јужноафричка Република, Народна Република Кина, Велика Социјалистичка Народна Арапска Либијска Џамахирија, Република Мађарска, Република Македонија, Савезна Република Немачка, Краљевина Норвешка, 

Република Пољска,****
Румунија, Руска Федерација, Сједињене Америчке Државе, Република Турска, Украјина, Република Француска, Република Хрватска, Чешка Република, Краљевина Шпанија, Народна Демократска Република Алжир, Краљевина Холандија,
Република Индонезија*,
Федеративна Република Бразил, Република Ангола, Кувајт**,
Уједињени Арапски Емирати,*** 
Република Азербејџан** и Република Португал.
 

*Службени 
гласник РС, број 111/2012

**Службени 
гласник РС, број 8/2013


***Службени гласник РС, број 50/2013

****Службени 
гласник РС, број 28/2014
 
3. У државама у којима није образовано изасланство одбране Републике Србије, изасланик одбране може се акредитовати на нерезиденцијалној основи.
Изасланици одбране акредитују се на нерезиденцијалној основи у следећим државама: Република Белорусија, Краљевина Данска, Канада, Република Молдавија, 
** Словачка Република, Република Словенија, Република Финска, Црна Гора,


Република Аргентина, Република Чиле, Република Перу, Савезна Република Нигерија, 
Република Казахстан* и Краљевина Шведска.
 
*Службени 
гласник РС, број 101/2013

**Службени гласник 
РС, број 28/2014
 
4. Изасланство одбране Републике Србије образује се при сталној дипломатској мисији Републике Србије у држави пријема.
Права и обавезе Министарства одбране и Министарства спољних послова уређују се посебним споразумом између два министарства, у складу са законом.
Организацију рада, начин финансирања и активности у изасланству одбране Републике Србије, уређује министар одбранe, у складу са законом.
 
5. Изасланства одбране из тачке 2. ове одлуке, која до ступања на снагу ове одлуке нису образована, образоваће се према динамици коју утврди министар одбране.
 
6. Акредитовање изасланика одбране на нерезиденцијалној основи у државама из тачке 3. став 2. ове одлуке, које до ступања на снагу ове одлуке није извршено, извршиће се према динамици коју утврди министар одбране.
 
7. Изасланства одбране Републике Србије могу привремено обуставити рад, односно бити укинута због прекида дипломатских односа, угрожавања безбедности припадника изасланства одбране и чланова њихових породица и смањивања интереса за сарадњом у области одбране и војне сарадње са државом пријема.
Одлуку о привременој обустави рада, односно укидању изасланства одбране Републике Србије доноси министар одбране, у складу са законом.
 
8. Ступањем на снагу ове одлуке престаје да важи Одлука о броју и распореду изасланстава одбране Републике Србије („Службени гласник РС”, број 74/09).
 
9. Ова одлука ступа на снагу осмог дана од дана објављивања у „Службеном гласнику Републике Србије”.
 
 

05 број 018-8106/2010

У Београду, 4. новембра 2010. године

Влада

Први потпредседник Владе –

заменик председника Владе,

Ивица Дачић, с.р.