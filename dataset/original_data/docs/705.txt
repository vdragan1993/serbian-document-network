Редакцијски пречишћен текст

ЗАКОН


о регистру просторних јединица

"Службени гласник
СРС", број 19 од 13. 

маја 1989, 
"Службени гласник РС", бр. 53 од 16. јула 1993 
- др. закон, 67 од 30. 
августа 1993 - др. закон, 48 од 20. 
јула 1994 - др. закон

 

 

Члан 1.

Овим законом утврђују се просторне јединице које обухвата уређена аутоматизована евиденција просторних јединица (регистар просторних јединица), увођење и вођење регистра просторних јединица ради евидентирања, прикупљања и обраде статистичких и других података од интереса за Републику, као и обавезе органа, организација и заједница које проистичу из увођења и вођења овог регистра.

 

Члан 2.

У регистру просторних јединица воде се следеће просторне јединице: статистички круг, насеље, град, катастарска општина, месна заједница, општина, заједница општина, међуопштинска регионална заједница, градска заједница, град Београд, аутономна покрајина, република, пригранично подручје, национални парк, кастарски срез, подручје са специфичним загађењем и подручје од заједничког интереса за Републику као целину одређено законом, односно просторним планом и слободна царинска зона, чије се границе, по правилу, одређују границама одговарајућих статистичких кругова.

 

Члан 3.

Евиденција просторних јединица за сваку просторну јединицу садржи следеће податке:

1. назив, врсту и матични број (шифру);

2. приказ граница и избор података;

3. податке о просторној јединици са којом се повезује;

4. врсту промене, избор и датум промене.

Органи, организације и заједнице које, у складу са посебним прописом, воде евиденцију о просторним јединицама из члана 2. овог закона, дужни су да обезбеде да евиденције садрже податке утврђене у ставу 1. овог члана.

Надлежни органи, организације и заједнице које воде евиденцију о подацима из става 1. овог члана, дужни су да Републичком заводу за статистику текуће достављају податке за увођење и ажурно вођење регистра просторних јединица.

Надлежни органи, организације и заједнице са територије града Београда, податке из става 1. овог члана дужни су да достављају градском органу надлежном за послове статистике, који наведене податке доставља Републичком заводу за статистику.

Податке из става 1. овог члана за територију социјалистичке аутономне покрајине, Републичком заводу за статистику текуће доставља орган надлежан за вођење регистра просторних јединица аутономне покрајине.

Органи из ст. 3. до 5. овог члана дужни су да достављају тачне и потпуне податке из става 1. овог члана и да омогуће проверавање достављених података органима надлежним за послове статистике.

 

Члан 4.

Регистар просторних јединица води Републички завод за статистику.

 

Члан 5.

Границе, промене граница, називи и матични бројеви свих просторних јединица, уносе се на топографске карте размере 1:25.000 или крупније размере, геодетске планове, авионске снимке или фото-карте у размери 1:10.000 или крупније размере.

За извршење обавеза из става 1. овог члана које се односе на статистички круг, насеље, град, катастарску општину, месну заједницу, општину и град Београд, одговорни су општински, односно градски органи надлежни за геодетске послове.

За извршење обавеза из става 1. овог члана које се односе на просторне јединице из члана 2. овог закона, осим просторних јединица наведених у ставу 2. овог члана, одговорна је Републичка геодетска управа.

Органима надлежним за геодетске послове из ст. 2. и 3. овог члана, одговарајућу стручну помоћ у формирању докумената који служе за извршавање задатака из става 1. овог члана, пружа Републички завод за статистику.

Надлежни органи у аутономних покрајинама извршавају обавезе из става 1. овог члана за територије аутономних покрајина.

 

Члан 6.

Општински, односно градски орган управе надлежан за послове одређивања назива и обележавања улица, тргова и зграда, дужан је да води списак (регистар) улица по насељима и да одређује, уз стручну помоћ органа надлежног за послове статистике, припадност улица и кућних бројева статистичком кругу и месној заједници.

 

Члан 7.

Подаци регистра просторних јединица утврђени овим законом су јавни и сваком доступни, осим података који представљају државну, војну, службену или пословну тајну.

 

Члан 8.

Директор Републичког завода за статистику прописаће:

1. начин достављања података о просторним јединицама и одређивања шифара;

2. садржину образаца и датотека;

3. методологију за вођење евиденције, прикупљање, обраду и коришћење података о просторним јединицама утврђених овим законом.

 

Члан 9.

Новчаном казном 
до 10.000 нових динара* казниће се за прекршај орган, организација и заједница, ако текуће не доставља податке о просторним јединицама или достави нетачне, односно непотпуне податке или онемогући проверавање достављених података (члан 3. ст. 3–6. овог закона).

За прекршај из става 1. овог члана, казниће се новчаном казном 
до 1.000 нових динара* и одговорно лице у органу, организацији и заједници.

 

*Службени гласник РС, број 48/1994

 

Члан 10.

Увођење регистра просторних јединица обавиће се до 1. јануара 1990. године.

 

Члан 11.

Одредбе овог закона јединствено се примењују на целој територији Социјалистичке Републике Србије, на основу Амандмана ХХХIII тачка 10. на Устав Социјалистичке Републике Србије.

 

Члан 12.

Овај закон ступа на снагу осмог дана од дана објављивања у „Службеном гласнику Социјалистичке Републике Србије”.