На основу члана 163. став 3. Закона о државној припадности и упису пловила („Службени гласник РС”, бр. 10/13 и 18/15), члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Министар грађевинарства, саобраћаја и инфраструктуре доноси
 
ПРАВИЛНИК
о обрасцу уписника чамаца и плутајућих објеката и помоћних књига
"Службени гласник РС", број 29 од 18. марта 
				2016.
 
Члан 1.
Овим правилником прописује се образац уписника чамаца и плутајућих објеката, као и обрасци помоћних књига.
Члан 2.
Уписник чамаца, односно плутајућих објеката је књига у тврдом повезу, формата 296 х 210 mm, чији су улошци нумерисани редним бројевима.
Изглед обрасца уписника чамаца дат је на Обрасцу број 1. који је одштампан уз овај правилник и чини његов саставни део. 
Изглед обрасца уписника плутајућих објеката дат је на Обрасцу број 2. који је одштампан уз овај правилник и чини његов саставни део. 
Члан 3.
Именик власника чамаца, односно плутајућих објеката је књига у тврдом повезу, формата 296 х 210 mm.
Изглед обрасца именика дат је на Обрасцу број 3. који је одштампан уз овај правилник и чини његов саставни део.
Члан 4.
Даном ступања на снагу овог правилника престају да важе одредбе Правилника о уписнику и пловидбеној дозволи чамаца и пловећих постројења („Службени гласник РС”, број 111/07) које се односе на уписнике чамаца и пловећих постројења.
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. септембра 2016. године.
 
Број 110-00-00026/2016-06 
У Београду, 9. марта 2016. године
Министар,
проф. др Зорана Михајловић, с.р.
 
 
Прилози
Образац број 1. - 
				Уписник чамаца
Образац број 2. - 
				Уписник плутајућих објеката
Образац број 3. - 
				Именик власника чамаца и плутајућих објеката