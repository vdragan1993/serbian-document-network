На основу члана 17. став 1. и члана 33. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14) и члана 22. Пословника Владе („Службени гласник PC”, бр. 61/06 − пречишћен текст, 69/08, 88/09, 33/10, 69/10, 20/11, 37/11, 30/13 и 76/14),
Влада доноси
 
ОДЛУКУ
о образовању Радне групе за обнову и унапређење објеката јавне намене у јавној својини у области образовања, здравства и социјалне заштите 
"Службени гласник РС", број 36 од 8. априла 
				2016.
 
1. Образује се Радна група за обнову и унапређење објеката јавне намене у јавној својини у области образовања, здравства и социјалне заштите (у даљем тексту: Радна група). 
2. Задатак Радне групе је да разматра предлоге пројеката обнове и унапређења објеката јавне намене у јавној својини у области образовања, здравства и социјалне заштите, даје мишљење и стручно образложење о оправданости пројеката обнове и унапређења објеката јавне намене у јавној својини, имајући у виду економску оправданост пројекта, стање објекта односно степен оштећења, хитност радова, број корисника објекта јавне намене, степен спремности пројеката за реализацију, равномерну територијалну заступљеност oбјеката и степен развијености јединице локалне самоуправе и да, полазећи од стручног образложења, предлaже Влади листе пројекaта за обнову и унапређење објеката јавне намене у јавној својини у области образовања, здравства и социјалне заштите. 
3. У Радну групу именују сe:
1) за председника:
– Зоран Диздаревић, Kанцеларија за управљање јавним улагањима;
2) за чланове:
(1) Министарство финансија:
– Иван Првуловић, члан,
(2) Министарство грађевинарства, саобраћаја и инфраструктуре:
– Душанка Дедић Тодоровић, члан,
(3) Канцеларија за управљање јавним улагањима:
– Лука Штерић, члан,
– Виолета Сретеновић, члан,
(4) Министарство за рад, запошљавање, борачка и социјална питања: 
– Сањин Пејчиновић, члан,
(5) Министарство здравља:
– Мира Вучевић, члан,
(6) Министарство државне управе и локалне самоуправе:
– Ана Рељић, члан,
(7) Министарство просвете, науке и технолошког развоја:
– Љубиша Антонијевић, члан,
(8) Министарство рударства и енергетике
– Тања Стојановић, члан,
– Александар Пуљевић, члан,
(9) Канцеларија за европске интеграције:
– Стефана Лилић, члан,
(10) Стална конференција градова и општина:
– Недељко Ђурић, члан,
– Владимир Зафировић, члан,
– Миодраг Глушчевић, члан.
4. Рок за извршење задатка Радне групе је 12 месеци од дана доношења ове одлуке. 
5. Радна група може тражити од ресорних министарстава и јединица локалне самоуправе потребне податке, обавештења и извештаје.
6. Радна група може да ангажује стручњаке за област на коју се односи задатак Радне групе. Састанцима Радне групе могу, по позиву, присуствовати и представници других органа. 
7. Стручне и административно-техничке послове за потребе Радне групе обавља Канцеларија за управљање јавним улагањима. 
8. Овa одлукa ступа на снагу наредног дана од дана објављивања у „Службеном гласнику Рeпублике Србије”. 
 
05 број 02-3815/2016
У Београду, 8. априла 2016. године
Влада
Председник,
Александар Вучић, с.р.