Редакцијски пречишћен текст
 

 

На основу 
	члана 135. ст. 3. и 7. Закона о поморској и унутрашњој пловидби („Службени 
	лист СРЈ“, бр. 12/98 и 44/99), а ради извршавања Међународне конвенције о 
	стандардима за обуку, издавање уверења и вршењу бродске страже („Службени 
	лист СФРЈ“, бр.3/84), савезни министар за саобраћај прописује

 

ПРАВИЛНИК

о овлашћењима о 
	оспособљености чланова посаде поморских бродова трговачке морнарице 
Савезне
	Републике
	Југославије 
	и условима за њихово стицање

„Службени лист СРЈ”, бр. 
	67 од 12. 
новембра 
	1999, 71 од 22. 
децембра 
	2000, 
	„Службени гласник РС“, број 16 од 12. фебруара 2014 – 
	др. уредба

 

 

НАПОМЕНА 
	ИЗДАВАЧА: Правилник је престао да важи даном ступања на снагу Уредбе о 
	звањима, условима за стицање звања и овлашћења чланова посаде поморских 
	бродова („Службени гласник РС“, број 16/2014), односно 20. фебруара 2014. 
	године, осим одредаба 
	члана 14. став 1. алинеја друга и став 3, члана 35, чл. 55, 56, 57, члана 
	58. ст. 1, 3. и 4, чл. 59–66, члана 67. ст. 1, 3. и 4, члана 68. став 1. и 
	чл. 69, 70, 79, 80, 81, 82, 83, 86. и 87. којима се уређују услови за 
	стицање овлашћења о оспособљености за водитеља јахте, испити и издавање 
	овлашћења за водитеља јахте, као и услови за спровођење обуке за стицање 
	овлашћења о оспособљености за водитеља јахте (види члан 
	150. Уредбе – 16/2014-1)

 

Чл. 
	1. 
	до 13.


	Престали су да важе (види члан 150. Уредбе – 16/2014-1)

 

Члан 14.

Поред овлашћења из чл. 
	11, 12. и 13. овог правилника, поморци могу стећи и следећа овлашћења:

– 
престала 
	је да важи ранија алинеја прва (види члан 150. Уредбе – 16/2014-1)

– водитељ јахте;

– 
престала 
	је да важи ранија алинеја трећа (види члан 150. Уредбе – 16/2014-1)

– 
престала 
	је да важи ранија алинеја четврта (види члан 150. Уредбе – 16/2014-1)

Престао 
	је да важи ранији став 2. (види члан 150. Уредбе – 16/2014-1)

На основу овлашћења из 
	става 1. алинеја друга овог члана може се обављати бродска делатност: 
	пловидба.

Престали 
	су да важе ранији ст. 4. и 5. (види члан 150. Уредбе – 16/2014-1)

 

Чл.
	15. 
	до 34.


	Престали су да важе (види члан 150. Уредбе – 16/2014-1)

 

Члан 35.

Овлашћење о 
	оспособљености за водитеља јахте стиче поморац који:

– има најмање 18 година 
	живота;

– је завршио обуку по 
	програму датом у Прилогу Д;

– има најмање 12 месеци 
	пловидбеног стажа на броду или 3 године пловидбеног искуства као водитељ 
	чамца;

– испуњава прописане 
	здравствене услуге, посебно у погледу вида и слуха;

– је положио испит за 
	стицање таквог овлашћења по програму датом у Прилогу Ц.

Поморац који је стекао 
	овлашћење из става 1. овог члана има право да заповеда јахтом од 100 ВТ.

Овлашћење из става 1. 
	овог члана издаје се на неограничено време.

 

Чл. 
	36. 
	до 54.


	Престали су да важе (види члан 150. Уредбе – 16/2014-1)

 

Члан 55.

Поморац подноси лучкој 
	капетанији захтев за полагање испита за стицање овлашћења о оспособљености и 
	посебној оспособљености.

Уз захтев за полагање 
	испита из става 1. овог члана прилаже се приправнички дневник из члана 39. 
	овог правилника као и докази о:*

1) идентитету и годинама 
	старости;

2) стручној спреми, 
	завршеној обуци или посебној обуци прописаној за стицање одређеног 
	овлашћења;

3) одговарајућем 
	пловидбеном стажу.

Ако лучка капетанија 
	утврди да су испуњени прописани услови, донеће закључак о упућивању на испит 
	подносиоца захтева, времену и месту полагања испита.

 

*Службени лист СРЈ, број 
	71/2000

  

Члан 56.

Испите за стицање 
	овлашћења о оспособљености и посебној оспособљености подносиоци захтева 
	полажу пред испитним комисијама.

Председник испитне 
	комисије је лучки капетан, а његов заменик – инспектор безбедности пловидбе.

Чланови испитних 
	комисија, испитивачи и њихови заменици именују се на четири године, на 
	предлог председника комисије.

Лучки капетан, уз 
	предлог за именовање чланова испитних комисија, испитивача и њихових 
	заменика, подноси и доказе да су испуњени услови из члана 57. овог 
	правилника.
 

Члан 57.

Члан испитне комисије и 
	испитивач мора:

- имати најмање стручну 
	спрему, завршену обуку, односно посебну обуку која је потребна кандидату за 
	полагање испита;

- имати искуство у раду 
	у испитним комисијама;

- завршену посебну обуку 
	по програму датом у Прилогу Д.

Искуство из става 1. 
	алинеја друга овог члана има лице које је у својству заменика учествовало у 
	раду испитне комисије за најмање петнаест кандидата.
 

Члан 58.

Испитну комисију за 
	сваки поједини испит чине председник и два члана.

Престао 
	је да важи ранији став 2. (види члан 150. Уредбе – 16/2014-1)

Чланови испитне комисије 
	истовремено су и испитивачи из појединих предмета.

Ако је број предмета 
	већи од броја чланова испитне комисије, председник те комисије ће одредити 
	одговарајући број испитивача.
 

Члан 59.

Испити за стицање 
	овлашћења о оспособљености код којих програм и начин провере оспособљености 
	захтева посебну техничку опрему или помагала одржавају се у просторијама 
	овлашћене поморске школске установе, односно центра за обуку.
 

Члан 60.

Рокови за полагање 
	испита за стицање овлашћења о оспособљености могу бити редовни и ванредни.

Редовне рокове за 
	полагање испита утврђује лучки капетан за сваку календарску годину.

Ванредне рокове за 
	полагање испита може одредити лучки капетан на захтев бродарског предузећа 
	или најмање пет кандидата.
 

Члан 61.

Испит за стицање 
	одређеног овлашћења о оспособљености и начин полагања тог испита утврђује се 
	програмом датим у Прилогу Ц.

Део испита који је у 
	програму из става 1. овог члана означен као практични одржава се на 
	опремљеном броду који одреди председник комисије, а изузетно се може одржати 
	у одговарајуће опремљеним просторијама с наменским уређајима и на 
	симулатору.
 

Члан 62.

Оцена успеха кандидата 
	из сваког предмета на испиту је “задовољио” или “није задовољио”, а оцена 
	целокупног испита је “положио” или “није положио”.
 

Члан 63.

За кандидата који 
	одустане од започетог полагања испита или поправног дела испита сматра се да 
	испит није положио.

Кандидат који није 
	показао довољан успех из писменог дела испита нема право да полаже усмени 
	испит из тог предмета.
 

Члан 64.

По завршетку испитивања 
	испитна комисија утврђује оцену из сваког предмета и коначну оцену и издаје 
	потврду о успеху на испиту, коју потписују председник и секретар испитне 
	комисије.

Ако се кандидат упућује 
	на поправни испит, потврда садржи и место и време полагања поправног испита.
 

Члан 65.

О полагању испита води 
	се записник, у који се уносе имена чланова испитне комисије, назив предмета, 
	успех из сваког предмета и коначна оцена.

Записник о полагању 
	испита води секретар, а потписују га председник и секретар испитне комисије.
 

Члан 66.

Кандидат има право да 
	уложи писмени приговор на одлуку испитне комисије најкасније у року од три 
	дана од дана одржавања испита.

Председник испитне 
	комисије образује без одлагања посебну комисију која спроводи поправни испит 
	најкасније у року од три дана од дана подношења приговора.
 

Члан 67.

Поправни испит за 
	стицање овлашћења из чл. 15. до 37. овог правилника може се полагати из 
	највише два предмета, и то најраније тридесет дана од дана полагања испита.

Престао 
	је да важи ранији став 2. (види члан 150. Уредбе – 16/2014-1)

Поправни испит се полаже 
	пред истом испитном комисијом.

Ако кандидат из најмање 
	једног предмета “није задовољио”, сматра се да није положио поправни испит.
 

Члан 68.

Кандидат који не положи 
	испит за стицање овлашћења о оспособљености из чл. 15. до 30. и чл. 33. до 
	37. овог правилника може поново полагати испит најраније по истеку три 
	месеца од дана полагања испита, али не касније од годину дана.

Престао 
	је да важи ранији став 2. (види члан 150. Уредбе – 16/2014-1)

Престао 
	је да важи ранији став 3. (види члан 150. Уредбе – 16/2014-1)
 

Члан 69.

Административне послове 
	у вези с одржавањем испита обавља лучка капетанија.

Чланови испитне 
	комисије, испитивачи и њихови заменици, као и секретар комисије, имају право 
	на утврђену накнаду.
 

Члан 70.

Поморац подноси лучкој 
	капетанији захтев за издавање овлашћења о оспособљености, односно о посебној 
	оспособљености.

Уз захтев за издавање 
	овлашћења из става 1. овог члана прилажу се две фотографије и докази о:

1) идентитету и годинама 
	старости;

2) здравственој 
	способности;

3) стручној спреми, 
	обуци или посебној обуци прописаној за стицање одређеног овлашћења;

4) положеном испиту за 
	одређено овлашћење не старије од шест месеци;

5) одговарајућем 
	пловидбеном стажу;

6) највишем до сада 
	стеченом звању у поморству.

Ако лучка капетанија 
	утврди да су испуњени услови прописани овим правилником, издаје одговарајуће 
	овлашћење о оспособљености, а ако утврди да нису испуњени услови, доноси 
	решење о одбијању захтева.

Против решења из става 
	3. овог члана може се изјавити жалба у року од петнаест дана од дана 
	доношења решења.

 

Чл. 
	71. 
	до 78.


	Престали су да важе (види члан 150. Уредбе – 16/2014-1)

 

Члан 79.

Обуку помораца ради 
	стицања овлашћења прописаних овим правилником спроводе поморске школске 
	установе, односно центри за обуку који испуњавају прописане услове у погледу 
	наставног особља, просторија, уређаја и опреме, литературе и др.

О испуњавању услова из 
	става 1. овог члана поморској школској установи, односно центру за обуку 
	издаје се уверење.

Ако поморска школска 
	установа, односно центар за обуку не испуњава услове из става 1. овог члана, 
	доноси се решење о одбијању захтева.

Решење из става 3. овог 
	члана коначно је у управном поступку.

Захтев за издавање 
	уверења из става 2. овог члана поморске школске установе, односно центри за 
	обуку подносе за сваки програм обуке који намеравају да спроводе.
 

Члан 80.

Захтев за издавање 
	уверења о испуњавању услова садржи нарочито:

1) попис наставника, 
	односно инструктора који изводе теоријску или практичну обуку укључујући и: 
	име и презиме, године старости, стручну спрему, овлашћење о оспособљености, 
	односно посебној оспособљености, наставно и научно звање, као и радно 
	искуство;

2) опис просторија, 
	њихов број и површину;

3) уређаје и опрему 
	потребну за спровођење захтеваног програма обуке;

4) наставне планове и 
	програме по којима ће се изводити обука, на српском и енглеском језику;

5) симулаторе с 
	техничким карактеристикама, ако је програмом обуке предвиђено да се она врши 
	на симулатору;

6) попис литературе, 
	уџбеника, упутства, наставних филмова и других потребних публикација;

7) план уписа, термине 
	обуке и број кандидата у појединим терминима.
 

Члан 81.

Поморске школске 
	установе, односно центри за обуку издају потврду кандидату да је с успехом 
	завршио обуку, односно посебну обуку, на обрасцу који је дат у прилогу овог 
	правилника (Прилог Е) и чини његов саставни део.
 

Члан 82.

Поморске школске 
	установе, односно центри за обуку испуњавају услове у погледу наставног 
	особља ако наставници, односно инструктури који изводе теоријску или 
	практичну обуку:

1) имају најмање исто 
	овлашћење о оспособљености, односно посебној оспособљености за које се обука 
	спроводи;

2) имају искуство у 
	спровођењу обуке;

3) познају наставне 
	методе и њихову примену;

4) прате регулативу, 
	технолошке и друге измене у поморству.
 

Члан 83.

Поморске школске 
	установе, односно центри за обуку испуњавају услове за спровођење програма 
	обуке за стицање овлашћења из чл. 15, 16. и 19. овог правилника ако, поред 
	опреме потребне за спровођење захтеваног програма обуке, располажу и:

1) уређајем за радарску 
	симулацију пловидбе брода, уз приказе релативног и стварног кретања, 
	симулирање стварног, временски условљеног окружења, два кандидатска места 
	сопственог брода, параметре за најмање двадесет циљаних пловних објеката и 
	одговарајућа средства везе, у складу са препорукама IMO-a;

2) уређајем за ARPA 
	симулацију уз могућност ручног и аутоматског прихвата циља, обавештења о 
	претходно преваљеном путу, примену подручја која треба избегавати, векторско 
	графичку временску таблицу података и могућност пробних маневара, у складу с 
	препорукама IMO-a;

3) могућношћу употребе 
	брода за практично увежбавање кандидата.

 

Чл. 
	84. и 85.


	Престали су да важе (види члан 150. Уредбе – 16/2014-1)

 

Члан 86.

Овлашћене поморске 
	школске установе, односно центри за обуку дужни су да надлежном министарству 
	за саобраћај доставе податке о променама у погледу услова потребних за 
	добијање уверења о испуњавању услова за спровођење програма обуке.

Поред података из става 
	1. овог члана, овлашћене поморске школске установе, односно центри за обуку 
	дужни су да надлежном министарству за саобраћај доставе и:

– податке о времену и 
	трајању обуке, као и о броју кандидата, најкасније три дана пре почетка 
	обуке;

– извештај о броју 
	уписаних кандидата, броју кандидата који су положили испит за стицање 
	овлашћења о оспособљености, односно посебној оспособљености, као и 
	унапређењу наставне делатности, најкасније до 1. марта текуће године за 
	претходну годину;

– анализу рада и 
	извештај о стандарду квалитета који се постиже у обуци помораца, сваке друге 
	године.
 

Члан 87.

Сваке три године 
	проверава се да ли овлашћене школске поморске установе, односно центри за 
	обуку и даље испуњавају услове за споровођење програма обуке.

Ако се приликом провере 
	из става 1. овог члана утврди да неки од услова није испуњен, односно ако 
	оцени да стандард квалитета обуке није задовољавајући, у уверењу из члана 
	85. овог правилника ограничиће се врста обуке или ће се донети решење о 
	одузимању тог уверења.

Решење из става 2. овог 
	члана коначно је у управном поступку.

 

Чл. 
	88. 
	до 98.


	Престали су да важе (види члан 150. Уредбе – 16/2014-1)

 

 

Бр. 
	6/1-01-516/99-002

13. 
	октобра 1999. године

Београд

Савезни 
	министар

за 
	саобраћај

Дејан 
	Дробњаковић, 
с. р.