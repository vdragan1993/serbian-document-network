На основу члана 30. став 5. и члана 32. став 6. Закона о
порезу на додату вредност („Службени гласник РС”, бр. 84/04 и 86/04), 


Министар финансија доноси

 

 

ПРАВИЛНИК

о утврђивању опреме и
објеката за вршење делатности и о начину утврђивања сразмерног пореског одбитка
и спровођења исправке одбитка претходног пореза за опрему и објекте за вршење делатности

"Службени гласник РС", број 94 

од
19. августа 
2004.

 

Члан 1.

Овим правилником утврђује се шта се сматра опремом и објектима
за вршење делатности и уређује се начин утврђивања сразмерног пореског одбитка и
спровођења исправке одбитка претходног пореза за опрему и објекте за вршење делатности.

 

Члан 2.

Сразмерни порески одбитак утврђује се применом процента
сразмерног одбитка претходног пореза (у даљем тексту: проценат сразмерног одбитка)
на износ претходног пореза који обвезник ПДВ може одбити од ПДВ који дугује, у пореском
периоду у којем користи право на одбитак претходног пореза.

Обвезник ПДВ утврђује проценат сразмерног одбитка стављањем
у однос износа накнаде за извршени промет добара и услуга са правом на одбитак претходног
пореза, без ПДВ и износа накнаде укупног помета добара и услуга (са правом и без
права на одбитак претходног пореза), без ПДВ, од 1. јануара текуће године до истека
пореског периода за који се подноси пореска пријава.

Проценат сразмерног одбитка утврђује се по следећој формули:

 









Износ накнаде за промет
  добара и услуга са правом на одбитак претходног пореза, 

без ПДВ, од 1. јануара
  текуће године до истека пореског периода за који се подноси пореска пријава










Проценат сразмерног одбитка =



–––––––––––––––––––––––----------



x 100










Износ накнаде за укупан
  промет добара и услуга (са правом и без права на одбитак претходног пореза), без
  ПДВ, од 1. јануара текуће године до истека пореског периода за који се подноси
  пореска пријава








 

 

 

Изузетно од одредаба ст. 2. и 3. овог члана, обвезник који
отпочиње обављање делатности утврђује проценат сразмерног одбитка узимајући у обзир
износ накнаде за промет добара и услуга са правом на одбитак претходног пореза,
без ПДВ и износ накнаде за укупни промет добара и услуга (са правом и без права
на одбитак претходног пореза), без ПДВ, од дана почетка обављања делатности текуће
године до истека пореског периода за који се подноси пореска пријава.

Након утврђивања процента сразмерног одбитка, обвезник ПДВ
утврђује износ сразмерног пореског одбитка.

Износ сразмерног пореског одбитка добија се применом процента
сразмерног одбитка на износ ПДВ који је обрачунат у претходној фази промета добара
и услуга, односно износ ПДВ плаћеног при увозу добара, а који се може одбити од
ПДВ који се дугује у пореском периоду.

Пре утврђивања износа сразмерног одбитка, износ претходног
пореза из става 6. овог члана, умањује се за износ претходног пореза из члана
29. став 1. Закона о порезу на додату вредност („Службени гласник РС”, бр.
84/04 и 86/04 – у даљем тексту: Закон).

Износ сразмерног пореског одбитка утврђује се по следећој
формули:

 









(Износ претходног пореза
  – Износ претходног пореза из члана 29. став 1. Закона)


x



Проценат сразмерног
  одбитка




Износ сразмерног пореског одбитка =



–––––––––––––––––––––––––––––––––––––––










100




Члан 3.

Опрема за вршење делатности, у смислу Закона, јесте добро
појединачне вредности најмање 500.000 динара, без ПДВ, које има карактер опреме,
чији је век употребе дужи од једне године, а које се користи или ће се користити
за вршење делатности.

Објекти за вршење делатности, у смислу Закона, јесу објекти
из закона којим се уређује планирање и изградња, као и економски дељиве целине у
оквиру тих објеката, а који се користе или ће се користити за вршење делатности.

 

Члан 4.

Исправка одбитка претходног пореза врши се у пореском периоду
у којем је настала измена услова који су важили за остваривање права на одбитак
претходног пореза при набавци или производњи опреме, односно објеката за вршење
делатности. 

Календарски месец у којем је настала измена услова за коришћење
пореског одбитка додаје се периоду у којем је обвезник испуњавао услове за остваривање
права на одбитак претходног пореза. 

Износ исправљеног одбитка претходног пореза утврђује се
по следећој формули: 




Износ одбитка

претходног пореза оствареног

при набавци опреме,

односно објеката за
  вршење делатности
























--------------------------------



x



Период из члана
  32. став 2. Закона изражен у броју месеци


=



Износ исправљеног одбитка
  претходног пореза




Рок од пет, односно десет година из члана 32. став 1.Закона,
  изражен у броју месеци























 

Код утврђивања дужине периода из члана 32. став 2. Закона,
у период у коме стицалац опреме, односно објеката за вршење делатности испуњава
услове за остваривање права на одбитак претходног пореза, рачунаће се и периоди
у којима су преносиоци опреме, односно објеката испуњавали услове за остваривање
поменутог права.

Износ исправљеног одбитка претходног пореза обвезник је
дужан да искаже као дуговани ПДВ у пореској пријави, у пореском периоду у којем
је настала измена услова који су важили за остваривање права на одбитак претходног
пореза при набавци или производњи опреме, односно објеката за вршење делатности.


 

Члан 5.

Овај
правилник ступа на снагу осмог дана од дана објављивања у „Службеном гласнику Републике
Србије”, а примењиваће се од 1. јануара 2005. године, осим одредаба члана 3, које
ће се примењивати од дана ступања на снагу овог правилника.

 

 

Број 110-00-321/2004

У Београду, 18. августа
2004. године

Министар,


Млађан Динкић, с.р