Редакцијски пречишћен текст
 
 
На основу члана 227. став 1, члана 249. став 1. и члана 237. тачка 3) Закона о ваздушном саобраћају („Службени гласник РС”, бр. 73/10 и 57/11),
Управни одбор Директората цивилног ваздухопловства Републике Србије доноси
 
ПРАВИЛНИК
о дозволи за обављање прегледа обезбеђивања

"Службени гласник РС", бр. 23 од 28. марта 
	2012, 10 од 31. јануара 2014, 4 од 22. јануара 2016 - 
	др. правилник
 
I. ОСНОВНЕ ОДРЕДБЕ
Предмет Правилника
Члан 1.
Овим правилником се прописују услови за издавање, измену, суспензију или стављање ван снаге дозволе за обављање прегледа обезбеђивања, време на које се дозвола издаје, образац дозволе, услови које мора да испуни особље за обављање прегледа обезбеђивања и интерна контрола квалитета обављања прегледа обезбеђивања, објеката, опреме и инсталација који су значајни за обављање прегледа обезбеђивања.
Значење израза
Члан 2.
Поједини изрази који се користе у овом правилнику имају следеће значење:
1) место прегледа обезбеђивања је простор 
	на коме се обавља преглед обезбеђивања путника и ручног пртљага и на коме се 
	налазе једна метал-детекторска врата и један рендгенски уређај;*
2)* пошта је свака писмена пошиљка или други предмет, изузев поште авио-превозиоца, који поштанска служба предаје на превоз или који је намењен за доставу поштанској служби, према правилима Универзалне поштанске уније;
3)* преглед обезбеђивања је коришћење техничких или других средстава за препознавање и/или откривање забрањених предмета; 
	
4)* предати пртљаг је пртљаг који је намењен за превоз у пртљажном простору ваздухоплова;
5)* провера досијеа је процена подобности лица за обављање прегледа обезбеђивања и/или за приступ обезбеђивано-рестриктивној зони без пратње и обухвата проверу идентитета лица, његовог претходног искуства, као и проверу да ли је осуђивано за кривично дело, поновљени прекршај из ваздушног саобраћаја или привредни преступ и да ли је против њега подигнута оптужница, покренута истрага и покренут кривични поступак;
6)* роба је свака имовина намењена за превоз ваздухопловом, изузев пртљага, поште, поште авио-превозиоца, материјала авио-превозиоца и залиха намењених потрошњи у току лета; 
	
7)* ручни пртљаг је пртљаг који је намењен за превоз у путничкој кабини ваздухоплова;
8)* техничка опрема за обављање прегледа обезбеђивања је опрема која обухвата специјалне уређаје који се користе појединачно или као део система за превенцију или откривање радњи незаконитог ометања које угрожавају обезбеђивање у ваздухопловству и објекте цивилног ваздухопловства. 
	
*Службени гласник РС, број 
	10/2014
II. ДОЗВОЛА ЗА ОБАВЉАЊЕ ПРЕГЛЕДА ОБЕЗБЕЂИВАЊА
Дозвола за обављање прегледа обезбеђивања
Члан 3. 
Преглед обезбеђивања на аеродромима који се користе за јавни авио-превоз и на општим аеродромима може да обавља оператер аеродрома или правно лице које са оператером аеродрома закључи уговор о обављању прегледа обезбеђивања и који има дозволу за обављање прегледа обезбеђивања (у даљем тексту: дозвола).
Дозволу из става 1. овог члана издаје Директорат цивилног ваздухопловства Републике Србије (у даљем тексту: Директорат).
Услови за издавање дозволе
Члан 4.*
За стицање дозволе, оператер аеродрома или правно лице које са 
	оператером аеродрома закључи уговор о обављању прегледа обезбеђивања, мора 
	да испуни следеће услове:*
1) да има пословно седиште у Републици Србији;*
2) да је регистрован за обављање услужне делатности у ваздушном 
	саобраћају;*
3) да је организационо способан за обављање прегледа обезбеђивања;*
4) да располаже одговарајућим бројем особља које поседује потврду о 
	обучености за обављање прегледа обезбеђивања, стечену у овлашћеном центру за 
	обуку;*
5) да испуњава услове у вези с осигурањем, као и финансијске услове из 
	члана 3. овог правилника.*
Испуњеност услова из става 1. тачка 3) овог члана правно лице које са 
	оператером аеродрома закључи уговор о обављању прегледа обезбеђивања 
	доказује приручником за обављање прегледа обезбеђивања, док оператер 
	аеродрома доказује оним делом програма за обезбеђивање у ваздухопловству у 
	коме су наведене мере и процедуре обезбеђивања, ангажовање и обука особља, 
	планови за ванредне ситуације и начин обављања унутрашње контроле 
	квалитета.*
*Службени гласник РС, број 
	10/2014
Члан 5.*
Ради процене испуњености услова из члана 4. тачка 5) овог правилника, 
	подносилац захтева за издавање дозволе за обављање прегледа обезбеђивања 
	доставља следеће податке:*
1) доказ о осигурању од одговорности из делатности, који обухвата и 
	осигурање за штету коју могу да претрпе путници, лица која нису путници, 
	пртљаг, роба, пошта и возила, приликом обављања прегледа обезбеђивања;*
2) финансијске извештаје са мишљењем независног ревизора за најмање 
	две године које претходе години у којој је поднет захтев за издавање 
	дозволе, а који показују да је подносилац захтева у том периоду био способан 
	да испуни своје финансијске обавезе, као што су фиксни и варијабилни 
	трошкови пословања;*
3) пословни план за годину у којој је поднет захтев за издавање 
	дозволе, а који показује да је подносилац захтева способан да испуњава своје 
	финансијске обавезе, односно да покрије своје фиксне и варијабилне трошкове 
	према пословном плану заснованом на реалним проценама;*
4) доказ о доброј репутацији, односно потврду да није у стечају, да 
	пословни рачун није у блокади, као и доказ о плаћеним порезима и доприносима 
	и сл.*
Пословни план из става 1. тачка 3) овог члана садржи податке о: 
	промени броја запослених и укупним средствима за зараде запослених (са 
	порезима и доприносима) по месецима за референтни период; друге податке о 
	трошковима у вези са запосленима, као што су подаци о обуци 
	запослених/новозапослених и трошковима обуке и сл; планирани биланс стања и 
	биланс успеха и основе за планирање прихода и расхода за референтни период.*
Ако је подносилац захтева за издавање дозволе за обављање прегледа 
	обезбеђивања новоосновано правно лице, он мора да покаже да располаже 
	финансијским средствима која нису мања од износа планираних фиксних и 
	варијабилних трошкова за првих шест месеци пословања, према пословном плану 
	заснованом на реалним проценама.*
*Службени гласник РС, број 
	10/2014
Овлашћења
Члан 6.
Дозвола оператера аеродрома мора да садржи најмање једно од следећих овлашћења:
1) овлашћење за обављање прегледа обезбеђивања путника, њиховог ручног пртљага, лица која нису путници и ствари које та лица носе са собом;
2) овлашћење за обављање прегледа обезбеђивања предатог пртљага;
3) овлашћење за обављање прегледа обезбеђивања робе и поште;
4) овлашћење за обављање прегледа обезбеђивања возила;
5) овлашћење за обављање контроле приступа лица која нису путници у контролисану зону и обезбеђивано-рестриктивну зону аеродрома;
6) овлашћење за обављање контроле приступа возила у контролисану зону и обезбеђивано-рестриктивну зону аеродрома.
Члан 7. 
Дозвола правног лица које са оператером аеродрома закључи уговор о обављању прегледа обезбеђивања мора да садржи најмање једно од следећих овлашћења:
1) овлашћење за обављање прегледа обезбеђивања путника, њиховог ручног пртљага, лица која нису путници и ствари које та лица носе са собом;
2) овлашћење за обављање прегледа обезбеђивања предатог пртљага;
3) овлашћење за обављање прегледа обезбеђивања робе и поште;
4) овлашћење за обављање прегледа обезбеђивања возила.
Подношење захтева за издавање дозволе 
Члан 8.
Захтев за прво издавање дозволе, оператер аеродрома или правно лице 
	које са оператером аеродрома закључи уговор о обављању прегледа обезбеђивања 
	(у даљем тексту: подносилац захтева) подноси Директорату, најкасније 120 
	дана пре планираног почетка обављања прегледа обезбеђивања.*
Захтев за продужење дозволе се подноси Директорату, најкасније 60 дана 
	пре истека рока важења дозволе.*
Уз захтев за издавање дозволе подносилац захтева мора да достави:
1) приручник за обављање прегледа обезбеђивања; 
2) списак руководећих и одговорних лица подносиоца захтева, са подацима о њиховој стручној спреми и обучености;
3) предуговор са оператером аеродрома о обављању прегледа обезбеђивања, ако је подносилац захтева правно лице које са оператером аеродрома намерава да закључи уговор о обављању прегледа обезбеђивања;
4) другу документацију за коју Директорат оцени да је потребна за одлучивање о захтеву.
Образац захтева за издавање дозволе дат је у Прилогу 1. овог правилника, а садржај и структура приручника за обављање прегледа обезбеђивања дати су у Прилогу 2. овог правилника.
*Службени гласник РС, број 
	10/2014
Спровођење основне провере
Члан 9.
По пријему захтева за издавање дозволе, овлашћена лица Директората (проверивачи) спроводе основну проверу којом се утврђује да ли подносилац захтева испуњава услове за издавање дозволе.
Извештај проверивача
Члан 10. 
По завршеној основној провери, а најкасније 30 дана од дана када је извршена провера, проверивачи сачињавају писмени извештај о извршеној провери који садржи чињенично стање и достављају га директору Директората и подносиоцу захтева.
Ако су у извештају о извршеној провери констатоване неправилности због којих није могуће издати дозволу, а које није могуће отклонити корективним мерама, Директорат доноси решење којим се одбија захтев за издавање дозволе.
Ако је у извештају о извршеној провери констатовано постојање неправилности које је могуће отклонити, Директорат налаже подносиоцу захтева да предложи корективне мере за отклањање неправилности и рокове за њихово предузимање.
Директорат је дужан да процени корективне мере који је предложио подносилац захтева и да их прихвати, уколико су погодне за отклањање уочених неправилности, а подносилац захтева је дужан да примени корективне мере које је прихватио Директорат. 
	
Одлука о исходу провере
Члан 11. 
Ако у извештају о извршеној провери нису констатоване неправилности због којих није могуће издати дозволу, Директорат доноси решење о издавању дозволе и подносиоцу захтева издаје дозволу.
Решењем о издавању дозволе, Директорат одобрава и приручник за обављање прегледа обезбеђивања.
Директорат доноси решење којим се одбија захтев за издавање дозволе ако:
1) подносилац захтева не предложи корективне мере у року од 30 дана, рачунајући од дана када је примио извештај о извршеној провери који садржи налог за предлагање корективних мера; или 
	
2) подносилац захтева не примени корективне мере које је прихватио Директорат у року који је споразумно одређен између Директората и подносиоца захтева. 
	
Садржај дозволе 
Члан 12.
Дозвола садржи:
1) назив издаваоца дозволе – „Директорат цивилног ваздухопловства Републике Србије” и лого Директората;
2) правни основ за издавање дозволе;
3) назив и адресу имаоца дозволе;
4) одговарајуће овлашћење;
5) датум издавања и рок важења дозволе;
6) печат и потпис овлашћеног лица.
Дозвола се издаје на обрасцу који је дат у Прилогу 3. овог правилника.
Важење дозволе
Члан 13.
Дозвола важи годину дана, изузев ако је суспендована или стављена ван снаге. 
	
Сва овлашћења уписана у дозволу, укључујући и накнадно стечена овлашћења, важе до истека рока важења дозволе. 
	
Члан 14.
Ималац дозволе може, у току важења дозволе, да поднесе захтев за упис новог овлашћења, са документацијом на којој заснива свој захтев.
На основу захтева из става 1. овог члана Директорат врши проверу испуњености услова за стицање новог овлашћења. 
	
Промене у току важења дозволе 
Члан 15.
Ималац дозволе је дужан да обавести Директорат о намери да у току важења дозволе изврши промене у раду, најкасније 30 дана пре планиране промене.
Ималац дозволе је дужан да промене из става 1. овог члана унесе у приручник за обављање прегледа обезбеђивања.
Директорат је дужан да спроведе периодичну проверу ако установи да је промена од утицаја на услове за издавање дозволе.
Суспензија дозволе, односно овлашћења
Члан 16.
Ако ваздухопловни инспектор, вршећи инспекцијски надзор у току важења дозволе, установи да ималац дозволе не испуњава неки од услова под којим је дозвола издата, он може да поднесе образложени писмени предлог директору Директората да се дозвола или поједина овлашћења уписана у дозволу суспендују или ставе ван снаге.
У случају да уважи предлог из става 1. овог члана, директор Директората доноси решење о суспензији или стављању ван снаге дозволе и/или појединих овлашћења уписаних у дозволу.
Решењем о суспензији дозволе имаоцу дозволе се забрањује да обавља преглед обезбеђивања, а решењем о суспензији појединих овлашћења уписаних у дозволу забрањује му се да обавља послове које је обављао на основу тих овлашћења.
Решењем о суспензији Директорат може да наложи имаоцу дозволе да у одређеном року испуни одговарајуће обавезе у циљу испуњења прописаних услова за важење дозволе.
Суспензија дозволе, односно овлашћења, може да траје најдуже шест месеци, рачунајући од дана када је достављено решење о суспензији.
Суспензија дозволе, односно овлашћења, укида се ако ималац дозволе, пре истека одређеног рока, испуни обавезе које су му наложене решењем о суспензији.
Стављање ван снаге дозволе, односно овлашћења 
Члан 17.
Директорат ставља дозволу, односно овлашћење, ван снаге:
1) ако ималац дозволе не испуни обавезе које су му наложене решењем о суспензији, до истека рока који је одређен у решењу о суспензији; 
	
2) непосредно, на основу предлога ваздухопловног инспектора за стављање дозволе ван снаге, ако је очигледно да ималац дозволе не испуњава услове за обављање прегледа обезбеђивања.
Члан 18.
Оператер аеродрома или правно лице које са оператером аеродрома закључи уговор о обављању прегледа обезбеђивања мора да обезбеди континуитет у обављању прегледа обезбеђивања.
III. ОСОБЉЕ ЗА ОБАВЉАЊЕ ПРЕГЛЕДА ОБЕЗБЕЂИВАЊА
Члан 19.
За обављање прегледа обезбеђивања оператер аеродрома или правно лице које са оператером аеродрома закључи уговор о обављању прегледа обезбеђивања мора да обезбеди довољан број квалификованог и стручно оспособљеног особља за обављање прегледа обезбеђивања. 
	
Престао је да важи ранији став 2. (види члан 65. Правилника - 
	4/2016-115)
Квалификације и стручна оспособљеност особља које обавља преглед обезбеђивања
Члан 20.
Престао је да важи (види члан 65. Правилника - 
	4/2016-115)
Број особља које обавља преглед обезбеђивања
Члан 21.
Број особља које обавља преглед обезбеђивања одређује се према врсти 
	прегледа обезбеђивања, односно врсти контроле приступа који се обављају, а 
	на основу вршног оптерећења, врсте и обима саобраћаја, времена отворености 
	аеродрома, радног времена и времена потребног за одмор особља које врши 
	преглед обезбеђивања, односно контролу приступа.*
Минималан број особља које обавља преглед обезбеђивања путника и 
	ручног пртљага на једном месту на коме се обавља тај преглед је пет.*
Оператер аеродрома или правно лице које са оператером аеродрома закључи уговор о обављању прегледа обезбеђивања мора да, приликом одређивања потребног броја особља, узме у обзир да ручни преглед путника и лица која нису путници обавља особље које мора да буде истог пола као и лице које се прегледа.
*Службени гласник РС, број 
	10/2014
Обука особља у случају увођења нове или модификације постојеће техничке опреме за обављање прегледа обезбеђивања
Члан 22. 
Оператер аеродрома или правно лице које са оператером аеродрома закључи уговор о обављању прегледа обезбеђивања мора да спроведе обуку особља које обавља преглед обезбеђивања за коришћење техничке опреме за обављање прегледа обезбеђивања, најкасније 30 дана пре него што нова или модификована опрема буде инсталирана. 
	
IV. ИНТЕРНА КОНТРОЛА КВАЛИТЕТА 
Интерна контрола квалитета
Члан 23.
Оператер аеродрома или правно лице које са оператером аеродрома закључи уговор о обављању прегледа обезбеђивања мора да, свакодневно и/или периодично, спроводи интерну контролу квалитета обављања прегледа обезбеђивања, објеката, опреме и инсталација који су значајни за обављање прегледа обезбеђивања.
Оператер аеродрома или правно лице које са оператером аеродрома закључи уговор о обављању прегледа обезбеђивања је дужно да о садржају контроле из става 1. овог члана сачини извештај.
Оператер аеродрома или правно лице које са оператером аеродрома закључи уговор о обављању прегледа обезбеђивања је дужан да извештај о контроли из става 1. овог члана чува наредне две године и да га достави на увид проверивачу и ваздухопловном инспектору, на његов захтев.
ЗАВРШНА ОДРЕДБА
Ступање на снагу
Члан 24.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 1/0-01-0001/2012-0010
У Београду, 23. фебруара 2012. године

Управни одбор
Председник,

Милутин Мркоњић, с.р.
 




 
Прилог 2.
САДРЖАЈ И СТРУКТУРА ПРИРУЧНИКА ЗА ОБАВЉАЊЕ ПРЕГЛЕДА ОБЕЗБЕЂИВАЊА
0. Увод
0.1. Циљ и примењивост приручника 
0.2. Измене и допуне приручника
0.2.1. Подаци о лицу одговорном за измену и допуну приручника
0.2.2. Евиденција о изменама и допунама, датум када су измене и допуне унете у приручник и датум њиховог ступања на снагу
0.2.3. Списак важећих страна
0.2.4. Поступак дистрибуције приручника и његових измена и допуна
0.3. Појмови и скраћенице
1. Права и обавезе субјеката у погледу спровођења мера обезбеђивања у ваздухопловству
1.1. Директорат цивилног ваздухопловства
1.2. Други субјекти 
2. Организација и политика обезбеђивања оператера аеродрома или правног лица које са оператером аеродрома закључи уговор о обављању прегледа обезбеђивања
2.1. Опис делатности и локација на којој се делатност обавља
2.2. Политика обезбеђивања 
2.3. Организација обезбеђивања и подела надлежности
2.4. Аеродромски комитет за обезбеђивање у ваздухопловству 
3. Мере и процедуре обезбеђивања 
3.1. Мере за контролу приступа
3.1.1. Систем идентификационих картица (аеродромске пропуснице, идентификационе картице за чланове посаде и пропуснице за возила)
3.2. Преглед обезбеђивања возила
3.3. Контрола обезбеђивања путника и ручног пртљага
3.3.1. Стандарди за преглед обезбеђивања и додатни преглед 
3.3.2. Место на коме се обавља преглед обезбеђивања
3.3.3. Подаци о опреми за обављање прегледа обезбеђивања 
3.3.4. Преглед лица са инвалидитетом и лица са смањеном покретљивошћу
3.3.5. Поступање са путницима неприхватљивог понашања 
3.3.6. Листа забрањених предмета
3.4. Контрола обезбеђивања специјалних категорија путника и/или њиховог пртљага
3.4.1. VIP, дипломате
3.4.2. Непожељни путници, депортирци и лица законито лишена слободе
3.5. Контрола обезбеђивања лица која нису путници и ствари које она носе са собом
3.5.1. Стандарди за преглед обезбеђивања и додатни преглед
3.5.2. Место на коме се обавља преглед обезбеђивања
3.5.3. Подаци о опреми за обављање прегледа обезбеђивања
3.6. Процедуре за превоз оружја и муниције
3.7. Преглед обезбеђивања предатог пртљага
3.7.1. Стандарди за преглед обезбеђивања и додатни прегледи
3.7.2. Место на коме се обавља преглед обезбеђивања
3.7.3. Подаци о опреми за обављање прегледа обезбеђивања
3.7.4. Листа забрањених предмета
3.8. Контрола обезбеђивања робе и поште
3.8.1. Опис мера за контролу обезбеђивања робе и поште (укључујући 
	co-mat и co-mail)
3.8.2. Стандарди за преглед обезбеђивања
3.8.3. Место на коме се обавља преглед обезбеђивања
3.8.4. Подаци о опреми за обављање прегледа обезбеђивања
4. Појачане мере обезбеђивања
4.1. Додатне мере 
4.2. Мере и процедуре за високоризичне летове 
5. Ангажовање и обука особља
5.1. Услови за запошљавање и провера досијеа
5.2. Провера података о претходним запослењима
5.3. Избор особља
5.4. Обука особља (основна/посебна)
5.5. Периодична обука
6. Планови за ванредне ситуације 
6.1. Мере обезбеђивања у случају ванредне ситуације
6.1.1. Најава претње
6.1.2. Откривање забрањеног/сумњивог предмета
6.1.3. Отказ опреме
6.2. Извештавање о догађајима од значаја за обезбеђивање у ваздухопловству
7. Унутрашња контрола квалитета
7.1. Дневне провере
7.2. Периодичне контроле