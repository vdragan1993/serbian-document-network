Редакцијски пречишћен текст
 

 

 

 

 

На основу члана 114. став 5. и члана 118. став 8. Закона о водама („Службени гласник РС”, број 30/10),


Министар пољопривреде, шумарства и водопривреде, доноси 
	


 

 


ПРАВИЛНИК


о садржини и обрасцу захтева за издавање водних аката и садржини мишљења у поступку издавања водних услова


„Службени гласник РС”, бр. 74 од 15. октобра 2010, 
	116 од 7. децембра 2012,  58 од 3. јуна 2014.


   

  


Предмет уређивања


 


Члан 1.


Овим правилником прописује се садржина и образац захтева за издавање водних аката, и то: водних услова, водне сагласности и водне дозволе, као и садржина мишљења које јавно водопривредно предузеће и републичка организација надлежна за хидрометеоролошке послове издаје у поступку издавања водних услова.


 


Захтев за издавање водних услова


 


Члан 2.


Захтев за издавање водних услова садржи: 
	


1) опште податке о подносиоцу захтева (пуно пословно име, седиште и адреса, претежна делатност, матични број (МБ), порески идентификациони број (ПИБ), јединствени матични број грађана (ЈМБГ), податке о контакт лицу подносиоца захтева (име и презиме, функција, број телефона, број факса и електронска адреса);


2) основне податке (административни и хидрографски подаци) о:


(1) објекту, односно радовима;


2. планском документу, и то за: 
	


– просторни план јединице локалне самоуправе и урбанистички (генерални и регулациони) план,


– план газдовања шумама (основа газдовања шумама и програм газдовања шумама);


3) место, датум, потпис и печат подносиоца захтева.


 


Члан 3.


Захтев за издавање водних услова за изградњу, односно реконструкцију објеката и извођење радова, поред података из члана 2. овог правилника, садржи и:


1) копију плана парцеле;


2) извод из листа непокретности;


3) информацију о локацији 
	* издату у складу са законом којим се уређује планирање и изградња;


4) мишљење јавног водопривредног предузећа;


5) мишљење републичке организације надлежне за хидрометеоролошке послове;


6) мишљење министарства надлежног за послове туризма за објекте и радове на територији бањског места;


7) технички опис објекта, односно радова;


8) графичке прилоге: генералну ситуацију, ситуацију, основе, профиле и др.;


9) раније издата водна акта у случају изградње новог објекта у саставу постојећег или његове реконструкције;


	Брисана је ранија тачка 10) (види члан 1. Правилника 58/2014-8)


10)* претходну студију оправданости са генералним пројектом или студију оправданости са идејним пројектом са извештајем ревизионе комисије о стручној контроли.
	 
	*Службени гласник РС, број 58/2014


 


Члан 4.


Захтев за издавање водних услова за израду планског документа садржи, и то за израду:


1) просторног плана јединице локалне самоуправе и урбанистичког (генерални и регулациони) плана:


(1) одлуку надлежног органа о изради планског документа,


(2) програм за израду планског документа,


(3) мишљење јавног водопривредног предузећа,


(4) мишљење републичке организације надлежне за хидрометеоролошке послове,


(5) графичке прилоге,


(6) мишљење министарства надлежног за послове туризма за планска документа за уређење простора на територији бањског места;


2) плана газдовања шумама:


(1) одлуку надлежног органа о изради планског документа,


(2) мишљење јавног водопривредног предузећа,


(3) мишљење републичке организације надлежне за хидрометеоролошке послове,


(4) мишљење министарства надлежног за послове туризма за планове газдовања шумама на територији бањског места.


 


Члан 5.


Захтев за издавање водних услова за изградњу, односно реконструкцију објеката и извођење радова, поред података из члана 3. овог правилника, садржи и:


1) за јавни водовод, регионални вишенаменски хидросистем и рибњак:


(1) елаборат или други документ овлашћеног правног лица о количини воде која се захвата, израђен на основу претходних истраживања спроведених од стране овлашћеног правног лица током најмање једне хидролошке године,


(2) елаборат или други документ овлашћеног правног лица о квалитету воде која се захвата, израђен на основу претходних истраживања спроведених од стране овлашћеног правног лица током најмање једне хидролошке године;


2) за индустријски и други објекат за који се захвата и доводи вода из површинских и подземних вода, индустријски и други објекат чије се отпадне воде испуштају у површинске воде, подземне воде или јавну канализацију, постројење за пречишћавање отпадних вода и објекат за одвођење и испуштање отпадних вода, индустријску и комуналну депонију, подземно и надземно складиште за нафту и њене деривате и друге хазардне и приоритетне супстанце, као и за термоелектрану и рудник:


(1) услове јавног комуналног предузећа за прикључак на јавни водовод или јавну канализацију,


(2) информација јавног комуналног предузећа о положају објекта у односу на зоне санитарне заштите изворишта,


(3) елаборат или други документ овлашћеног правног лица о количини воде која се захвата, израђен на основу претходних истраживања спроведених од стране овлашћеног правног лица током најмање једне хидролошке године,


(4) елаборат или други документ овлашћеног правног лица о квалитету воде која се захвата, израђен на основу претходних истраживања спроведених од стране овлашћеног правног лица током барем једне хидролошке године;


3) за експлоатацију речних наноса:


(1) мишљење органа надлежног за пловидбу на унутрашњим пловним путевима, када се експлоатација речних наноса врши на пловном путу,


(2) сагласност министарства надлежног за послове пољопривреде, а за територију аутономне покрајине сагласност надлежног органа аутономне покрајине у случају експлоатације речних наноса са пољопривредног земљишта,


(3) акт надлежног органа о сагласности на студију о процени утицаја на животну средину, односно акт надлежног органа којим утврђује да није потребна процена утицаја на животну средину,


(4) контролни снимак локације за експлоатацију речних наноса закључно са последњим даном извршене експлоатације (попречни профили и ситуациони план у државном координатном систему), ако је вршена експлоатација речних наноса на тој локацији,*

(5) потврду надлежног органа да је измирио 
	доспеле обавезе по основу накнаде за коришћење водног добра, уколико је 
	подносилац захтева обвезник плаћања те накнаде.*


 


	*Службени гласник РС, број 116/2012

 


Захтев за издавање водне сагласности


 


Члан 6.


Захтев за издавање водне сагласности садржи:


1) опште податке о подносиоцу захтева (пуно пословно име, седиште и адреса, претежна делатност, матични број (МБ), порески идентификациони број (ПИБ), јединствени матични број грађана (ЈМБГ), податке о контакт лицу подносиоца захтева (име и презиме, функција, број телефона, број факса и електронска адреса);


2) основне податке (административни, хидрографски и геодетски подаци) о:


(1) објекту, односно радовима,


(2) планском документу, и то за: 
	


– просторни план јединице локалне самоуправе и урбанистички (генерални и регулациони) план,


– план газдовања шумама (основа газдовања шумама и програм газдовања шумама);


3) место, датум, потпис и печат подносиоца захтева.


 


Члан 7.


Захтев за издавање водне сагласности за објекте и радове за које су издати водни услови, садржи:


1) решење о издавању водних услова;


2) локацијску дозволу издату у складу са законом којим се уређује планирање и изградња;


3) главни пројекат са одговарајућом лиценцом за одговорног пројектанта;


4) извод из главног пројекта који се односи на хидротехнички део и део који се односи на објекте који утичу на водни режим; 
	


5) извештај о техничкој контроли главног пројекта са одговарајућом лиценцом за лице које је извршило техничку контролу тог пројекта;


Захтев за издавање водне сагласности за плански документ за уређење простора и газдовање шумама за који су издати водни услови садржи, и то за израду:


1) просторног плана јединице локалне самоуправе и урбанистичког (генерални и регулациони) плана:


(1) решење о издавању водних услова,


(2) плански документ,


(3) извештај о стручној контроли планског документа;


2) плана газдовања шумама:


(1) решење о издавању водних услова,


(2) основу газдовања шумама или програм газдовања шумама.


 


Члан 8.


Захтев за издавање водне сагласности за објекте и радове, поред података из члана 7. став 1. овог правилника, садржи и:


1) за брану са акумулацијом чија је намена водоснабдевање:


(1) решење министарства надлежног за послове здравља о одређивању зона санитарне заштите изворишта;


2) за јавни водовод и регионални вишенаменски хидросистем:


(1) решење министарства надлежног за послове здравља о одређивању зона санитарне заштите изворишта,


(2) решење министарства надлежног за послове геолошких истраживања о утврђеним и разврстаним резервама подземних вода.


 


Члан 9.


Захтев за издавање водне сагласности за објекте и радове за које нису издати водни услови садржи:


1) главни пројекат са одговарајућом лиценцом за одговорног пројектанта;


2) извод из главног пројекта који се односи на хидротехнички део и део који се односи на објекте који утичу на водни режим;


3) извештај о техничкој контроли главног пројекта са одговарајућом лиценцом за лице које је извршило техничку контролу тог пројекта;


4) извештај комисије о стручној контроли генералног пројекта или идејног пројекта;


5) копију плана парцеле;


6) извод из листа непокретности;


7) локацијску дозволу издату у складу са законом којим се уређује планирање и изградња.


 


Члан 10.


Захтев за издавање водне сагласности за објекте и радове, поред података из члана 9. овог правилника, садржи и:


1) за брану са акумулацијом чија је намена водоснабдевање:


(1) решење министарства надлежног за послове здравља о одређивању зона санитарне заштите изворишта;


2) за јавни водовод и регионални вишенаменски хидросистем:


(1) решење министарства надлежног за послове здравља о одређивању зона санитарне заштите изворишта,


(2) решење министарства надлежног за послове геолошких истраживања о утврђеним и разврстаним резервама подземних вода,


(3) услове јавног комуналног предузећа за прикључак на јавни водовод или јавну канализацију,


(4) елаборат или други документ овлашћеног правног лица о количини воде која се захвата, израђен на основу претходних истраживања спроведених од стране овлашћеног правног лица током барем једне хидролошке године,


(5) елаборат или други документ овлашћеног правног лица о квалитету воде која се захвата, израђен на основу претходних истраживања спроведених од стране овлашћеног правног лица током барем једне хидролошке године;


3) за индустријски и други објекат за који се захвата и доводи вода из површинских и подземних вода, индустријски и други објекат чије се отпадне воде испуштају у површинске воде, подземне воде или јавну канализацију, постројење за пречишћавање отпадних вода и објекат за одвођење и испуштање отпадних вода, индустријску и комуналну депонију, за подземно и надземно складиште за нафту и њене деривате и друге хазардне и приоритетне супстанце, као и за термоелектрану или рудник:


(1) решење министарства надлежног за послове здравља о одређивању зона санитарне заштите изворишта,


(2) решење министарства надлежног за послове геолошких истраживања о утврђеним и разврстаним резервама подземних вода,


(3) услове јавног комуналног предузећа за прикључак на јавни водовод или јавну канализацију,


(4) информација јавног комуналног предузећа о положају објекта у односу на зоне санитарне заштите изворишта,


(5) елаборат или други документ овлашћеног правног лица о количини воде која се захвата, израђен на основу претходних истраживања спроведених од стране овлашћеног правног лица током барем једне хидролошке године,


(6) елаборат или други документ овлашћеног правног лица о квалитету воде која се захвата, израђен на основу претходних истраживања спроведених од стране овлашћеног правног лица током барем једне хидролошке године.


 


Захтев за издавање водне дозволе


 


Члан 11.


Захтев за издавање водне дозволе садржи:


1) опште податке о подносиоцу захтева (пуно пословно име, седиште и адреса, претежна делатност, матични број (МБ), порески идентификациони број (ПИБ), јединствени матични број грађана (ЈМБГ), податке о контакт лицу подносиоца захтева (име и презиме, функција, број телефона, број факса и електронска адреса);


2) основне податке (административни, хидрографски и геодетски подаци) о објекту, односно радовима;


3) место, датум, потпис и печат подносиоца захтева.


 


Члан 12.


Захтев за издавање водне дозволе за објекте и радове за које је издата водна сагласност или водна дозвола, поред података из члана 11. овог правилника, садржи и: 
	


1) решење о издавању водне сагласности или водне дозволе;


2) извештај јавног водопривредног предузећа о испуњености услова из водних услова и водне сагласности за издавање водне дозволе;


3) извештај комисије о извршеном техничком прегледу објекта;


4) главни пројекат или пројекат изведеног објекта;


5) извод из главног пројекта или пројекта изведеног објекта.


 


Члан 13.


Захтев за издавање водне дозволе за објекте за које је издата употребна дозвола а није издата водна сагласност, поред података из члана 11. овог правилника, садржи и:


1) употребну дозволу;


2) извештај јавног водопривредног предузећа о спремности објекта за издавање водне дозволе;


3) главни пројекат или пројекат изведеног објекта;


4) извод из главног пројекта или пројекта изведеног објекта.


 


Члан 14.


Захтев за издавање водне дозволе за објекте и радове за које је издата водна сагласност или водна дозвола и објекте за које је издата употребна дозвола а није издата водна сагласност, поред података из чл. 12. и 13. овог правилника, садржи и:


1) за брану са акумулацијом:


(1) елаборат за одређивање последица услед изненадног рушења брана и о обавештавању и узбуњивању становништва на подручју угроженом поплавним таласима,


(2) пројекат техничког осматрања са стручном контролом,


(3) годишњи извештај са анализом и закључцима о мерењима из пројекта техничког осматрања са анализом и оценом стања овлашћеног правног лица,


(4) атест уређаја (затварача, прелива, евакуационих органа и др.) за регулацију протока на брани издат од овлашћеног правног лица,


(5) решење министарства надлежног за послове здравља о одређивању зона санитарне заштите изворишта,


(6) правилник о начину коришћења објеката и уређаја бране са акумулацијом;


2) за јавни водовод и регионални вишенаменски хидросистем:


(1) решење министарства надлежног за послове здравља о одређивању зона санитарне заштите изворишта,


(2) решење министарства надлежног за послове геолошких истраживања о утврђеним и разврстаним резервама подземних вода,


(3) изјава одговорног лица подносиоца захтева о захваћеним количинама вода на годишњем нивоу;


3) за индустријски и други објекат за који се захвата и доводи вода из површинских и подземних вода, индустријски и други објекат чије се отпадне воде испуштају у површинске воде, подземне воде или јавну канализацију, постројење за пречишћавање отпадних вода и објекат за одвођење и испуштање отпадних вода, индустријску и комуналну депонију, за подземно и надземно складиште за нафту и њене деривате и друге хазардне и приоритетне супстанце, као и за термоелектрану или рудник:


(1) решење министарства надлежног за послове здравља о одређивању зона санитарне заштите изворишта,


(2) решење министарства надлежног за послове геолошких истраживања о утврђеним и разврстаним резервама подземних вода,


(3) сагласност министарства надлежног за послове туризма за коришћење вода са природним лековитим својством на територији бањског места,


(4) уговор или други документ да јавно комунално предузеће врши услугу чишћења објекта за испуштање отпадних вода и услугу чишћења чврстог отпада,


(5) извештај овлашћеног правног лица о испитивању квалитета вода (захваћених и испуштених) из претходног периода,


(6) потврда овлашћеног правног лица о исправности објеката за сакупљање, одвођење и пречишћавање отпадних вода, укључујући и септичке јаме,


(7) извештај овлашћеног правног лица о испитивању нивоа и квалитета вода у пиезометрима, у зони складишних објеката,


(8) баждарне таблице издате од стране овлашћеног правног лица само за објекте за складиштење;


4) за постројење пречишћавање отпадних вода и објекат за одвођење и испуштање отпадних вода:


(1) извештај овлашћеног правног лица о испитивању количине и квалитета испуштених вода из претходног периода,


(2) атест издат од овлашћеног правног лица о постигнутом степену ефикасности рада уређаја за пречишћавање отпадних вода,


(3) потврда овлашћеног правног лица о исправности објеката за сакупљање, одвођење и пречишћавање отпадних вода,


(4) изјава одговорног лица подносиоца захтева о испуштеним количинама вода на годишњем нивоу,


(5) извештај овлашћеног правног лица о утицају објеката на воде у зони објекта.


 


Обрасци захтева за издавање водних аката


 


Члан 15.


Захтев за издавање водних услова, водне сагласности и водне дозволе подноси се на обрасцима, који су одштампани уз овај правилник и чине његов саставни део, и то:


Образац О-1 Захтев за издавање водних услова за објекте, односно радове;


Образац О-2 Захтев за издавање водних услова за планска документа;


Образац О-3 Захтев за издавање водне сагласности за објекте, односно радове за које су издати водни услови;


Образац О-4 Захтев за издавање водне сагласности за објекте, односно радове за које нису издати водни услови;


Образац О-5 Захтев за издавање водне сагласности за планска документа за која су издати водни услови;


Образац О-6 Захтев за издавање водне дозволе за објекте, односно радове за која је издата водна сагласност или водна дозвола;


Образац О-7 Захтев за издавање водне дозволе за објекте, односно радове за које је издата употребна дозвола а није издата водна сагласност.


 


Садржина мишљења


 


Члан 16.


Мишљење републичке организације надлежне за хидрометеоролошке послове и јавног водопривредног предузећа које је подносилац захтева дужан да прибави у поступку издавања водних услова за објекте, радове и планска документа садржи:


1) назив објекта, радова или планског документа;


2) хидрографске, хидролошке и метеоролошке податке;


3) податке о годишњем мониторингу за најближа водна тела;


4) друге карактеристичне податке за издавање водних услова.


Мишљење из става 1. овог члана доставља се на Обрасцу 1. и Обрасцу 2, који су одштампани уз овај правилник и чини његов саставни део.


 


Завршнe одредбe


 


Члан 17.


Даном ступања на снагу овог правилника престаје да важи Правилник о садржини техничке документације која се подноси у поступку за добијање водопривредне сагласности и водопривредне дозволе („Службени гласник СРС”, број 3/78).


 


Члан 18.


Овај правилник ступа на снагу осмог дана од дана објављивања у „Службеном гласнику Републике Србије”.


 


Број 110-00-153/2010-07


У Београду, 5. октобра 2010. године


Министар,


др Саша Драгин, с.р.


 
 

Листа образаца:

   

НАПОМЕНА ИЗДАВАЧА: Правилником о изменама Правилника о садржини и обрасцу 
захтева за издавање водних аката и садржини мишљења у поступку издавања водних 
услова ("Службени гласник РС", број 58/2014), у Обрасцу O-1 Захтев за издавање 
водних услова за објекте, односно радове, замењен је табеларни преглед III. 
ДОКУМЕНТАЦИЈА УЗ ЗАХТЕВ ЗА ИЗДАВАЊЕ ВОДНИХ УСЛОВА (види члан 2. Правилника - 
58/2014-8).
 

Образац О-1 
- Захтев за издавање водних услова за објекте, односно радове

Образац О-2 
- Захтев за издавање водних услова за плански документ

Образац О-3 
- Захтев за издавање водне сагласности за објекте, односно радове за које су 
издати водни услови

Образац О-4 
- Захтев за издавање водне сагласности за објекте, односно радове за које нису 
издати водни услови

Образац О-5 - Захтев за издавање водне сагласности за 
плански документ

Образац О-6 - Захтев за издавање водне дозволе за 
објекте, односно радове за које је издата водна сагласност или водна дозвола

Образац О-7 - Захтев за издавање водне дозволе за 
објекте, односно радове за које је издата употребна дозвола а није издата водна 
сагласност

Образац 1 - Мишљење

Образац 2 - Мишљење