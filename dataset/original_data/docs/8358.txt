Редакцијски пречишћен текст


 

 

 
 

ЗАКОН


о основним правима носилаца „Партизанске 
споменице 1941”

„Службени лист СФРЈ”, бр. 67 од 21. 

децембра 1972, 40 од 19. 

јула 1973, 33 од 23. 

јула 1976, 32 од 12. 

јуна 1981, 68 од 18. 

децембра 1981, 53 од 10. септембра 1982.
- 

пречишћен текст, 25 од 17. 

маја 1985, 75 од 31. 

децембра 1985, 44 од 28. 

јула 1989, 87 од 27. 

децембра 1989, 20 од 13. 

априла 1990, 42 од 27. 

јула 1990. и „Службени лист СРЈ”, број 24 од 15. 

маја 1998. 
- 

др. закон

 
 

НАПОМЕНА ИЗДАВАЧА:Закон је престао да важи, осим чл. 1а, 2, 3, 5, 6а, 9, 10, 11, 12, 14, 15, 16, 18, 18а, 19, 20, 22, 23а и 23б (види члан 127. Закона 
о основним правима бораца, војних инвалида и породица палих бораца - 24/1998-1).

 

 

Члан 1а.*

Носилац „Партизанске споменице 1941” (у даљем тексту: носилац Споменице) има следећа основна права:*

1) право на здравствену заштиту и новчане накнаде у вези са остваривањем здравствене заштите;*

2) право на бањско и климатско лечење;*

3) право на додатак уз пензију;*

4) право на стално месечно новчано примање;*

5) право на годишње новчано примање за опоравак;*

6) право на бесплатну и повлашћену вожњу;*

7) право на годишњи одмор.*

 

*Службени лист СФРЈ, број 68/1981

 

Члан 2.

Чланови породице носиоца Споменице имају право на здравствену заштиту.*

После смрти носиоца Споменице чланови његове породице имају следећа основна права:*

1) право на здравствену заштиту;*

2) право на додатак уз пензију;*

3) право на стално месечно новчано примање;*

4) право на накнаду трошкова сахране.*

Чланови породице носиоца Споменице, у смислу овог закона, су:*

1) брачни друг, деца рођена у браку или ван брака и усвојена деца, као и пасторчад и унуци без родитеља које је носилац Споменице издржавао – до навршене 15. године живота, односно ако су на школовању – до навршене 26. године, а ако су неспособна за привређивање – док неспособност траје, под условом да је настала пре 15, односно 26. године;*

2) родитељи, као и очух, маћеха и усвојилац.*

Неспособност деце за привређивање утврђује се под условима и по поступку који су прописани за утврђивање неспособности за привређивање чланова породице војних инвалида по прописима којима се уређују права војних инвалида и породице палих бораца.* 


 

*Службени лист СФРЈ, број 68/1981

 

Члан 3.

Носилац Споменице има право на здравствену заштиту у обиму прописаном за војне инвалиде.*

Чланови породице носиоца Споменице и чланови породице умрлог носиоца Споменице који су корисници сталног месечног новчаног примања по овом закону имају право на здравствену заштиту у обиму прописаном за кориснике породичне инвалиднине по одредбама савезног закона којим се уређују основна права војних инвалида и породица палих бораца.* 


 

*Службени лист СФРЈ, број 68/1981

 

Члан 5.

Носилац Споменице може здравствену заштиту остварити код војних санитетских органа и установа на начин и по поступку 
који су прописани* за војна лица.

Носилац Споменице* који је здравствено осигуран као** војни осигураник може здравствену заштиту остваривати код здравствених организација удруженог рада, на начин и по поступку који су прописани за осигуранике – раднике.* 


 

*Службени лист СФРЈ, број 33/1976

**Службени лист СФРЈ, број 68/1981

 

Члан 6а.*

Носилац Споменице има право на бањско и климатско лечење у обиму који је прописан за војне инвалиде.*

Право из става 1. овог члана носилац Споменице остварује под условима, на начин и по поступку који су прописани за остваривање права војних инвалида на бањско и климатско лечење.*

Ако носилац Споменице оствари право на бањско и климатско лечење као војни инвалид или народни херој, не може остварити то право у истој календарској години и по овом закону.* 


 

*Службени лист СФРЈ, број 68/1981

 

Члан 9.

Носилац Споменице који је корисник пензије по прописима о пензијском и инвалидском осигурању има право на додатак уз пензију у висини разлике између пензије и износа његовог просечног месечног личног дохотка оствареног за последњих 12 месеци пре дана пензионисања, или, ако је то за њега повољније, у висини разлике између пензије и износа пензијског основа од ког му је одређена пензија.*

Носиоцу Споменице који је корисник пензије по прописима о пензијском и инвалидском осигурању војних осигураника додатак уз пензију из става 1. овог члана одређује се у висини разлике између пензије и износа плате и других примања који су узети као основ за одређивање његове пензије.* 


 

*Службени лист СФРЈ, број 68/1981

 

Члан 10.

Носилац Споменице коме пензија, одређена, односно усклађена по прописима о пензијском и инвалидском осигурању, са додатком уз пензију одређеним у смислу члана 9. овог закона, износи мање од просечног месечног личног дохотка у Социјалистичкој Федеративној Републици Југославији из претходне године, увећаног за* 30%,** има право на додатак уз пензију у висини разлике између пензије и просечног месечног личног дохотка у Социјалистичкој Федеративној Републици Југославији из претходне године, увећаног за 30%.** 


 

*Службени лист СФРЈ”, број 68/1981

**Службени лист СФРЈ”, број 42/1990

 

Члан 11.

Изузетно од одредаба чл. 9. и 10. овог закона, носилац Споменице који је остварио право на пензију са пензијским стажом мањим од 15 година и стажом осигурања мањим од 10 година има право на додатак уз пензију у висини разлике између пензије и износа 85% од просечног месечног личног дохотка у Социјалистичкој Федеративној Републици Југославији из претходне године, увећаног за 30%.** 


 

*Службени лист СФРЈ”, број 68/1981

**Службени лист СФРЈ”, број 42/1990

 

Члан 12.

Чланови породице умрлог носиоца Споменице који имају право на породичну пензију по прописима о пензијском и инвалидском осигурању, односно по прописима о пензијском и инвалидском осигурању војних осигураника, имају и право на додатак уз пензију који се одређује на исти начин и у истом проценту као породична пензија.* 


 

*Службени лист СФРЈ, број 68/1981

 

Члан 14.

О праву на додатак уз пензију решава и висину тог додатка одређује надлежна самоуправна интересна заједница пензијског и инвалидског осигурања, односно заједница пензијског и инвалидског осигурања војних осигураника истим решењем којим решава о праву на пензију.*

Додатак уз пензију исплаћује, истовремено са пензијом, надлежна самоуправна интересна заједница пензијског и инвалидског осигурања, односно заједница пензијског и инвалидског осигурања војних осигураника.* 


 

*Службени лист СФРЈ, број 68/1981

 

Члан 15.

Носилац Споменице који није корисник пензије или није у радном односу, нити самостално у виду занимања обавља професионалну делатност, нити самостално личним радом обавља делатност средствима рада у својини грађана, има право на стално месечно новчано примање у висини 85% од просечног месечног личног дохотка у Социјалистичкој Федеративној Републици Југославији из претходне године, увећаног за* 30%.**

Право на стално месечно новчано примање, под условима из става 1. овог члана, имају и чланови породице умрлог носиоца Споменице ако, у погледу година живота или неспособности, испуњавају услове за остваривање права на породичну пензију прописане савезним законом којим се уређују права из пензијског и инвалидског осигурања војних осигураника.*

Родитељи умрлог носиоца Споменице имају право на стално месечно новчано примање ако то право не остварују брачни друг и деца.*

Брачном другу умрлог носиоца Споменице који је корисник сталног месечног новчаног примања престаје то право даном ступања у брак.* 


 

*Службени лист СФРЈ, број 68/1981

**Службени лист СФРЈ, број 87/1989

 

Члан 16.

Висина сталног месечног новчаног примања одређује се члановима породице умрлог носиоца споменице на начин и у проценту који су предвиђени за одређивање породичне пензије по савезном закону којим се уређују права из пензијског и инвалидског осигурања војних осигураника.* 


 

*Службени лист СФРЈ, број 68/1981

 

Члан 18.

О праву на стално месечно новчано примање решава и то примање исплаћује надлежни орган у републици, односно аутономној покрајини.* 


 

*Службени лист СФРЈ, број 68/1981

 

Члан 18а.

Носилац Споменице који је корисник сталног месечног новчаног примања има право на додатак за негу и помоћ од стране другог лица, у висини и под условима који су за осигуранике раднике утврђени у самоуправној интересној заједници пензијског и инвалидског осигурања радника на чијем подручју носилац Споменице има пребивалиште.*

Право на додатак из става 1. овог члана носилац Споменице остварује на начин и по поступку који су прописани за остваривање права војних инвалида на додатак за негу и помоћ од стране другог лица.* 


 

*Службени лист СФРЈ, број 68/1981

 

Члан 19.

Носилац Споменице има право на годишње новчано примање за опоравак у висини просечног месечног личног дохотка у Социјалистичкој Федеративној Републици Југославији* из последњег тромесечја претходне године,** увећаног за 13%.*

О праву на годишње новчано примање за опоравак решава и то примање исплаћује савезни орган управе надлежан за питања бораца и војних иналида.* 


 

*Службени лист СФРЈ, број 68/1981

**Службени лист СФРЈ, број 87/1989

 

Члан 20.

Носилац Споменице има право на:*

1) једно бесплатно путовање годишње железницом (I разред), бродом (I разред), аутобусом или авионом (II разред);

2) четири путовања годишње железницом, бродом или аутобусом уз повластицу од 75% од редовне возне цене;

3) два путовања годишње авионом, уз повластицу од 50% од редовне возне цене. 


 

*Службени лист СФРЈ, број 68/1981

 

Члан 22.

Бесплатна и повлашћена вожња по овом закону користи се по обрасцу у облику легитимације коју прописује и издаје савезни орган управе надлежан за питања бораца и војних инвалида.*

Легитимација се издаје за период од пет година, у децембру месецу последње године важења легитимације која је у употреби.*

Ако носилац Споменице изгуби легитимацију, издаће му се нова, на основу доказа да је изгубљена легитимација оглашена неважећом у „Службеном листу СФРЈ”.* 


 

*Службени лист СФРЈ, број 68/1981

 

Члан 23а.*

У случају смрти носиоца Споменице, чланови породице који сахране умрлог имају право на накнаду трошкова сахране у висини три просечна месечна лична дохотка у Социјалистичкој Федеративној Републици Југославији из* претходног тромесечја.**

Ако носиоца Споменице не сахране чланови породице, право на накнаду из става 1. овог члана има лице које сахрани умрлог.*

Накнаду из става 1. овог члана исплаћује надлежни орган у републици, односно аутономној покрајини.*

Право чланова породице на накнаду трошкова сахране и посмртне помоћи по прописима о здравственом осигурању не утиче на право на накнаду из става 1. овог члана.*

Право из става 1. овог члана може се остварити уколико право на накнаду трошкова сахране није остварено по савезном закону којим се уређују основна права лица одликованих Орденом народног хероја или уколико право на новчану помоћ у случају смрти није остварено по савезном закону којим се уређују основна права војних инвалида и породица палих бораца.* 


 

*Службени лист СФРЈ, број 68/1981

**Службени лист СФРЈ, број 87/1989

 

Члан 23б.*

Чланови породице, друго лице или друштвено-правно лице које изврши превоз умрлог носиоца Споменице од места у коме је умро до места у коме је сахрањен има право на накнаду стварних трошкова тог превоза.*

Накнаду из става 1. овог члана исплаћује надлежни орган у републици, односно аутономној покрајини.* 


 

*Службени лист СФРЈ, број 68/1981