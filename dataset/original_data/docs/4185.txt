На основу члана
6. став 1. Закона о
техничким захтевима
за производе и
оцењивању усаглашености
(„Службени гласник
РС”, број 36/09),

Министар економије
и регионалног
развоја доноси

 

 


ПРАВИЛНИК


о електромагнетској
компатибилности

"Службени
гласник РС",
број 
13 од 12.
марта 2010.

 

 

I. УВОДНЕ ОДРЕДБЕ

 


Предмет

 

Члан 1.

Овим правилником
прописују се:
битни захтеви
за електромагнетску
компатибилност
које мора да испуни
опрема која се
ставља на тржиште
и/или употребу;
претпоставка
усаглашености;
поступци за оцењивање
усаглашености
апарата; знак
усаглашености
и означавање усаглашености;
садржина Декларације
о усаглашености
и техничке документације;
заштитна клаузула
и захтеви које
мора да испуни
тело за оцењивање
усаглашености
да би било именовано
за оцењивање усаглашености. 

 


Примена

 

Члан 2.

Овај правилник
се примењује на
опрему која може
да проузрокује
електромагнетске
сметње и/или на
коју те сметње
могу да утичу
погоршавајући
њене радне карактеристике.

Примена овог правилника
не искључује примену
посебних прописа
којима се уређује
безбедност опреме.

 


Опрема и
производи на које
се не примењује
овај правилник

 

Члан 3.

Овај правилник
се не примењује
на следећу опрему
и производе:

1) радио и телекомуникациону
терминалску опрему
која је уређена
посебним прописом;

2) производе за
ваздухопловство,
њихове делове
и уређаје на које
се примењују посебни
прописи из области
цивилног ваздухопловства;

3) радио опрему
коју користе радио
аматери, осим
ако се та опрема
самостално ставља
на тржиште;

4) опрему чије су
физичке карактеристике
по својој природи
такве да та опрема:

(1) не може да производи
или да доприноси
електромагнетским
емисијама које
прелазе дозвољени
ниво који онемогућава
радио и телекомуникационој
опреми и другим
апаратима да раде
у складу са предвиђеном
наменом;

(2) ради у складу
са својом предвиђеном
наменом, без неприхватљивог
погоршавања њених
радних карактеристика
у присуству електромагнетских
сметњи.

Под радио опремом
која се самостално
ставља на тржиште
из става 1. тачка
3) овог члана, не
сматрају се комплети
појединих делова
које радио аматери
могу сами склопити,
као и опрема која
се самостално
ставља на тржиште,
а коју радио аматери
прерађују за сопствену
употребу. 

Овај правилник
се не примењује
на опрему чији
су битни захтеви
за електромагнетску
компатибилност
из Прилога 1 Битни
захтеви за електромагнетску
компатибилност,
који је одштампан
уз овај правилник
и чини његов саставни
део, ближе уређени
другим прописима.

 


Значење
појединих израза

 

Члан 4.

Поједини изрази
који се употребљавају
у овом правилнику
имају следеће
значење:

1) опрема јесте
сваки апарат или
стационарно постројење;

2) апарат јесте
сваки завршен
уређај или комбинација
тих уређаја који
се, као самосталне
функционалне
јединице намењене
крајњем кориснику,
испоручују на
тржиште и могу
да проузрокују
електромагнетске
сметње или на
чији рад би такве
сметње могле да
утичу, као и:

(1) компоненте и
подсклопови намењени
за уградњу у апарат
од стране крајњег
корисника које
могу да проузрокују
електромагнетске
сметње или на
чији рад такве
сметње могу да
утичу;

(2) преносиво постројење
које представља
комбинацију апарата
из тачке 2) овог
члана и, кад је
то одговарајуће,
других апарата
који су намењени
за премештање
и рад на различитим
локацијама.

3) стационарно
постројење јесте
одређена комбинација
више врста апарата
и/или других уређаја
који су монтирани,
инсталирани и
намењени за сталну
употребу на унапред
одређеној локацији;

4) електромагнетска
компатибилност
јесте способност
опреме да у свом
електромагнетском
окружењу ради
на задовољавајући
начин и да не проузрокује
недозвољене електромагнетске
сметње другој
опреми у том окружењу;

5) електромагнетска
сметња јесте свака
електромагнетска
појава која може
погоршати рад
опреме, као што
је електромагнетски
шум, нежељени
сигнал или промена
у самом медију
емитовања електромагнетских
таласа;

6) имуност јесте
способност опреме
да у присуству
електромагнетске
сметње ради без
погоршања њених
радних карактеристика
у складу са предвиђеном
наменом;

7) безбедносна
сврха јесте сврха
заштите живота
људи или имовине;

8) електромагнетско
окружење јесу
све електромагнетске
појаве које су
присутне на одређеној
локацији;

9) стављање на тржиште
јесте прво чињење
доступним опреме
на тржиште Републике
Србије ради испоруке
или употребе,
са или без накнаде;

10) стављање у употребу
јесте прво коришћење
опреме за њену
предвиђену намену
у Републици Србији;

11) произвођач јесте
свако правно лице,
предузетник или
физичко лице које
израђује опрему
ради њеног стављања
на тржиште под
својим пословним
именом или називом,
жигом, трговачким
знаком, робном
марком или неком
другом препознатљивом
ознаком, или за
сопствену употребу.
Ако произвођач
није познат, произвођачем
ће се сматрати
свако правно лице,
предузетник или
физичко лице које
опрему ставља
на тржиште и/или
употребу;

12) заступник јесте
свако правно лице
или предузетник
регистрован у
Републици Србији
или физичко лице
које има пребивалиште
у Републици Србији
и које је произвођач
писмено овластио
да у његово име
извршава све или
део обавеза прописаних
овим правилником;

13) хармонизовани
стандард јесте
стандард донет
од стране европских
организација
за стандардизацију
и то: Европског
комитета за стандардизацију
(CEN); Европског комитета
за стандардизацију
у области електротехнике
(CENELEC) или Европског
института за стандарде
у области телекомуникација
(ETSI) на основу налога
Европске Комисије
и који је објављен
у Службеном листу
Европске заједнице;

14) добра инжењерска
пракса јесте потврђено
(верификовано)
решење из праксе
у вези са пројектовањем,
израдом и монтажом
одређене опреме
чијом применом
се постиже да
та опрема испуњава
захтеве за безбедност
ако се она користи
у складу са предвиђеном
наменом.

Други изрази који
се употребљавају
у овом правилнику,
а нису дефинисани
у ставу 1. овог члана,
имају значење
дефинисано законима
којима се уређују
технички захтеви
за производе,
општа безбедност
производа и стандардизација. 

 

II. СТАВЉАЊЕ
НА ТРЖИШТЕ И/ИЛИ
УПОТРЕБУ

 


Стављање
на тржиште и/или
употребу

 

Члан 5.

Опрема на коју
се примењује овај
правилник може
се ставити на
тржиште и/или
употребу у Републици
Србији само ако
испуњава битне
захтеве за електромагнетску
компатибилност
из Прилога 1, када
је правилно инсталирана,
одржавана и када
се употребљава
у складу са предвиђеном
наменом.

 


Слободан
промет

 

Члан 6.

Опрема која испуњава
захтеве и услове
из овог правилника
ставља се на тржиште
и/или употребу
слободно, без
икаквих ограничења.

Захтеви прописани
овим правилником
не спречавају
примену посебних
мера које се односе
на стављање у
употребу или коришћење
опреме, и то:

1) мера за решавање
постојећег или
очекиваног проблема
у вези са електромагнетском
компатибилношћу
на одређеној локацији;

2)  мера безбедности
за заштиту јавних
телекомуникационих
мрежа или пријемних
или предајних
станица, које
се примењују у
безбедносне сврхе
у тачно одређеном
фреквенцијском
подручју.

На сајмовима,
изложбама или
другим сличним
јавним манифестацијама
може се излагати
и представљати
опрема која није
у складу са захтевима
из овог правилника,
ако се на тој опреми
налази видна и
јасно истакнута
ознака да се таква
опрема не може
стављати на тржиште
и/или употребу
док се не усклади
са захтевима из
овог правилника.

Јавно излагање
и представљање
опреме из става
3. овог члана могуће
је само ако су
претходно предузете
одговарајуће
мере за спречавање
електромагнетских
сметњи.

 

III. ПРЕТПОСТАВКА
УСАГЛАШЕНОСТИ

 


Српски стандарди
којима се преузимају
хармонизовани
стандарди

 

Члан 7.

Сматра се да опрема
испуњава битне
захтеве из Прилога
1, ако је пројектована
и израђена у складу
са српским стандардима
из области електромагнетске
компатибилности
којима су преузети
одговарајући
хармонизовани
стандарди, чији
се списак (у даљем
тексту: списак
стандарда) саставља
и објављује у
складу са законом
којим се уређују
технички захтеви
за производе и
оцењивање усаглашености
и прописом донетим
на основу тог
закона. 

Претпоставка
усаглашености
из става 1. овог
члана ограничена
је на обим примењеног(–их)
стандарда са списка
стандарда, као
и релевантних
битних захтева
који су утврђени
у том (тим) стандарду(–има).

 

IV. ПОСТУПЦИ
ЗА ОЦЕЊИВАЊЕ УСАГЛАШЕНОСТИ
АПАРАТА


 


Поступак
за оцењивање усаглашености
које спроводи
произвођач

 

Члан 8.

Оцењивање усаглашености
апарата са битним
захтевима из Прилога
1 спроводи произвођач
применом поступка
интерне контроле
производње из
Прилога 2 Оцењивање
усаглашености
које спроводи
произвођач (интерна
контрола производње),
који је одштампан
уз овај правилник
и чини његов саставни
део.

 


Поступак
оцењивања усаглашености
које спроводи
именовано тело
за оцењивање усаглашености

 

Члан 9.

Тело за оцењивање
усаглашености
може да обавља
послове оцењивања
усаглашености
ако испуњава захтеве
за оцењивање усаглашености
из Прилога 6 Захтеви
које мора да испуни
тело за оцењивање
усаглашености
да би било именовано
за оцењивање усаглашености,
који је одштампан
уз овај правилник
и чини његов саставни
део, и ако је именовано
(у даљем тексту:
Именовано тело)
у складу са законом
којим се уређују
технички захтеви
за производе и
оцењивање усаглашености
и прописом донетим
на основу тог
закона.

По избору и на
захтев произвођача
апарата или његовог
заступника, пре
њиховог стављања
на тржиште и/или
употребу, Именовано
тело спроводи
оцењивање усаглашености
апарата са захтевима
из овог правилника,
или у њему учествује,
на начин одређен
у Прилогу 3 Оцењивање
усаглашености
које спроводи
именовано тело
за оцењивање усаглашености,
који је одштампан
уз овај правилник
и чини његов саставни
део.

У решењу којим
се именује тело
за оцењивање усаглашености
из става 1. овог
члана наводи се
да ли Именовано
тело испуњава
захтеве за обављање
послова оцењивања
усаглашености
из Прилога 3 став
1. тачка 3. за све апарате
обухваћене овим
правилником и/или
за све битне захтеве
из Прилога 1 или
је именовање ограничено
на одређене посебне
аспекте битних
захтева и/или
одређене врсте
апарата. 

Ако је усаглашеност
апарата из ст.
2. и 3. овог члана потврђена,
Именовано тело
издаје изјаву
којом се потврђује
усаглашеност
апарата.


 


Потврда
о усаглашености

 

Члан 10.

Произвођач, његов
заступник или
увозник у случају
да произвођач
или његов заступник
није регистрован
на територији
Републике Србије,
пре стављања на
тржиште апарата
на који се примењује
овај правилник
дужан је да, по
свом избору, достави
Именованом телу
примерак Декларације
о усаглашености
тог апарата или
њену оверену фотокопију
са припадајућом
техничком документацијом
у складу са Прилогом
4 Техничка документација
и Декларација
о усаглашености,
који је одштампан
уз овај правилник
и чини његов саставни
део, ради потврђивања
усаглашености
апарата са захтевима
из овог правилника.

На основу приложене
документације
из става 1. овог
члана Именовано
тело, ако утврди
усаглашеност
апарата издаје
Потврду о усаглашености
тог апарата са
битним захтевима
из Прилога 1.

Потврда о усаглашености
садржи, нарочито:
пословно име,
односно назив
произвођача; назив
овог правилника
и број службеног
гласила у коме
је тај правилник
објављен; врсту
апарата и ознаку
типа апарата чија
се усаглашеност
потврђује.

Потврда о усаглашености
из става 2. овог
члана важи за
исти тип, односно
врсту апарата
истог произвођача
три године од
дана издавања
ове потврде.

Именовано тело
води евиденцију
о издатим потврдама
из става 2. овог
члана и на захтев
произвођача или
његовог заступника,
односно увозника
издаје извод из
евиденције који
садржи, нарочито
податке о пословном
имену или називу
произвођача и
врсти, односно
типу апарата за
који је издата
Потврда о усаглашености
и року њеног важења.

Евиденцију о издатим
потврдама, Именовано
тело објављује
на својој службеној
интернет страници.

За нове испоруке
апарата истог
произвођача и
исте врсте, односно
типа апарата за
коју је издата
Потврда о усаглашености,
није потребно
достављати Именованом
телу документацију
из става 1. овог
члана, а као доказ
о важењу издате
Потврде о усаглашености
користи се извод
из евиденције
из става 5. овог
члана.   

На основу Потврде
о усаглашености
или извода из
евиденције издатих
од Именованог
тела, произвођач
или његов заступник,
односно увозник
ставља на апарат
Српски знак усаглашености.

Трошкове прегледа
документације
и издавања Потврде
о усаглашености
сноси подносилац
документације
из става 1. овог
члана.

Висина трошкова
из става 9. овог
члана одређује
се ценовником
Именованог тела
и она мора бити
сразмерна обиму
и сложености документације
која се прегледа
и времену које
је потребно за
обављање тог прегледа.

За издавање извода
из евиденције
из става 5. овог
члана могу се
наплатити трошкови
издавања, највише
до висине неопходних
трошкова за израду
извода, што се
утврђује ценовником
Именованог тела.

Достављање документације
и прибављање Потврде
о усаглашености
из ст. 1. и 2. овог члана,
не односи се на
произвођача апарата
који је произведен
у Републици Србији
и за који је оцењивање
усаглашености
спроведено од
стране Именованог
тела у складу
са Прилогом 3. 


 


Знак усаглашености

 

Члан 11.

На апарат који
је усаглашен са
захтевима из овог
правилника, пре
његовог стављања
на тржиште и/или
употребу, ставља
се знак усаглашености
на начин који
је прописан у
Прилогу 5 Знак
усаглашености,
који је одштампан
уз овај правилник
и чини његов саставни
део.

Знак усаглашености
на апарат ставља
произвођач или
његов заступник,
односно увозник
ако произвођач
или његов заступник
није регистрован
на територији
Републике Србије,
на видном месту
тако да буде читљив
и неизбрисив,
у складу са прописом
којим се одређује
начин стављања
и употреба знакова
усаглашености.

На апарате се
могу стављати
и други знакови,
симболи, натписи
или друге ознаке,
под условом да
се тиме не смањује
видљивост, читљивост
и/или значење
знака усаглашености.

На апарате се
не могу стављати
други знакови,
симболи, натписи
или друге ознаке
чије стављање
је забрањено законом
којим се уређују
технички захтеви
за производе и
оцењивање усаглашености.

Ако је одређени
апарат предмет
и других прописа
којима се уређују
друга питања,
а којима се такође
прописује стављање
знака усаглашености,
стављени знак
усаглашености
означава да је
тај апарат усаглашен
и са захтевима
тих других прописа. 

 


Други подаци
и информације

 

Члан 12.

Сваки апарат мора
бити прецизно
идентификован
на основу података
о врсти, типу, односно
моделу, серији,
серијском броју,
партији или на
основу других
података који
омогућавају његову
идентификацију. 

У пратећој документацији
сваког апарата
наводи се пословно
име, односно назив
или име произвођача,
његовог заступника
или другог одговорног
лица за стављање
апарата на тржиште. 

Произвођач обезбеђује
податке о свим
посебним мерама
безбедности које
се морају предузети
при монтажи, инсталирању,
одржавању или
употреби апарата,
како би се обезбедило
да, приликом стављања
у употребу, апарат
буде усаглашен
са захтевима из
Прилога 1 тачка
1.   

На апарат који
није усаглашен
са захтевима заштите
који се односе
на стамбена подручја,
а кад је то одговарајуће,
и на амбалажи,
ставља се јасна
ознака ограничења
при његовој употреби. 

У упутствима која
прате апарат наводе
се подаци, односно
информације потребне
за употребу апарата
у складу са његовом
предвиђеном наменом.

 


Документација
која прати апарат
приликом стављања
на тржиште и/или
употребу

 

Члан 13.

Испоручилац који
ставља апарат
на тржиште Републике
Србије уз апарат
прилаже упутство
за употребу на
српском језику.

Осим упутства
из става 1. овог
члана испоручилац
уз апарате које
испоручује на
тржиште Републике
Србије, обезбеђује
један примерак
оригиналне Декларације
о усаглашености
апарата или њену
фотокопију са
преводом на српски
језик ако тај
апарат није произведен
у Републици Србији,
као и Потврду
о усаглашености
ако је она издата.   

Испоручилац који
ставља апарат
на тржиште Републике
Србије, може оригиналну
Декларацију о
усаглашености,
односно превод
те декларације
на српски језик
ако тај апарат
није произведен
у Републици Србији,
учинити доступном
на својој службеној
интернет страници,
при чему адресу
интернет странице
наводи у упутству
за употребу апарата. 

 

V. СТАЦИОНАРНА
ПОСТРОЈЕЊА

 

Члан 14.

На апарате који
су стављени на
тржиште и који
се могу уградити
у стационарна
постројења, примењују
се одговарајуће
одредбе овог правилника
које се односе
на апарате.

Примена одредаба
чл. 6. и 7. овог правилника
није обавезна
за апарате који
су намењени за
уградњу у одређено
стационарно постројење,
а иначе се не испоручују
на тржиште.

Апарате из става
2. овог члана прати
документација
у којој је описано
стационарно постројење
и карактеристике
његове електромагнетске
компатибилности,
као и опис мера
безбедности које
је потребно предузети
при уградњи апарата
у то постројење,
да не би била угрожена
усаглашеност
тог постројења
са захтевима за
електромагнетску
компатибилност.

У пратећој документацији
из става 3. овог
члана наводе се
и подаци из члана
12. ст. 1. и 2. овог правилника.

Ако постоје сумње
о неусаглашености
стационарног
постројења са
захтевима за електромагнетску
компатибилност,
посебно ако постоје
притужбе на сметње
проузроковане
стационарним
постројењем, власник,
односно корисник
стационарног
постројења одговоран
је за доказивање
усаглашености
тог постројења
и тражени доказ,
на захтев надлежног
органа, обезбеђује
од Именованог
тела.

Ако се утврди
неусаглашеност
стационарног
постројења, отклањање
те неусаглашености,
односно накнадно
усаглашавање
стационарног
постројења са
битним захтевима
из Прилога 1 тачка
1. обезбеђује се
у складу са законом
којим се уређују
технички захтеви
за производе и
оцењивање усаглашености.

 

VI. ЗАШТИТНА
КЛАУЗУЛА

 


Испорука
или употреба опреме

 

Члан 15.

Испорука или употреба
опреме која је
стављена на тржиште
Републике Србије
и на коју је стављен
знак усаглашености
а за коју се утврди
да не испуњава
захтеве из овог
правилника, може
се ограничити
или забранити
у складу са законом
којим се уређују
технички захтеви
за производе и
оцењивање усаглашености.

 


Усклађеност
са прописима Европске
уније

 

Члан 16.

Овај правилник
је усклађен са
свим начелима
и битним захтевима
из Директиве
2004/108/ЕЗ Европског
парламента и Савета
од 15. децембра
2004. године која се
односи на електромагнетску
компатибилност.

 

VII. ПРЕЛАЗНЕ
И ЗАВРШНЕ ОДРЕДБЕ

 

Члан 17.

Од дана ступања
на снагу потврђеног
међународног
уговора о оцењивању
усаглашености
и прихватању индустријских
производа са Европском
унијом (АCАА споразум)
за опрему на коју
се примењује овај
правилник, речи:
„знак усаглашености”
у члану 1, у наслову
изнад члана 11, у
чл. 11. и 15. овог правилника
имаће значење:
„СЕ знак”, а речи:
„Декларација о
усаглашености”
у чл. 1. и 13, као и у Прилогу
2, у наслову Прилога
4 и Прилогу 4 овог
правилника имаће
значење: „ЕЗ Декларација
о усаглашености”.

Ако уговор из
става 1. овог члана
не буде закључен,
значење речи:
„знак усаглашености”
и „Декларација
о усаглашености”
из става 1. овог
члана примењује
се од дана приступања
Републике Србије
Европској унији. 

 

Члан 18.

Од дана ступања
на снагу овог
правилника до
дана ступања на
снагу потврђеног
међународног
уговора о оцењивању
усаглашености
и прихватању индустријских
производа са Европском
унијом, означавање
усаглашености
апарата, на које
се примењује овај
правилник, обавља
се стављањем Српског
знака усаглашености
у складу са овим
правилником и
посебним прописима.

Ако уговор из
става 1. овог члана
не буде закључен,
означавање усаглашености
апарата стављањем
Српског знака
усаглашености
обавља се до дана
приступања Републике
Србије Европској
унији.

Од дана ступања
на снагу потврђеног
међународног
уговора о оцењивању
усаглашености
и прихватању индустријских
производа са Европском
унијом означавање
усаглашености
апарата на које
се примењује овај
правилник обавља
се стављањем CЕ
знака у складу
са овим правилником
и посебним прописима.

Ако уговор из
става 3. овог члана
не буде закључен,
означавање усаглашености
апарата стављањем
СЕ знака обавља
се од дана приступања
Републике Србије
Европској унији.

 

Члан 19.

Тела за оцењивање
усаглашености
која су акредитована,
односно овлашћена
за оцењивање усаглашености
у складу са прописима
из члана 21. става
1. овог правилника,
врше издавање
Потврда о усаглашености
из члана 10. овог
правилника до
њиховог именовања
у складу са овим
правилником и
посебним прописом.

 

Члан 20.

Даном ступања
на снагу потврђеног
међународног
уговора о оцењивању
усаглашености
и прихватању индустријских
производа са Европском
унијом за апарате
на које се примењује
овај правилник,
престају да се
примењују одредбе
члана 10. овог правилника.

Ако уговор из
става 1. овог члана
не буде закључен,
одредбе члана
10. овог правилника
престају да се
примењују од дана
приступања Републике
Србије Европској
унији. 

 

Члан 21.

Даном ступања
на снагу овог
правилника престају
да важе Правилник
о обавезном атестирању
кабловског дистрибуционог
и заједничког
антенског система
(„Службени лист
СФРЈ”, број 37/87) и Правилник
о обавезном атестирању
производа који
проузрокују радио–фреквенцијске
сметње и о условима
које морају испуњавати
предузећа и друга
правна лица овлашћена
за атестирање
тих производа
(„Службени лист
СФРЈ”, број 30/91).

Сертификат о усаглашености
издат на основу
прописа из става
1. овог члана важи
до 1. јануара 2012. године.

 

Члан 22.

Произвођач или
његов заступник,
односно увозник
може, најкасније
до 1. јануара 2012. године,
да стави на тржиште
и/или употребу
и опрему која
је пројектована
и израђена и чија
усаглашеност
је оцењена у складу
са захтевима из
прописа из члана
21. став 1. овог правилника.

У исправи о усаглашености
која се издаје
на основу спроведеног
оцењивања усаглашености
из става 1. овог
члана, односно
другој документацији
која прати опрему,
наводе се подаци
о прописима са
којима је та опрема
усаглашена (назив
прописа и број
службеног гласила
у коме је тај пропис
објављен).

 

Члан 23.

Овај правилник
ступа на снагу
осмог дана од
дана објављивања
у „Службеном гласнику
Републике Србије”. 

 

 

 Број
110-00-237/2009-05 

 У
Београду, 3. марта
2010. године

 Министар,

 Млађан
Динкић, с.р.

 

 

 

ПРИЛОГ
1

БИТНИ ЗАХТЕВИ
ЗА ЕЛЕКТРОМАГНЕТСКУ КОМПАТИБИЛНОСТ

 


1. Општи захтеви
за опрему

 

Опрема мора бити
пројектована
и израђена тако
да, узимајући
у обзир достигнути
степен развоја
технике, обезбеђује
да: 

1)  електромагнетске
сметње које проузрокује
не прелазе ниво
изнад ког радио
и телекомуникациона
опрема или друга
опрема не може
да ради како је
предвиђено;

2) има ниво имуности
на електромагнетске
сметње које се
очекују при предвиђеној
употреби, што
омогућава рад
опреме без неприхватљивог
погоршања њених
радних карактеристика.

 


2. Посебни
захтеви за стационарна
постројења

 

При инсталирању
стационарних
постројења примењује
се добра инжењерска
пракса у области
електромагнетске
компатибилности
и узимају се у
обзир подаци о
предвиђеној употреби
њених компоненти,
да би се испунили
захтеви у вези
са заштитом утврђени
у тачки 1. овог прилога.
Добра инжењерска
пракса се документује,
а документацију
чува одговорно
лице које је дужно
да је стави на
располагање и
учини је доступном
надлежном инспектору,
ради прегледа
за све време док
су стационарна
постројења у функцији.

 

 

ПРИЛОГ
2

 

ОЦЕЊИВАЊЕ
УСАГЛАШЕНОСТИ
КОЈЕ СПРОВОДИ ПРОИЗВОЂАЧ
(ИНТЕРНА КОНТРОЛА
ПРОИЗВОДЊЕ)

 

1. Произвођач је
дужан да спроведе
оцењивање електромагнетске
компатибилности
апарата на основу
одговарајућих
релевантних појава,
да би испунио
захтеве из Прилога
1 тачка 1. Сматра
се да апарат испуњава
захтеве електромагнетске
компатибилности
из Прилога 1. тачка
1. ако су, приликом
његовог пројектовања
и израде, правилно
примењени сви
одговарајући
стандарди са списка
стандарда из члана
7. овог правилника. 

2. При оцењивању
електромагнетске
компатибилности
апарата узимају
се у обзир предвиђени
нормални услови
рада. Ако апарат
може да има више
конфигурација,
оцењивање електромагнетске
компатибилности
мора да потврди
да ли тај апарат
испуњава захтеве
из Прилога 1 тачка
1. у свим могућим
конфигурацијама
које је произвођач
одредио за предвиђену
употребу.

3. Произвођач, у
складу са Прилогом
4, сачињава техничку
документацију
са доказима о
усаглашености
апарата са битним
захтевима из Прилога
1. 

4. Произвођач мора
предузети све
потребне мере
да би обезбедио
да се апарати
израђују у складу
са техничком документацијом
из тачке 3. овог
прилога и са захтевима
из овог правилника.

5. Усаглашеност
апарата са битним
захтевима потврђује
се Декларацијом
о усаглашености
коју издаје произвођач
или његов заступник.

6. Техничка документација
и Декларација
о усаглашености
сачињава се у
складу са Прилогом
4.

7. Произвођач или
његов заступник
чува техничку
документацију
и оригинални примерак
Декларације о
усаглашености
или њену фотокопију
са преводом на
српски језик,
ако апарат није
произведен у Републици
Србији, које морају
бити на располагању
и доступне надлежним
инспекторима,
најмање десет
година после датума
када је такав
апарат последњи
пут израђен.

8. Ако ни произвођач
апарата ни његов
заступник нису
регистровани
у Републици Србији,
увозник тог апарата
у Републику Србију
има обавезу чувања
Декларације о
усаглашености
и техничке документације,
као и обавезу
њиховог стављања
на располагање
надлежним инспекторима
у року из тачке
7. овог прилога.

 

 


ПРИЛОГ 3

 

ОЦЕЊИВАЊЕ
УСАГЛАШЕНОСТИ
КОЈЕ СПРОВОДИ ИМЕНОВАНО
ТЕЛО ЗА ОЦЕЊИВАЊЕ
УСАГЛАШЕНОСТИ


 

Оцењивање усаглашености
из овог прилога
спроводи се применом
поступка оцењивања
усаглашености
из Прилога 2 и следећих
додатних поступака:

1. Произвођач или
његов заступник
Именованом телу
подноси техничку
документацију
и захтев за оцењивање
усаглашености,
у коме наводи
који аспекти битних
захтева се морају
оценити.

2. Именовано тело
прегледа техничку
документацију
и оцењује да ли
техничка документација
доказује испуњеност
захтева из овог
правилника. Ако
је усаглашеност
апарата потврђена,
Именовано тело
издаје произвођачу
или његовом заступнику
изјаву којом се
потврђује усаглашеност
апарата.

3. Изјава из тачке
2. овог прилога,
ограничена је
на оне аспекте
битних захтева
које је Именовано
тело оцењивало.

Изјаву из става
1. ове тачке, произвођач
или његов заступник
прилаже уз техничку
документацију
из Прилога 4.

 

 


ПРИЛОГ 4

 

ТЕХНИЧКА
ДОКУМЕНТАЦИЈА
И ДЕКЛАРАЦИЈА О УСАГЛАШЕНОСТИ

 


1. Техничка
документација

 

Техничка документација
мора да омогући
оцењивање усаглашености
апарата са битним
захтевима из овог
правилника. 

Техничка документација
обухвата пројектовање
и израду апарата,
а нарочито:

1) опис апарата;

2) попис примењених
српских стандарда
са списка стандарда
из члана 7. овог
правилника;

3) опис и објашњење
поступака који
су примењени како
би се испунили
битни захтеви
из Прилога 1 укључујући
и опис спроведеног
оцењивања усаглашености
са захтевима електромагнетске
компатибилности
из Прилога 2 тачка
1, као и резултате
конструкционих
прорачуна, обављених
прегледа и извештаја
о испитивању,
ако произвођач
није применио
српске стандарде
са списка стандарда
из члана 7. овог
правилника, ако
је те стандарде
применио само
делимично или
ако ти стандарди
не постоје;

4) изјаву Именованог
тела, ако је спроведено
оцењивање усаглашености
из Прилога 3.

 


2. Декларација
о усаглашености


 

Декларација о
усаглашености
садржи, нарочито:

1) позивање на овај
правилник;

2) податке о идентификацији
апарата у складу
са чланом 12. став
1. овог правилника;

3) пословно име,
односно назив
или име и адресу
седишта произвођача
и кад је то одговарајуће,
пословно име,
односно назив
или име и адресу
седишта његовог
заступника;

4) податке о изјави
о усаглашености
апарата коју је
издало Именовано
тело, као и податке
о Именованом телу
које је ту изјаву
издало;

5) мести и датум
издавања Декларације
о усаглашености;

6) идентификацију
и потпис овлашћеног
лица, одговорног
за издавање Декларације
о усаглашености
у име произвођача
или његовог заступника.

 

 


ПРИЛОГ 5

 


ЗНАК УСАГЛАШЕНОСТИ

 

1. CЕ ЗНАК УСАГЛАШЕНОСТИ

 

CЕ знак усаглашености
се састоји од
стилизованог
латиничног словног
знака „ЦЕ” у следећем
облику:

 

 




 

 

Висина CЕ знака
мора бити најмање
5 mm. 

Ако се CЕ знак смањује
или увећава, морају
се узети у обзир
пропорције приказане
на овом цртежу.

CЕ знак мора бити
стављен на апарат
или на његову
плочицу са подацима,
а ако то није могуће
или се не може
обезбедити због
врсте или својстава
апарата, овај
знак се ставља
на амбалажу, ако
га апарат има,
или се ставља
у пратећу документацију.

 

2. СРПСКИ ЗНАК
УСАГЛАШЕНОСТИ

 

Српски знак усаглашености
се састоји од
три велика слова
А повезана у облику
једнакостраничног
троугла (3А), изгледа
и садржине као
на слици:

 

 




 

Величина знака
одређује се према
висини В знака
која може имати
само заокружене
вредности стандардних
бројева према
реду величина
R10 изражених у милиметрима
(мм) према српском
стандарду SRPS А.А0.001–Стандардни
бројеви, бројчане
вредности и дефиниције.

Висина В знака
износи, по правилу,
најмање 5 mm.

Уз Српски знак
се ставља јединствени
број Именованог,
односно овлашћеног
тела за оцењивање
усаглашености
из регистра именованих,
односно овлашћених
тела за оцењивање
усаглашености,
као и последње
две цифре године
издавања исправе
о усаглашености,
ако је то тело
спроводило, односно
учествовало у
оцењивању усаглашености.

 

 


ПРИЛОГ 6

 

ЗАХТЕВИ КОЈЕ
МОРА ДА ИСПУНИ
ТЕЛО ЗА ОЦЕЊИВАЊЕ
УСАГЛАШЕНОСТИ
ДА БИ БИЛО ИМЕНОВАНО
ЗА ОЦЕЊИВАЊЕ УСАГЛАШЕНОСТИ


 

1. Тело за оцењивање
усаглашености,
његов директор,
односно чланови
извршног одбора
директора или
чланови управног
одбора тог тела,
као и запослена
и друга ангажована
лица (у даљем тексту:
особље) одговорна
за спровођење
оцењивања усаглашености
у складу са овим
правилником не
смеју бити пројектанти,
произвођачи, испоручиоци
или монтери опреме
која се прегледа,
нити заступници
било које од тих
страна. Они не
смеју бити укључени,
директно или као
заступници у пројектовању,
изради, маркетингу
или одржавању
те опреме. То не
искључује могућност
размене техничких
информација између
произвођача и
тела за оцењивање
усаглашености.

2. Тело из тачке
1. овог прилога,
као и његово особље
дужно је да спроводи
оцењивање усаглашености
са највишим степеном
професионалног
интегритета и
техничке оспособљености
и не смеју бити
изложени било
каквим притисцима,
нити бити у конфликту
интереса, посебно
финансијских,
који би могли
утицати на њихову
оцену или резултате
прегледа, посебно
од стране лица
или групе лица
које су заинтересоване
за резултате оцењивања
усаглашености.

3. За сваку врсту
опреме за коју
тело за оцењивање
усаглашености
тражи именовање,
као и за сваки
поступак оцењивања
усаглашености,
то тело, и пре и
после именовања,
мора имати на
располагању особље
са техничким знањем,
као и довољним
и одговарајућим
искуством за обављање
послова оцењивања
усаглашености.

Особље задужено
за обављање послова
оцењивања усаглашености
мора имати и:

1) одговарајуће
радно искуство,
као и одговарајуће
овлашћење за обављање
послова оцењивања
усаглашености;

2) способност и
самосталност
у припреми извештаја
у вези са извршеним
оцењивањем и вршењу
провере одређених
овим правилником.

4. Тело за оцењивање
усаглашености
мора да има одговарајућу
опрему за испитивања
у зависности од
захтева садржаних
у српским стандардима
са списка стандарда
из члана 7. овог
правилника и врсте
апарата чија се
усаглашеност
оцењује, односно
битних захтева
или аспеката битних
захтева у односу
на које се врши
оцењивање усаглашености.

5. Непристрасност
особља које врши
оцењивање усаглашености
опреме мора бити
гарантована. Зарада,
односно награда
особља не може
да зависи од броја
обављених испитивања,
нити од резултата
таквих испитивања.

6. Тело за оцењивање
усаглашености
мора да има одговарајући
општи акт којим
ће бити прописан
поступак за обављање
послова оцењивања
усаглашености,
укључујући и поступак
одлучивања по
приговорима на
рад тог тела и
донете одлуке.

7. Тело за оцењивање
усаглашености
мора да закључи
уговор о осигурању
од одговорности
за штету.

8. Особље тела за
оцењивање усаглашености
дужно је да чува
као пословну тајну
све информације
које добије приликом
обављања послова
оцењивања усаглашености,
у складу са својим
општим актом о
пословној тајни,
овим правилником
и другим прописима.