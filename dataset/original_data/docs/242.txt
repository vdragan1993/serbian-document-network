На основу члана 33. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), на предлог Генералног секретаријата Владе,
Влада доноси
 
ОДЛУКУ 
о образовању Тима за јединствено спровођење активности сузбијања комараца

	"Службени гласник РС", број 57 од 30. маја 2014.
 
1. Образује се Тим за јединствено спровођење активности сузбијања комараца (у даљем тексту: Тим), у саставу:
1) председник:
– проф. др Владимир Ђукић, државни секретар у Министарству здравља,
2) чланови:
– прим. др sc. med. Драган Илић, директор Институтa за јавно здравље „Др Милан Јовановић Батут”,
– др Драгана Деспот, директор Завода за биоциде и медицинску екологију,
– проф. Милутин Ђорђевић, Ветеринарски факултет,
– др Добрила Јакић, Научни институт за ветеринарство Србије,
– Горан Триван, секретар Секретаријата за заштиту животне средине града Београда,
– мр Татјана Ђурић, помоћник секретара Секретаријата за урбанизам, градитељство и заштиту животне средине АП Војводине.
2. Задаци Тима су да, у сарадњи са надлежним органима АП Војводине и јединицама локалне самоуправе предузме потребне активности и предложи потребне мере ради јединственог спровођења активности сузбијања комараца на деловима територије Републике Србије на којима су те активности неопходне након поплава које су задесиле Републику Србију.
3. Ова одлука ступа на снагу даном објављивања у „Службеном гласнику Републике Србије”.
 
05 број 02-4656/2014
У Београду, 29. маја 2014. године
Влада
Председник,
Александар Вучић, 
	с.р.