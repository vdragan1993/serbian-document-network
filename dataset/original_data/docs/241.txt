На основу члана 17. став 1. и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС), 
	
Влада доноси
 
ОДЛУКУ
о образовању Радне групе за анализу стања и утврђивање начина стављања техногених минералних сировина у економску функцију

	"Службени гласник РС", број 37 од 2. априла 2014.
 
1. Образује се Радна група за анализу стања и утврђивање начина стављања техногених минералних сировина у економску функцију (у даљем тексту: Радна група).
2. Задатак Радне групе је да оформи списак лежишта техногених минералних сировина на територији Републике Србије, и да на основу анализе економских, финансијских, социјалних и других показатеља везаних за геолошка истраживања и експлоатацију минералних сировина из одабраних лежишта техногених минералних сировина, утврди начин њиховог стављања у економску функцију. То подразумева и да предложи Влади расписивање јавног позива за избор стратешког партнерства или спровођење пројекта јавно-приватног партнерства. 
	
3. У Радну групу именују се:
– за руководиоца: 
мр Томислав Шубарановић, Министарство природних ресурса, рударства и просторног планирања;
– за заменика руководиоца: 
Милана Ракић, Министарство природних ресурса, рударства и просторног планирања;
– за чланове: 
1) Ненад Мијаиловић, Министарство финансија;
2) Слободан Ђурић, Министарство привреде;
3) Оливера Аранђеловић, Агенција за приватизацију;
4) Петар Станојевић, Министарство енергетике, развоја и заштите животне средине;
5) Драгољуб Лаковић, ЈП „Електропривреда Србије”;
6) Димча Јенић, РТБ Бор – Група РТБ Бор д.о.о, Бор – у реструктурирању;
7) Боривоје Стојадиновић, Институт за рударство и металургију Бор;
8) Бранислав Томић, РТБ Бор – Група Рудник бакра Мајданпек д.о.о, у реструктурирању.
4. Радна група се образује на период од три месеца од дана ступања на снагу ове одлуке.
5. Стручне и административно-техничке послове за потребе Радне групе обављаће Министарство природних ресурса, рударства и просторног планирања.
6. Ова одлука ступа на снагу осмог дана од дана објављивања у „Службеном гласнику Републике Србије”. 
	
 
05 број 02-2628/2014
У Београду, 28. марта 2014. године
Влада
Први потпредседник Владе,
Александар Вучић, 
	с.р.