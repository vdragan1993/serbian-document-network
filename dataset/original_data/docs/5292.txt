На основу члана 46. став 10. Закона о управљању отпадом („Службени гласник РС”, бр. 36/09, 88/10 и 14/16)
Министар пољопривреде и заштите животне средине, доноси
ПРАВИЛНИК
о обрасцу Документа о кретању опасног отпада, обрасцу претходног обавештења, начину његовог достављања и упутству за њихово попуњавање
"Службени гласник РС", број 17 од 6. марта 
				2017.
 
Члан 1. 
Овим правилником прописује се образац Документа о кретању опасног отпада, образац претходног обавештења, начин његовог достављања и упутство за њихово попуњавање.
Одредба става 1. овог члана примењује се на кретање опасног отпада у Републици Србији. 
Члан 2.
Документ о кретању опасног отпада дат је на Обрасцу 1 – Документ о кретању опасног отпада, који је одштампан уз овај правилник и чини његов саставни део. 
Претходно обавештењe дато је на Обрасцу 2 – Претходно обавештење, који је одштампан уз овај правилник и чини његов саставни део.
Члан 3.
Образац Документа о кретању опасног отпада из члана 2. став 1. овог правилника доставља се Агенцији за заштиту животне средине (у даљем: Агенција), у електронском облику, уносом података у информациони систем Националног регистра извора загађивања, најкасније 15 дана од завршетка кретања отпада са финалним, допуњеним подацима о отпаду, у складу са законом којим се уређује заштита података о личности. 
Образац претходног обавештења из члана 2. став 2. овог правилника доставља се министарству надлежном за послове животне средине (у даљем тексту: министарство) и Агенцији, у електронском облику, уносом података у информациони систем Националног регистра извора загађивања најмање 48 сати пре започињања кретања са подацима о отпаду, у складу законом којим се уређује заштита података о личности. 
Комплетно оверен и потписан Документ о кретању отпада прималац опасног отпада доставља и на поштанску адресу министарства и Агенције, у складу са законом којим се уређује управљање отпадом.
Члан 4.
Упутство за попуњавање претходног обавештења и Документа о кретању опасног отпада, дато је у Прилогу – Упутство за попуњавање претходног обавештења и Документа о кретању опасног отпада, који је одштампан уз овај правилник и чини његов саставни део. 
Члан 5.
Даном ступања на снагу овог правилника престаје да важи Правилник о обрасцу Документа о кретању опасног отпада и упутству за његово попуњавање („Службени гласник РС”, број 114/13).
Члан 6. 
Овај правилник ступа на снагу осмог дана од дана објављивања у „Службеном гласнику Републике Србије”. 
Број 110-00-266/2016-09
У Београду, 13. фебруара 2017. године
Министар, 
Бранислав Недимовић, с.р.
 
Прилози
 

				Образац 1 - Документ о кретању опсаног отпада

				Образац 2 - Претходно обавештење

				Прилог - Упутство за попуњавање претходног обавештења и 
				документа о кретању опасног отпада