Редакцијски пречишћен текст

	 

На
основу члана 245. став 3. Закона о здравственој заштити („Службени гласник РС”,
број 107/05),

Министар
здравља доноси

 

ПРАВИЛНИК

о легитимацији здравственог
инспектора

„Службени гласник
РС“, број 81 од 29. септембра 2006, 81 од 24. септембра 2015 - др. правилник

  

Члан 1.

Овим
правилником прописује се образац и садржина легитимације здравственог инспектора
(у даљем тексту: легитимација).

 

Члан 2.

Легитимација
се издаје на Обрасцу бр. 1 који је одштампан уз овај правилник и чини његов саставни
део.

 

Члан 3.

Легитимација
се израђује на кунздруку мат. 300 грама штампа обострана ферлауф врх формата црвена
(cmyk: М = 70% Y = 35%), дно формата плава (cmyk: 70% Y = 35%) од црвене до плаве
боје, димензија 95 x 70 mm, а заштићује се PVC провидним омотом.

 

Члан 4.

Предња
страна легитимације у горњем делу на средини садржи мали грб Републике Србије, испод
њега текст који гласи: РЕПУБЛИКА СРБИЈА, МИНИСТАРСТВО ЗДРАВЉА, ЛЕГИТИМАЦИЈА ЗДРАВСТВЕНОГ
ИНСПЕКТОРА, а испод тога име и презиме здравственог инспектора, јединствени матични
број грађана и регистарски број легитимације.

Десно
од текста налази се место за фотографију здравственог инспектора величине 28 x
32 mm, преко које је у доњем левом углу утиснут печат Министарства здравља.

 

Члан 5.

На
задњој страни легитимације налази се текст о овлашћењу здравственог инспектора на
основу Закона о здравственој заштити, датум издавања легитимације, својеручни потпис
здравственог инспектора, место за печат и потпис министра здравља.

 

Члан 6.

До
израде легитимације у складу са овим правилником користиће се постојеће легитимације
издате по ранијим прописима, а најкасније до 31. децембра 2006. године.

 

Члан 7.

Овај
правилник ступа на снагу осмог дана од дана објављивања у „Службеном гласнику Републике
Србије”.

 

 Број 110-00-303/06-02

У Београду, 28. августа 2006. године

Министар,

проф. др Томица Милосављевић, с.р.

  

Образац 
1 - 
Легитимација здравственог инспектора