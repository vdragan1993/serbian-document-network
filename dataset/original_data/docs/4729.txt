На основу члана 40. став 7. Закона о шумама („Службени гласник РС”, бр. 30/10, 93/12 и 89/15),
Министар пољопривреде и заштите животне средине доноси
   
ПРАВИЛНИК
о обрасцу легитимације чувара шума
"Службени гласник РС", број 82 од 7. 
				октобра 2016.
   
Члан 1.
Овим правилником прописује се образац легитимације чувара шума (у даљем тексту: легитимација). 
Члан 2.
Легитимација је пластифицирана картица правоугаоног облика, величине 54 x 87 mm, са подлогом зелене боје.
Легитимација садржи две стране и обе стране имају за основицу дужу страницу правоугаоника.
Текст легитимације исписује се на српском језику, ћириличким писмом. 
Текст легитимације, коју корисник односно сопственик шуме издаје чувару шума који ће послове чувања шума обављати нa подручју нa кojем је, у склaду сa актима аутономне покрајине односно јединице локалне самоуправе, у службeнoj упoтрeби и jeзик и писмo припaдникa нaциoнaлне мaњине, исписуje сe и нa jeзику и писму нaциoнaлне мaњине, у складу са законом којим се уређује службена употреба језика и писма.
Члан 3.
Легитимација се издаје на Обрасцу – Легитимација чувара шума, који је одштампан уз овај правилник и чини његов саставни део.
Члан 4.
Предња страна легитимације садржи:
1) у горњем левом углу, место за фотографију чувара шума димензија 25 mm x 30 mm, преко које се у доњем десном углу утискује печат корисника или сопственика шуме, на месту означеном словима: ,,м.п.”;
2) испод фотографије и печата, означено место за уписивање имена и презимена чувара шума, испод кога је у загради исписан текст: „име и презиме”;
3) у горњем делу, на средини грб Републике Србије;
4) испод грба, у три реда текст:
„РЕПУБЛИКА СРБИЈА
ЛЕГИТИМАЦИЈА ЧУВАРА ШУМА
Број легитимације” и означено место за уписивање броја (који се води у евиденцији корисника/сопственика шуме који је издао легитимацију);
5) испод тога, са равнањем према десној ивици легитимације, означено место за својеручни потпис чувара шума, испод кога је у загради исписан текст: „својеручни потпис”.
Задња страна легитимације садржи:
1) у горњем делу на средини, означено место за уписивање назива корисника односно сопственика шуме који је издао легитимацију, испод кога је у загради исписан текст: „назив корисника/сопственика шуме”;
2) у централном делу, текст: „Лице којем је издата ова легитимација има овлашћења и дужности чувара шума утврђене законом којим се уређују шуме”;
3) у доњем левом углу, означено место за уписивање датума издавања, испод кога је у загради исписан текст: „датум издавања”;
4) у средини доњег дела, место за печат означено словима: „м.п.”;
5) у доњем десном углу, означено место за потпис овлашћеног лица за издавање легитимације, испод кога је у загради исписан текст: „овлашћено лице”.
Члан 5.
Легитимације које су издате на основу Правилника о обрасцу легитимације чувара шума („Службени гласник РС”, бр. 46/92 и 56/92 – исправка), важе до њихове замене легитимацијама издатим на обрасцу прописаном овим правилником.
Замена легитимација из става 1. овог члана извршиће се најкасније у року од 90 дана од дана ступања на снагу овог правилника.
Члан 6.
Даном ступања на снагу овог правилника престаје да важи Правилник о обрасцу легитимације чувара шума („Службени гласник РС”, бр. 46/92 и 56/92 – исправка).
Члан 7.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-00170/2016-09
У Београду, 29. септембра 2016. године
Министар,
Бранислав Недимовић, с.р.