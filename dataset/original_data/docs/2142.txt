На основу члана 79a став 2. Закона о буџетском систему („Службени гласник РС”, бр. 54/09, 73/10, 101/10, 101/11, 93/12, 62/13, 63/13 – исправка и 108/13),
Министар финансија доноси 
  
ПРАВИЛНИК 
о садржају извештаја о структури и вредности нефинансијске имовине Републике Србије
"Службени гласник РС", број 65 од 27. јуна 
				2014.
  
Члан 1. 
Овим правилником прописује се садржај извештаја о структури и вредности нефинансијске имовине Републике Србије који Републичка дирекција за имовину Републике Србије (у даљем тексту: Дирекција) доставља Министарству финансија – Управи за трезор, ради састављања завршног рачуна буџета Републике Србије за претходну годину.
Извештај из става 1. овог члана Дирекција саставља на основу извештаја о структури и вредности имовине Републике Србије које Дирекцији достављају корисници средстава у својини Републике Србије (у даљем тексту: корисници). 
Податке о структури и вредности нефинансијске имовине Републике Србије, корисници воде у складу са правилником који прописује стандардни класификациони оквир и контни план за буџетски систем и исказују и достављају на Oбрасцу СВИ 1 – Извештај о структури и вредности непокретне имовине у својини Републике Србије на дан 31.12.20__. године корисника _________________ и Oбрасцу СВИ 2 – Извештај о структури и вредности покретне имовине Републике Србије на дан 31.12.20__. године корисника _________________, који су одштампани уз овај правилник и чине његов саставни део.
Члан 2.
Обрасце из члана 1. став 3. овог правилника корисници достављају Дирекцији најкасније до 28. фебруара текуће буџетске године, у писаној форми и електронским путем преко Web апликације Дирекције.
Члан 3.
На основу извештаја корисника из члана 1. став 3. овог правилника, Дирекција доставља Министарству финансија – Управи за трезор, извештаје о структури и вредности имовине Републике Србије, на Обрасцу СВИ 1/ЗБИР – Збирни извештај о структури и вредности непокретне имовине у својини Републике Србије на дан 31.12.20__. године и Обрасцу СВИ 2/ЗБИР – Збирни извештај о структури и вредности покретне имовине Републике Србије на дан 31.12.20__. године, који су одштампани уз овај правилник и чине његов саставни део.
Члан 4.
Извештаје из члана 3. овог правилника Дирекција доставља Министарству финансија – Управи за трезор до 31. марта текуће буџетске године.
Извештаји из става 1. овог члана састављају се у два примерка у писаној и електронској форми, од којих се по један доставља Министарству финансија – Управи за трезор, а други задржава Дирекција за своје потребе.
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-9/2014-001-003
У Београду, 19. јуна 2014. године
Министар,
Лазар Крстић, с.р. 
 


Oбразац СВИ 1 – Извештај о структури и 
				вредности непокретне имовине у својини Републике Србије на дан 
				31.12.20__. године корисника _________________  


Oбразац СВИ 2 – Извештај о структури и 
				вредности покретне имовине Републике Србије на дан 31.12.20__. 
				године корисника _________________


 Образац СВИ 1/ЗБИР – Збирни 
				извештај о структури и вредности непокретне имовине у својини 
				Републике Србије на дан 31.12.20__. године


Образац СВИ 2/ЗБИР – Збирни извештај о 
				структури и вредности покретне имовине Републике Србије на дан 
				31.12.20__. године