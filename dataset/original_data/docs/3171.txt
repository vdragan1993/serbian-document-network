ЗАКОН
о давању гаранције Републике Србије у корист OТП Банка Србија а.д. Нови Сад, Banca Intesa a.d. Beograd, NBG Bank Malta LTD, „АИК Банка” а.д. Ниш и UniCredit Bank Srbija a.d. Београд по задужењу Јавног предузећа „Србијагас” Нови Сад
"Службени 
				гласник РС", број 142 од 25. децембра 2014.
 
Члан 1.
Република Србија преузима обавезу да као гарант измири обавезе Јавног предузећа „Србијагас” Нови Сад (у даљем тексту: Зајмопримац) по основу кредита за одржавање текуће ликвидности одобреним од стране OТП Банка Србија а.д. Нови Сад у износу који не може бити већи од динарског износа индексираног у америчким доларима, у износу до 20.000.000 америчких долара (словима: двадесетмилиона америчких долара) увећаног за износ припадајуће уговорене камате, накнада и трошкова; Banca Intesa a.d. Beograd у износу који не може бити већи од динарског износа индексираног у америчким доларима, у износу до 30.000.000 америчких долара (словима: тридесетмилиона америчких долара) увећаног за износ припадајуће уговорене камате, накнада и трошкова; Banca Intesa a.d. Beograd у износу који не може бити већи од динарског износа индексираног у америчким доларима, у износу до 20.000.000 америчких долара (словима: двадесетмилиона америчких долара) увећаног за износ припадајуће уговорене камате, накнада и трошкова; Banca Intesa a.d. Beograd у износу који не може бити већи од динарског износа индексираног у америчким доларима, у износу до 20.000.000 америчких долара (словима: двадесетмилиона америчких долара) увећаног за износ припадајуће уговорене камате, накнада и трошкова; NBG Bank Malta LTD као зајмодавца и Војвођанске банке а.д. Нови Сад као агента обезбеђења и агента исплатиоца у износу који не може бити већи од динарског износа индексираног у америчким доларима, у износу до 20.000.000 америчких долара (словима: двадесетмилиона америчких долара) увећаног за износ припадајуће уговорене камате, накнада и трошкова; „АИК Банка” а.д. Ниш у износу који не може бити већи од динарског износа индексираног у америчким доларима, у износу до 20.000.000 америчких долара (словима: двадесетмилиона америчких долара) увећаног за износ припадајуће уговорене камате, накнада и трошкова; UniCredit Bank Srbija a.d. Београд у износу који не може бити већи од динарског износа индексираног у америчким доларима, у износу до 30.000.000 америчких долара (словима: тридесетмилиона америчких долара) увећаног за износ припадајуће уговорене камате, накнада и трошкова и UniCredit Bank Srbija a.d. Београд у износу који не може бити већи од динарског износа индексираног у америчким доларима, у износу до 40.000.000 америчких долара (словима: четрдесетмилиона америчких долара) увећаног за износ припадајуће уговорене камате, накнада и трошкова. 
Члан 2.
Гаранцију из члана 1. овог закона Република Србија издаје у корист OТП Банка Србија а.д. Нови Сад, на име обавеза из Уговора о кредиту број 00-421-0602700.0/KR 2014/1877, за одржавање текуће ликвидности у износу до 20.000.000 америчких долара (словима: двадесетмилиона америчких долара) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни USD LIBOR плус каматна маржа која износи 5,20% на годишњем нивоу, накнада и трошкова, закљученог између Зајмопримца и OТП Банка Србија а.д. Нови Сад, 8. децембра 2014. године.
Члан 3.
Гаранцију из члана 1. овог закона Република Србија издаје у корист Banca Intesa a.d. Beograd, на име обавеза из Уговора о дугорочном кредиту, кредитна партија број 00-420-0311641.1, за одржавање текуће ликвидности у износу до 30.000.000 америчких долара (словима: тридесетмилиона америчких долара) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни USD LIBOR плус каматна маржа која износи 4,50% на годишњем нивоу, накнада и трошкова, закљученог између Зајмопримца и Banca Intesa a.d. Beograd, 8. децембра 2014. године.
Члан 4.
Гаранцију из члана 1. овог закона Република Србија издаје у корист Banca Intesa a.d. Beograd, на име обавеза из Уговора о дугорочном кредиту, кредитна партија број 00-420-0311643.8, за одржавање текуће ликвидности у износу до 20.000.000 америчких долара (словима: двадесетмилиона америчких долара) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни USD LIBOR плус каматна маржа која износи 4,86% на годишњем нивоу, накнада и трошкова, закљученог између Зајмопримца и Banca Intesa a.d. Beograd, 8. децембра 2014. године.
Члан 5.
Гаранцију из члана 1. овог закона Република Србија издаје у корист Banca Intesa a.d. Beograd, на име обавеза из Уговора о дугорочном кредиту, кредитна партија број 00-420-0311642.0, за одржавање текуће ликвидности у износу до 20.000.000 америчких долара (словима: двадесетмилиона америчких долара) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни USD LIBOR плус каматна маржа која износи 4,71% на годишњем нивоу, накнада и трошкова, закљученог између Зајмопримца и Banca Intesa a.d. Beograd, 8. децембра 2014. године.
Члан 6. 
Гаранцију из члана 1. овог закона Република Србија издаје у корист NBG Bank Malta LTD као зајмодавца и Војвођанске банке а.д. Нови Сад као агента обезбеђења и агента исплатиоца, на име обавеза из Уговора о кредиту бр. 02-20363, за одржавање текуће ликвидности у износу до 20.000.000 америчких долара (словима: двадесетмилиона америчких долара) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни USD LIBOR плус каматна маржа која износи 4,50% на годишњем нивоу, накнада и трошкова, закљученог између Зајмопримца и NBG Bank Malta LTD као зајмодавца и Војвођанске банке а.д. Нови Сад као агента обезбеђења и агента исплатиоца, 8. децембра 2014. године.
Члан 7.
Гаранцију из члана 1. овог закона Република Србија издаје у корист „АИК Банка” а.д. Ниш, на име обавеза из Уговора о кредиту бр. 105332045802807443, за одржавање текуће ликвидности у износу до 20.000.000 америчких долара (словима: двадесетмилиона америчких долара) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни USD LIBOR плус каматна маржа која износи 6,00% на годишњем нивоу, накнада и трошкова, закљученог између Зајмопримца и „АИК Банка” а.д. Ниш, 8. децембра 2014. године.
Члан 8.
Гаранцију из члана 1. овог закона Република Србија издаје у корист UniCredit Bank Srbija a.d. Београд, на име обавеза из Уговора о дугорочном кредиту бр. Р 2817/14, за одржавање текуће ликвидности у износу до 30.000.000 америчких долара (словима: тридесетмилиона америчких долара) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни USD LIBOR плус каматна маржа која износи 5,45% на годишњем нивоу, накнада и трошкова, закљученог између Зајмопримца и UniCredit Bank Srbija a.d. Београд, 8. децембра 2014. године.
Члан 9.
Гаранцију из члана 1. овог закона Република Србија издаје у корист UniCredit Bank Srbija a.d. Београд, на име обавеза из Уговора о дугорочном кредиту бр. Р 2819/14, за одржавање текуће ликвидности у износу до 40.000.000 америчких долара (словима: четрдесетмилиона америчких долара) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни USD LIBOR плус каматна маржа која износи 5,45% на годишњем нивоу, накнада и трошкова, закљученог између Зајмопримца и UniCredit Bank Srbija a.d. Београд, 8. децембра 2014. године.
Члан 10.
Република Србија (у даљем тексту: Гарант) овим неопозиво, безусловно, без приговора и на први позив гарантује, да ће измирити дуг Зајмопримца према OТП Банка Србија а.д. Нови Сад, Banca Intesa a.d. Beograd, NBG Bank Malta LTD, „АИК Банка” а.д. Ниш и UniCredit Bank Srbija a.d. Београд (у даљем тексту: Банке), односно свих плативих износа о њиховом доспећу, у свему на начин и у складу са условима из појединачних уговора о кредиту, са роком важности који ће бити дужи за месец дана од рока доспећа кредита, чиме се ствара обавеза отплате дуга насталих по основу датих гаранција да плати доспелу а неизмирену обавезу уколико Зајмопримац не изврши ту своју обавезу благовремено, у складу са уговорима о кредиту са Банкама. 
Уколико Гарант не изврши своју обавезу, у року који је наведен у ставу 1. овог члана, свака од Банака ће независно једна од друге имати право да прогласи доспелим све износе који су плативи у складу са одредбама појединачних уговора о кредиту.
У случају активирања ове гаранције, свака од Банака ће имати право да од Гаранта наплати износ својих доспелих а неизмирених потраживања. Гарант се обавезује да ће обезбедити у буџету Републике Србије за одговарајућу фискалну годину, средства неопходна за извршавање преузетих обавеза по овој гаранцији.
Члан 11.
Отплату кредита врши Зајмопримац према OТП Банка Србија а.д. Нови Сад, Banca Intesa a.d. Beograd, NBG Bank Malta LTD, „АИК Банка” а.д. Ниш и UniCredit Bank Srbija a.d. Београд у динарима индексирано према вредности америчког долара, све у складу са одредбама појединачних уговора о кредиту.
Средства за отплату кредита обезбедиће Зајмопримац из сопствених прихода.
Зајмопримац је дужан да средства за отплату кредита обезбеђује према плану отплате, у износу који укључује главницу, обрачунату камату и пратеће трошкове задуживања.
Члан 12.
Ако по основу дате гаранције Гарант изврши обавезу уместо Зајмопримца, Гарант ће од Зајмопримца имати право на повраћај главнице, камате, пратећих трошкова задуживања и пратећих трошкова који настану због неизвршења, односно неблаговременог извршења обавезе, као и свих других трошкова који могу настати у вези са извршавањем обавеза уместо Зајмопримца, до висине износа измирене обавезе, као и право да од Зајмопримца наплати обрачунату законску затезну камату. Гарант своје право повраћаја од Зајмопримца неће остваривати пре потпуног намирења потраживања свих Банака, нити ће поступати противно њиховим интересима.
Право на повраћај средстава из става 1. овог члана Гарант ће остварити тако што ће иницирати наплату са рачуна Зајмопримца на основу овлашћења добијеног од Зајмопримца или других инструмената обезбеђења, у складу са прописима којима се уређује платни промет.
Члан 13.
Средства кредита која су Зајмопримцу стављена на располагање на основу закључених уговора за одржавање текуће ликвидности из чл. 2–9. овог закона за које се издаје гаранција по овом закону уплатиће се на наменски рачун Зајмопримца који ће се отворити код Народне банке Србије, након ступања на снагу овог закона. Средства са наменског рачуна користиће се за плаћање обавеза Зајмопримца само уз сагласност министра надлежног за послове финансија.
Члан 14.
Овај закон ступа на снагу наредног дана од дана објављивања у „Службеном гласнику Републике Србије”.