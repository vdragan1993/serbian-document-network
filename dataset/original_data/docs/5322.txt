Редакцијски пречишћен текст
 
 
На основу члана 26. Закона о тржишном надзору („Службени гласник РС”, број 92/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	
Влада доноси
 
ОДЛУКУ
о образовању Савета за безбедност производа
"Службени гласник РС", бр. 8 од 25. 
	јануара 2013, 72 од 19. августа 2015.
 
1. Образује се Савет за безбедност производа (у даљем тексту: Савет), са циљем унапређења координације у области тржишног надзора за непрехрамбене производе (супстанца, смеша, односно препарат или роба израђена у производном процесу, изузев хране, хране за животиње, живих биљака и животиња, производа хуманог порекла и производа од биљака који се односе на њихову будућу репродукцију).
2. Задатак Савета је да прати и анализира спровођење активности и предузимање мера тржишног надзора и ефеката тих активности и мера, да даје мишљење и препоруке које се односе на спровођење прописа у области тржишног надзора, да прати функционисање механизама за комуникацију и сарадњу између органа тржишног надзора и између царинског органа и органа тржишног надзора и других заинтересованих страна, да даје препоруке у циљу ефикасне примене тих механизама, да разматра и даје мишљење о извештајима који се односе на поступање по притужбама у вези са ризицима који проистичу из непрехрамбених производа, као и о несрећама и оштећењима здравља на које се сумња да су изазвани тим производима, о предузимању корективних мера и о другим питањима која се односе на обавезе органа тржишног надзора и да координира активности и мере тржишног надзора. 
	
3. Савет ће усмеравати послове у области тржишног надзора према активностима које су базиране на делотворним консултацијама са свим интересним групама и које доприносе заштити потрошача и других корисника производа и подржавају привредни сектор и лојалну конкуренцију, у складу са стратешким и правним оквиром у овој области и уз примену најбољих пракси тржшног надзора.
4. Савет чине председник, заменик председника и чланови Савета.
5. Председник Савета руководи радом Савета, усклађује рад чланова Савета, сазива и води седнице Савета.
6. Заменик председника, замењује председника Савета за време одсутности или спречености.

7. У Савет се именују:*
– за председника*
Весна Ковач, државни секретар у Министарству трговине, туризма и 
	телекомуникација;*
– за заменика председника*
Лидија Стојановић, помоћник министра трговине, туризма и 
	телекомуникација;*
– за чланове:*
1) Весна Новаковић, вршилац дужности помоћника министра трговине, 
	туризма и телекомуникација;*
2) Вера Деспотовић, виши саветник, Министарство трговине, туризма 
	и телекомуникација;*
3) Јелена Међо, инспектор за електронске комуникације, 
	Министарство трговине, туризма и телекомуникација;*
4) Соња Роглић, начелник oдељења, Министарство пољопривреде и 
	заштите животне средине;*
5) Јелена Ерц, републички грађевински инспектор, Министарство 
	грађевинарства, саобраћаја и инфраструктуре;*
6) Жељко Мајер, инспектор безбедности пловидбе, Министарство 
	грађевинарства, саобраћаја и инфраструктуре;*
7) Данијела Пршић, саветник, Министарство грађевинарства, 
	саобраћаја и инфраструктуре;*
8) Урош Ђурђевић, начелник одељења, Министарство рударства и 
	енергетике;*
9) Вера Божић Трефалт, директор Управе за безбедност и здравље на 
	раду у Министарству за рад, запошљавање, борачка и социјална питања;*
10) Мирјана Вељковић, санитарни инспектор, Министарство здравља;*
11) Лазар Смиљанић, санитарни инспектор, Министарство здравља;*
12) Милан Васовић, начелник oдељења, Управа за превентивну 
	заштиту, Министарство унутрашњих послова;*
13) Никола Мирковић, начелник oдељења, Министарство привреде;*
14) Весна Врачар, руководилац групе, Управа царина, Министарство 
	финансија;*
15) Лепосава Живановић, царински саветник, Управа царина, 
	Министарство финансија;*
16) Драган Сатарић, саветник, Министарство просвете, науке и 
	технолошког развоја;*
17) Луција Дујовић, помоћник директора Дирекције за мере и 
	драгоцене метале у Министарству привреде;*
18) Радиша Кнежевић, руководилац сектора, Институт за 
	стандардизацију Србије;*
19) Милица Лукешевић, вршилац дужности директора Акредитационог 
	тела Србије;*
20) Дејан Томашевић, начелник одељења, Агенција за безбедност 
	саобраћаја;*
21) Љубиша Димитријевић, извршни директор Привредне коморе Србије 
	и секретар Удружења акредитационих тела за оцену усаглашености, Привредна 
	комора Србије;*
22) Гордана Тиодоровић, самостални саветник, Центар за ЕУ 
	интеграције, Привредна комора Србије;*
23) Горан Паповић, председник Националне организације потрошача 
	(НОПС), Нови Сад;*
24) Вера Вида, председник Центра потрошача Србије (ЦЕПС), 
	Београд;*
25) Лела Тасић, председник Скупштине Асоцијације потрошача Србије 
	(АПОС) и стручни сарадник АПОС за безбедност производа, Нови Сад;*
26) Љубиша Андрејић, председник Организације потрошача Србије, 
	Јагодина.*
*Службени гласник РС, број 72/2015
 
8. У свим фазама координације, како у фази информисања и размене искустава, тако и у фази примене (процена ризика, одабир предмета контроле, примена испитивања, предузимање мера), Савет може образовати радне групе са одређеним задатком, при чему ће узети у обзир све околности који утичу на успешну сарадњу.
9. Стручне и административне послове за потеребе Савета обавља Министарство 
	трговине, туризма* и телекомуникација преко Сектора тржишне инспекције. 
	
*Службени гласник РС, број 72/2015
 
10. Ова одлука ступа на снагу наредног дана од дана објављивања у „Службеном гласнику Републике Србије”.
05 број 02-93/2013
У Београду, 24. јануара 2013. године
Влада
Председник,
Ивица Дачић, с.р.