Редакцијски пречишћен текст

   
	 

На основу члана 254. став 4. Закона о извршењу кривичних санкција („Службени гласник РС”, бр. 85/05 и 72/09),


Министар правде доноси


 


 


ПРАВИЛНИК


о спровођењу јавног конкурса за попуњавање радних места у Управи за извршење кривичних санкција


“Службени гласник РС”, бр. 
40 од 11. јуна 2010, 
	137 од 16 децембра 2014.


 


 


I. УВОДНЕ ОДРЕДБЕ


 


Садржај Правилника


 


Члан 1.


Овим правилником ближе се уређује спровођење јавног конкурса за попуњавање извршилачких радних места у Управи за извршење кривичних санкција, начин образовања конкурсне комисије, стручне оспособљености, знања и вештине које се вреднују у изборном поступку, начин њихове провере, као и мерила за избор.


 


II. ПОПУЊАВАЊЕ РАДНИХ МЕСТА У УПРАВИ


 


1. Попуњавање положаја у Управи за извршење кривичних санкција*


 

*Службени гласник РС, број 
	137/2014


Члан 2.


Радно место државног службеника на положају у Управи 
за извршење кривичних санкција (у даљем тексту: Управа)* попуњава се у складу са прописима о попуњавању положаја у државним органима. 


	 
*Службени гласник РС, број 
	137/2014


 


Јавни конкурс


 


Члан 3.


У случају када нема могућности да се упражњено радно место у Управи попуни премештајем, преузимањем 
	или* спровођењем интерног конкурса, спровешће се јавни конкурс. 

 

*Службени гласник РС, број 
	137/2014


 


Оглашавање јавног конкурса за попуњавање извршилачког радног места и рок за подношење пријава


 

Члан 4.*
Јавни 
	конкурс за попуњавање извршилачког радног места (у даљем тексту: јавни 
	конкурс) оглашава се на интернет презентацији Управе, на интернет 
	презентацији Службе за управљање кадровима, на порталу е-управе, на огласној 
	табли Управе, интернет презентацији и периодичном издању огласа Националне 
	службе за запошљавање.*
Рок у 
	коме се могу поднети пријаве на јавни конкурс, не може бити краћи од осам 
	дана од дана оглашавања јавног конкурса у периодичном издању огласа 
	Националне службе за запошљавање.*
 

*Службени гласник РС, број 
	137/2014
 

 Садржај огласа о јавном конкурсу


 


Члан 5.


У огласу о јавном конкурсу наводе се: подаци о унутрашњој организационој јединици у Управи у којој се попуњава радно место; назив радног места; место рада; услови за рад на радном месту; стручна оспособљеност; знања и вештине које се оцењују у изборном поступку и начину њихове провере; рок у коме се подносе пријаве за јавни конкурс; име и презиме лица задуженог за давање обавештења о јавном конкурсу; адреса Управе; докази који се прилажу уз пријаву. 


Поред података из става 1. овог члана, у огласу о јавном конкурсу наводи се да је пробни рад обавезан за оне који први пут заснивају радни однос у државном органу, а у огласу о јавном конкурсу за пријем приправника наводи се да се радни однос заснива на одређено време и колико он траје.


Поред података из ст. 1. и 2. овог члана, у огласу о јавном конкурсу 
	наводе се и услови за пријем у радни однос утврђени у члану 253. став 4. 
	Закона о извршењу кривичних санкција („Службени гласник РС”, број 55/14) и 
	да се у радни однос у Управи не може примити лице које је осуђено због 
	кривичног дела које се гони по службеној дужности, лице против кога се води 
	кривични поступак за кривично дело које се гони по службеној дужности, лице 
	које је осуђено на безусловну казну затвора у трајању дужем од три месеца и 
	лице за које, у складу са прописима којима је уређено вршење безбедносних 
	провера, постоје безбедносне сметње.*


 

*Службени гласник РС, број 
	137/2014
 


Докази који се прилажу уз пријаву на јавни конкурс


 


Члан 6.


Уз пријаву на јавни конкурс учесник јавног конкурса који није државни службеник прилаже оригинале или оверене фотокопије: уверења о држављанству; извода из матичне књиге рођених; доказа о одговарајућој стручној спреми; доказа о радном искуству у струци; других у огласу о јавном конкурсу наведених доказа о испуњавању услова за рад на радном месту које се попуњава.


Државни службеник који се пријављује на јавни конкурс, уместо уверења о држављанству и извода из матичне књиге рођених, подноси решење о распоређивању или премештају на радно место у органу у коме ради или решење да је нераспоређен.


 


Члан 7.


Пријава за јавни конкурс и докази уз пријаву подносе се конкурсној комисији Управе.


 


III. КОНКУРСНА КОМИСИЈА


 


Образовање и састав конкурсне комисије


 


Члан 8.


Ради спровођења јавног конкурса, у Управи се, пре оглашавања, образује конкурсна комисија.


Конкурсна комисија има три члана, осим кад се врши попуњавање радних места у служби за обезбеђење, када конкурсна комисија има пет чланова.


Чланове конкурсне комисије именује директор Управе из реда државних службеника распоређених у седишту Управе, односно распоређених у заводу за извршење кривичних санкција у коме је систематизовано радно место које се попуњава.


 


Члан 9.


Директор Управе именује чланове конкурсне комисије у зависности од услова за рад на радном месту које се попуњава, прописаних Правилником о унутрашњем уређењу и систематизацији радних места у Управи, при чему је један члан комисије, по правилу, непосредни руководилац унутрашње организационе јединице у којој се врши попуњавање радног места, док остали чланови комисије треба да имају најмање исти степен образовања, стручних способности, знања и вештина као и кандидат у изборном поступку.


 


Члан 10.


Чланови конкурсне комисије ће, након увида у поднете пријаве учесника конкурса, дати писмену изјаву директору Управе о томе да ли они или са њима повезана лица, имају интерес за спровођење конкурса, односно да код њих не постоји сукоб интереса.


Кругом повезаних лица из става 1. овог члана сматрају се: брачни или ванбрачни друг, сродници по крви у правој линији без обзира на степен, у побочној линији и тазбини закључно са другим степеном сродства, ако су у односу старатеља, штићеника, усвојиоца, усвојеника, хранитеља или храњеника. 


 


Задатак конкурсне комисије


 


Члан 11.


Задатак конкурсне комисије је да:


1) утврди који од пријављених кандидата испуњава прописане услове да учествује у изборном поступку и сачини листу тих кандидата; 


2) организује и прати комплетан поступак избора кандидата;


3) утврди листу кандидата који су са најбољим резултатом испунили мерила прописана за избор (у даљем тексту: листа кандидата) и достави је директору Управе или министру правде.


 


Рад и одлучивање конкурсне комисије


 


Члан 12.


Конкурсна комисија одлуке доноси већином гласова чланова конкурсне комисије. 


Конкурсна комисија при прегледу пријава саставља списак неблаговремених, непотпуних и пријава кандидата који не испуњавају услове јавног конкурса. 


Списак из става 2. овог члана и листа кандидата оверава се потписом свих чланова комисије.


Конкурсна комисија саставља записник о свом раду са листом кандидата, које доставља директору Управе, односно министру правде на одлучивање. 


 


Одбацивање пријаве


 


Члан 13.


Неблаговремене, недопуштене, неразумљиве или непотпуне пријаве и пријаве уз које нису приложени сви потребни докази, конкурсна комисија одбацује закључком против кога се може изјавити жалба Жалбеној комисији Владе у року од осам дана од дана пријема закључка. 


Жалба из става 1. овог члана не задржава извршење закључка.



 


IV. СТРУЧНЕ ОСПОСОБЉЕНОСТИ, ЗНАЊА И ВЕШТИНЕ


 


Условљеност изборног поступка садржајем огласа


 


Члан 14.


У изборном поступку конкурсна комисија може да оцењује само оне стручне оспособљености, знања и вештине које су наведене у огласу о јавном конкурсу, на начин који је наведен у огласу.


 


Вредновање стручних оспособљености, знања и вештина


 


Члан 15.


Стручне оспособљености кандидата конкурсна комисија вреднује у изборном поступку, оцењујући његову способност да успешно обавља послове радног места чије се попуњавање врши, полазећи од услова из огласа, односно систематизације радног места и радног искуства кандидата на истоврсним пословима.


Знање кандидата се вреднује тако што се проверава познавање области организације и рада државних органа, делокруга Управе, као и знање кандидата из области рада за радно место које се јавним конкурсом попуњава.


Комисија не може проверавати знање кандидата стечено током образовања.


Конкурсна комисија вреднује вештине кандидата ценећи вештину комуникације, логичног и аналитичког резоновања, организаторске способности, вештину руковођења, вештину рада на рачунару, као и друге вештине претходно утврђене од стране конкурсне комисије, у зависности од вештина потребних за обављање послова тог радног места.


 


Начин провере стручних оспособљености, знања и вештина


 


Члан 16.


Стручне оспособљености, знања и вештине могу се проверавати писмено и усмено.


Конкурсна комисија може да спроведе више начина провере, али је разговор увек обавезан.


Конкурсна комисија, у сарадњи са државним службеником који је задужен за кадровске послове у организационој јединици у седишту Управе надлежној за правне и опште послове, одређује које се стручне оспособљености, знања и вештине вреднују, као и начин на који се проверавају и исто наводи у огласу о јавном конкурсу.


 


Члан 17.


Стручне оспособљености, знања и вештине комуникације кандидата, конкурсна комисија проверава првенствено кроз разговор са кандидатима.


Конкурсна комисија, пре почетка разговора са кандидатима, одређује који су јој подаци о кандидатима потребни и питања која се кандидатима постављају.


Свим кандидатима постављају се иста питања и по истом редоследу, с тим што конкурсна комисија може у току разговора поставити и додатна питања и тражити додатна обавештења која су јој неопходна.


Разговор може да садржи симулацију типичног проблема који се јавља на радном месту, а који кандидат треба да реши. Свим кандидатима се задаје исти задатак.


Ако конкурсна комисија одлучи да се у изборном поступку писмено проверавају стручне оспособљености, знања и вештина, разговор са кандидатима обавља се после писмене провере. 


 


Члан 18.


Конкурсна комисија може одлучити да је за попуњавање слободног радног места целисходна писмена провера стручних оспособљености, знања и вештина, о чему ће обавестити директора Управе. Овакав начин провере наводи се у огласу о јавном конкурсу. 


Писмена провера из става 1. овог члана врши се у облику теста или писменог рада. 


Ако тест служи вредновању стручних оспособљености и знања, кандидати одговарају на питања тако што бирају један од више понуђених одговора у тесту, који је претходно саставила конкурсна комисија.


Начин провере вештина врши се првенствено путем тестова који се користе у органима државне управе, изузев вештине рада на рачунару и вештине комуникације, које се проверавају непосредно.


Провера путем писменог рада спроводи се само изузетно, када конкурсна комисија процени да је за радно место које се попуњава изузетно потребна вештина логичког и аналитичког закључивања, о чему ће кандидати бити обавештени у огласу.


Писмени рад захтева кратку анализу и извођење закључка на задату тему од стране конкурсне комисије.


Ако Управа нема одговарајуће стручњаке из области из које се писмено проверавају оспособљеност, знања и вештине, састављање задатака може да се повери стручњацима изван Управе.


 


Мерила за избор кандидата


 


Члан 19.


Ако се у изборном поступку знање проверава тестом, резултат кандидата вреднује се тако што се одређује проценат тачних одговора и вреднује оценом „задовољава”.


Само кандидати са више од 50% тачних одговора могу да учествују у наредном делу изборног поступка. 


Ако се као начин провере користи писмени рад, рад кандидата вреднује се оценом од 1 до 3, према критеријумима које конкурсна комисија унапред одређује.


Оценом 3 вреднује се кандидат који у потпуности испуњава захтеве за избор на радно место, оценом 2 вреднује се кандидат који делимично испуњава захтеве, а оценом 1 вреднује се кандидат који не испуњава захтеве за избор на радно место.


У наредном делу изборног поступка могу да учествују само кандидати које су сви чланови конкурсне комисије вредновали оценом 2 или 3. 


Резултат вредновања кандидата утврђује се просечном вредношћу позитивних оцена.


 


Члан 20.


После бодовања свих кандидата, конкурсна комисија сачињава листу кандидата и доставља је директору Управе, односно министру правде. 


Ако више кандидата има једнак резултат, предност на листи кандидата имају они са бољим резултатима на писменој провери знања и стручних оспособљености (прво допунско мерило) и бољим резултатом на тесту вештина (друго допунско мерило).



 


V. ПОСЕБНЕ ОДРЕДБЕ ЗА ПРИЈЕМ ПРИПРАВНИКА У СЛУЖБИ ЗА ОБЕЗБЕЂЕЊЕ


 


1. Расписивање конкурса, начин конкурисања и услови конкурса


 


Члан 21.


Право учешћа на конкурсу за пријем приправника у служби за обезбеђење има лице које испуњава услове предвиђене Законом о извршењу кривичних санкција.


Поред података из члана 
	5*. овог правилника, оглас за пријем приправника у служби за обезбеђење садржи услове из 
Закона о извршењу кривичних санкција* који се односе на приправнике и напомену да ће кандидат, након извршене безбедносне провере и психофизичког тестирања, бити позван на проверу здравствене способности за рад у служби за обезбеђење, са ношењем оружја. 


 

*Службени гласник РС, број 
	137/2014
 


2. Поступак са пријављеним кандидатима


 


Члан 22.


Лекарски преглед за утврђивање здравственог стања кандидата, састоји се из општег лекарског прегледа, специјалистичких прегледа и теста на дрогу, које обавља Завод за здравствену заштиту радника Министарства унутрашњих послова у складу са утврђеним критеријумима тог Завода.


Кандидат који на лекарском прегледу добије негативан лекарски налаз, елиминише се из даљег поступка пријема кандидата.


 


Члан 23.


Провера психолошког статуса кандидата подразумева тестирање путем станардизованих струковних тестова.


Оцену „не задовољава” добија кандидат који постигне резултате испод утврђеног минимума, односно изнад утврђеног максимума у тесту.


Оцену „задовољава” добија кандидат који постигне резултате изнад утврђеног минимума, односно испод утврђеног максимума у тесту.


 


Члан 24.


Пре провере базично-моторичног статуса врши се антропометријско мерење кандидата (висина, тежина и БМИ).


Провером базично-моторичког статуса процењује се:


1) снага руку (максималан број склекова – време неограничено, без паузе приликом понављања радње која се тестира);


2) издржљивост прегибача трупа (подизање трупа за неограничено време, без паузе приликом понављања радње која се тестира);


3) снага ногу (максималан број чучњева – време неограничено, без паузе приликом понављања радње која се тестира);


4) анаеробни потенцијал организма – (трчање на 100 метара);


5) аеробни потенцијал организма – (трчање на 1000 / 500 метара);


Сваки тест процене базично-моторичког статуса вреднује се од 0 до 5 поена, при чему укупни максимални број поена износи 25.


Оцену не задовољава добија кандидат који освоји укупно 7 или мање поена, односно на два теста освоји 0 поена.


Број поена за утврђивање базично-моторичког статуса утврђује се на основу следеће табеле:


 






Број поена




ТЕСТ – КАНДИДАТИ МУШКАРЦИ






Склекови




Подизање трупа




Чучњеви




Трчање на 100 m (с)




Трчање на 1000 m (с)






0




- 19




- 19




- 19




16:01 +




05:01 +






1




20 – 24




20 – 24




20 – 24




16:00-15:26




05:00-04:46






2




25 – 29




25 – 29




25 – 29




15:25-14:51




04:45-04:31






3




30 – 34




30 – 34




30 – 34




14:50-13:76




04:30-04:16






4




35 – 39




35 – 39




35 – 39




13:75-13:01




04:15-04:01






5




40 +




40 +




40 +




- 13 с




- 4 мин






Број поена




ТЕСТ - КАНДИДАТИ ЖЕНЕ






Склекови




Подизање трупа




Чучњеви




Трчање на 100 
				m (с)




Трчање на 500 
				m (с)






0




- 9




- 9




- 9




20:01 +




04:01 +






1




10 – 11




10 – 11




10 – 11




20:00-19:51




04:00-03:46






2




12 – 13




12 – 13




12 – 13




19:50-19:01




03:45-03:31






3




14 – 15




14 – 15




14 – 15




19:00-18:51




03:30-03:16






4




16 – 17




16 – 17




16 – 17




18:50-17:01




03:15-03:01






5




18 +




18 +




18 +




- 17 с




- 3 мин








    Све фазе тестирања су елиминаторне. Кандидат који је испунио формални услов и прошао безбедносну проверу, психофизичко тестирање и здравствени преглед позива се на разговор. Кандидати са најбољим резултатом увршћују се на листу кандидата.


 


Члан 25.


По окончању поступка са пријављеним кандидатима, Комисија утврђује листу кандидата.


На основу листе кандидата, решење о пријему кандидата у радни однос на одређено време у својству приправника – командира доноси директор Управе.


У решењу из става 1. овог члана наводи се назив завода у који се кандидат прима.


 


VI. ОДЛУЧИВАЊЕ И ПОСТУПАК ПО ЖАЛБИ


 


Члан 26.


На основу листе кандидата, одлуку о пријему кандидата доноси директор Управе, односно министар правде када је оглашен јавни конкурс за попуну радног места управника завода, односно заменика управника.


На решење о избору, односно пријему кандидата у радни однос, кандидат може изјавити жалбу Жалбеној комисији Владе, преко Управе, у року од осам дана од дана пријема решења. 


 


VII. ПРЕЛАЗНА И ЗАВРШНА ОДРЕДБА


 


Члан 27.


Одлука о избору кандидата на јавним конкурсима који су започети, а по њима до дана ступања на снагу овог правилника није донета коначна одлука о попуни радног места, донеће се по одредбама прописа по којима су јавни конкурси започети.


 


Члан 28.


Овај правилник ступа на снагу осмог дана од дана објављивања у „Службеном гласнику Републике Србије”.




Број 110-00-8/2010-03


У Београду, 31. маја 2010. године


Министар,



Снежана Маловић, с.р.