Редакцијски пречишћен текст
 
 
 
 


На основу члана 

42. и 
члана 

43. став 2. Закона о заштити животне средине („Службени гласник РС”, бр. 

66/91, 83/92, 53/93, 67/93, 48/94 

и 
53/95),

Влада 
Републике Србије доноси

 
 


УРЕДБУ


о заштити предела изузетних одлика Долина Пчиње


„Службени гласник РС", бр. 55 од 31. 

децембра 

1996, 2 од 15. 

јануара 
2003.
 
 


Члан 1.


Део долине Пчиње, планине Козјак и планине Старац ставља се под заштиту – као 
природно добро од великог значаја и сврстава у II категорију (у даљем тексту: 
Долина Пчиње).
 


Члан 2.


Долина Пчиње представља предео изузетних одлика чија се заштита рељефа планине 
Козјак и планине Старац, обале реке Пчиње, шумских састојина и ретких биљних и 
животињских врста обезбеђује у складу са овом уредбом.

 


Члан 3.


Долина Пчиње обухвата подручје општине Бујановац, односно подручја катастарских 
општина Јабланица, Старац и Воганце, површине од 2.606 ha, од чега је 55 ha у 
својини Српске православне цркве, 1.269 ha у државној својини и 1.282 ha у 
приватној својини.*


Опис граница Долине Пчиње са графичким приказом одштампан је уз ову уредбу и 
чини њен саставни део.*

 


*Службени гласник РС, број 2/2003

 


Члан 4.


На подручју Долине Пчиње установљава се режим заштите II степена којим се:


1) забрањује:


(1) промена намене површине на целом подручју, уколико није у складу са планским 
документом за ово подручје;


(2) уношење нових биљних врста страних ороклиматогеним условима заштићеног 
подручја;


(3) сеча и крчење подраста на деградираним шумским површинама, у току спонтаног 
обнављања аутохотне вегетације;


(4) брање, ломљење, кидање и копање биљних врста у природним састојинама у оној 
мери која нарушава структуру опстанка тих врста;


(5) уношење страних врста дивљачи чије би присуство могло да изазове непожељне 
еколошке последице и измену састава аутохотног живог света;


(6) испуштање свих врста отпадних вода у водоток Пчиње, загађивање земљишта, 
површинских и подземних вода;


(7) промена природног стања и правца токова постојећих водотока, као и 
регулационих радова, осим оних који су у интересу заштите споменика културе;


(8) експлоатација камена и речног материјала из корита реке Пчиње;


(9) реконструкција и изградња нових објеката, који нису предвиђени планским 
документима за ово подручје;


(10) изградња свих индустријских објеката, осим оних који су предвиђени 
Просторним планом ширег комплекса Прохор Пчињски и актима о заштити;


(11) депоновање смећа и свих врста отпадних материјала.


2) 
На подручју Долине Пчиње обезбеђује се: очување репрезентативних шумских 
заједница и станишта са високим степеном флористичке и фаунистичке 
разноврсности; инвентаризација и праћење стања биљних и животињских врста, 
њихових популација и станишта; идентификација чинилаца, интензитета и трајања 
угрожавања биолошке разноврсности; планирање и примена мера заштите – 
рестаурација, реконструкција, као и реколонизација и реинтродукција аутохтоних и 
угрожених врста и друге активности на очувању и унапређивању стања популација 
угрожених врста флоре и фауне применом одговарајућих мера у плановима заштите и 
коришћења шума, вода и пољопривредног земљишта; вредновање развојних 
потенцијала, планско усмеравање и подршка оним развојним активностима које 
задовољавају критеријуме очувања и одрживог коришћења природних ресурса и 
биодиверзитета и доприносе афирмацији и презентацији природних вредности, 
споменика културе манастир Свети Прохор Пчињски са његовом заштићеном околином, 
других споменика културе и културно-историјског наслеђа; уређење и 
инфраструктурно опремање простора за потребе управљања заштићеним природним 
добром, туризма, рекреације и унапређења квалитета живота у сеоским насељима; 
успостављање мониторинга; научноистраживачке и образовне активности; 
презентација природних и културних вредности Долине Пчињске.* 

 


*Службени гласник РС, број 2/2003

 


Члан 5.


Заштита и развој Долине Пчиње спроводи се према Програму заштите и развоја (у 
даљем тексту: Програм).


Програм из става 1. овог члана садржи нарочито: циљеве, приоритетне задатке и 
активности на спровођењу заштите из члана 4. ове уредбе, задатке у заштити шума, 
пољопривредног земљишта, биљних и животињских врста, уређење вода, лова и 
риболова, презентацији природних вредности, средства потребна за остваривање 
Програма као и начин њиховог обезбеђивања.


Програм из става 1. доноси се за период од пет година, а остварује се годишњим 
програмима који садрже задатке и послове који се реализују у текућој години, 
динамику извршавања задатака и послова и висину потребних средстава.


На Програм из става 1. овог члана, на који су претходно прибављена мишљења 
министарстава надлежних за послове пољопривреде, шумарства и водопривреде, 
грађевина, науке, културе и вера, сагласност даје министарство надлежно за 
послове заштите животне средине.
 


Члан 6.


О Долини Пчиње стара се Српска православна црква – Православна Епархија Врањска 
из Врања (у даљем тексту: Старалац).*

 


*Службени гласник РС, број 2/2003 


Члан 7.


Старалац* 
у обављању послова заштите и развоја Долине Пчиње обезбеђује спровођење 
прописаних режима заштите и очувања природног добра, научноистраживачких, 
културних, васпитно-образовних, информативно-пропагандних и других активности, 
доноси средњорочни и годишњи програм заштите и развоја.


Старалац* 
подноси извештај о остваривању програма из члана 5. ове уредбе до 15. децембра 
за текућу годину министарству надлежном за послове заштите животне средине.

 


*Службени гласник РС, број 2/2003

 


Члан 8.


Старалац* 
у обављању послова заштите и развоја Долине Пчиње обезбеђује обележавање Долине 
Пчиње, доноси акт о унутрашњем реду и организује чуварску службу у складу са 
актом који доноси, уз сагласност министарства надлежног за послове заштите 
животне средине.


Актом из става 1. овог члана уређују се правила за спровођење режима заштите и 
развоја, а нарочито: начин и услови кретања и боравка посетилаца, коришћење 
ловне и риболовне фауне, пашњака, лековитог биља, шумских плодова, рекреативних 
и других јавних површина, постављања информативних и других ознака, обављања 
научних истраживања и извођења истражних радова, туристичких, угоститељских и 
других делатности и посебне забране у спровођењу режима заштите.


Правила одређена актом из става 1. овог члана и друге неопходне информације за 
спровођење режима заштите, Старалац* је дужно да на погодан начин јавно 
огласи, тако да буду доступна корисницима и посетиоцима.

 


*Службени гласник РС, број 2/2003

 


Члан 9.


Средства за заштиту и развој Долине Пчиње обезбеђују се из прихода остварених 
обављањем делатности Стараоца,*
из средстава у буџету Републике и из других извора у складу са законом.

 


*Службени гласник РС, број 2/2003
 


Члан 10.


Програм из члана 5. ове уредбе Старалац* ће донети у року од шест месеци 
од дана ступања на снагу ове уредбе, а годишњи програм до 15. децембра текуће 
године за наредну годину.


До доношења Програма из члана 5. ове уредбе Старалац* може послове 
заштите обављати према Привременом програму заштите и развоја, који доноси у 
року од 60 дана од дана ступања на снагу ове уредбе.

 


*Службени гласник РС, број 2/2003

 


Члан 11.


Просторни и урбанистички планови, шумске, ловне, риболовне, водопривредне, 
пољопривредне и друге основе и програми који обухватају заштићено подручје биће 
усаглашени са Просторним планом Републике Србије и Програмом из члана 5. ове 
уредбе.
 


Члан 12.


Ова уредба ступа на снагу осмог дана од дана објављивања у „Службеном гласнику 
Републике Србије".


  


05 број 110-1603/96


У Београду, 20. децембра 1996. године


Влада Републике Србије


Потпредседник,


Светозар Крстић, с. р.

 

 

ОПИС ГРАНИЦА ДОЛИНЕ 
ПЧИЊЕ* 


Граница Долине Пчиње почиње од коте 835 м Старачка кула, наставља ка западу 
локалним путем према коти 737 м, продужава ка југу истим путем преко планине 
Белутак, нагло скреће на исток, иде долином потока Дубоки дол све до ушћа у 
Пчињу, наставља реком Пчињом узводно све до ушћа обе притоке испод планине 
Голет, затим скреће југоисточно државном границом према Бившој Југословенској 
Републици Македонији и прати ту границу преко планине Козјак целом дужином до 
границе КО Трговиште до коте 478 м, продужава истом границом и гребеном Сташирка 
до коте 834 м Костин Чукар, затим локалним путем иде ка западу све до 
регионалног пута Бујановац – Куманово, прелази регионални пут, наставља путем за 
Старчеву кулу поред турског гроба Маковишта до полазне коте 835 м где се граница 
завршава. 

 





*Службени гласник РС, број 2/2003