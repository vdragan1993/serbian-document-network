На основу члана 123. тачка 3. Устава Републике Србије, а у вези са Законом о робним резервама („Службени гласник РС”, број 18/92),
Влада доноси
 
УРЕДБУ
о обнављању робних резерви меркантилне пшенице и кукуруза 
	

"Службени гласник РС", број 6 од 27. јануара 
	2012.
 
Члан 1.
Овом уредбом уређују се услови и начин обнављања робних резерви меркантилне пшенице и кукуруза.
Обнављање робних резерви меркантилне пшенице и кукуруза врши се разменом минералног ђубрива KAN 27%N (у даљем тексту: минерално ђубриво) за меркантилну пшеницу и кукуруз рода 2011. године и меркантилну пшеницу рода 2012. године.
Укупна количина минералног ђубрива чија размена се врши у складу са овом уредбом износи 11.190.900,00 kg, и налази се у власништву Републичке дирекције за робне резерве (у даљем тексту: Дирекција) .
Члан 2.
Размена из члана 1. ове уредбе врши се преко Дирекције, односно преко складиштара које овласти Дирекција (у даљем тексту: овлашћени складиштар).
Члан 3.
Право на размену из члана 1. ове уредбе има физичко лице – носилац породичног комерцијалног, односно некомерцијалног пољопривредног газдинства које је уписано у Регистар пољопривредних газдинстава, у складу са Правилником о начину и условима уписа и вођења Регистра пољопривредних газдинстава, обрасцима захтева за упис и обнову регистрације и прилога, документацији која се прилаже уз захтев, начин чувања података, као и о условима за пасивни статус пољопривредног газдинства („Службени гласник РС”, бр. 111/09, 21/10, 89/10, 22/11 и 97/11 – у даљем тексту: Регистар) и чије се породично пољопривредно газдинство у Регистру води у активном статусу, односно чије се породично пољопривредно газдинство услед не обнављања статуса регистрације у Регистру води у пасивном статусу (у даљем тексту: физичко лице). 
	
Члан 4.
Размена минералног ђубрива за меркантилну пшеницу и кукуруз рода 2011. године и меркантилну пшеницу рода 2012. године када се минерално ђубриво непосредно преузима са складишта Дирекције у „ХИП Азотара” у реструктурирању, Панчево, врши се у следећим паритетима:
1) 1 kg минералног ђубрива за 1,30 kg меркантилне пшенице рода 2011. године;
2) 1 kg минералног ђубрива за 1,50 kg меркантилног кукуруза рода 2011. године;
3) 1 kg минералног ђубрива за 1,35 kg меркантилне пшенице рода 2012. године.
Физичко лице сноси трошкове транспорта, истовара, утовара, путарине, еколошке таксе и осталих зависних трошкова када минерално ђубриво преузима на начин утврђен ставом 1. овог члана.
Размена минералног ђубрива за меркантилну пшеницу и кукуруз рода 2011. године и меркантилну пшеницу рода 2012. године када се минерално ђубриво преузима преко овлашћених складиштара, са складишта Дирекције у „ХИП Азотара” у реструктурирању, Панчево, врши се у следећим паритетима:
1) 1 kg минералног ђубрива за 1,40 kg меркантилне пшенице рода 2011. године;
2) 1 kg минералног ђубрива за 1,60 kg меркантилног кукуруза рода 2011. године;
3) 1 kg минералног ђубрива за 1,50 kg меркантилне пшенице рода 2012. године.
Овлашћеном складиштару на име трошкова транспорта, истовара, утовара, путарине, еколошке таксе и осталих зависних трошкова припада до 0,15 kg меркантилне пшенице, односно кукуруза за 1 kg испорученог минералног ђубрива.
Члан 5.
Физичко лице меркантилну пшеницу и кукуруз рода 2011. године и меркантилну пшеницу рода 2012. године може да размењује за највише 200 kg минералног ђубрива по хектару површине засејане пшеницом у јесењој сетви 2011. године, али не за више од 30 ha. 
	
Физичко лице дужно је да количину минералног ђубрива добијену путем размене у складу са овом уредбом, употреби за пролећну прихрану у 2012. години на пријављеним површинама.
Члан 6.
Квалитет минералног ђубрива у свему одговара прописаним стандардима СРПС.
Меркантилна пшеница и кукуруз који се размењују у погледу квалитета морају да испуњавају услове прописане Правилником о квалитету жита, млинских и пекарских производа, тестенина и брзо смрзнутих теста („Службени лист СРЈ”, број 52/95 и „Службени лист СЦГ”, број 56/03 – др. правилник и 4/04 – др. правилник) и Правилником о југословенском стандарду за пшеницу као сировину за млинску индустрију („Службени лист СФРЈ”, број 10/92). 
	
Члан 7.
Расподела минералног ђубрива врши се по управним окрузима, према површинама које су пољопривредна газдинства засејала пшеницом у јесењој сетви у 2011. години, и то:




Ред. број

Управни округ

Засејана површина у 2011. год. (ha)

Количина KAN-а 27%N (kg)

Количина KAN-а 27%N (%)





1.

Севернобачки 

14.793

423.000

3,78%



2.

Средњебанатски 

30.065

859.500

7,68%



3.

Севернобанатски 

16.695

477.000

4,26%



4.

Јужнобанатски 

25.657

733.000

6,55%



5.

Западнобачки 

20.747

593.500

5,30%



6.

Јужнобачки 

32.155

918.900

8,21%



7.

Сремски 

30.730

878.500

7,85%



8.

Мачвански 

20.192

577.500

5,16%



9.

Колубарски 

9.687

276.500

2,47%



10.

Подунавски 

12.479

357.000

3,19%



11.

Браничевски 

23.833

681.500

6,09%



12.

Шумадијски 

17.271

493.500

4,41%



13.

Поморавски 

13.008

371.500

3,32%



14.

Борски 

13.062

372.500

3,33%



15.

Зајечарски 

11.646

332.500

2,97%



16.

Златиборски 

1.784

56.000

0,50%



17.

Моравички 

5.638

157.000

1,40%



18.

Рашки 

4.085

112.000

1,00%



19.

Расински 

10.272

291.000

2,60%



20.

Нишавски 

17.971

515.000

4,60%



21.

Топлички 

8.941

257.500

2,30%



22.

Пиротски 

4.218

123.000

1,10%



23.

Јабланички 

17.371

492.500

4,40%



24.

Пчињски 

10.112

291.000

2,60%



25.

Град Београд

19.052

550.000

4,91%




У К У П Н О:

391.464

11.190.900

100,00%



Члан 8.
Размена минералног ђубрива за меркантилну пшеницу и кукуруз рода 2011. године и меркантилну пшеницу рода 2012. године врши се на основу захтева који физичко лице подноси Министарству финансија – Управи за трезор (у даљем тексту: Управа за трезор) у најближој подручној јединици или у месној канцеларији општинске управе, на обрасцу – Захтев за размену, који је одштампан уз ову уредбу и чини њен саставни део.
Захтев из става 1. овог члана подноси се до 6. фебруара 2012. године.
Када се захтев из става 1. овог члана подноси у месној канцеларији општинске управе, он се подноси преко асистента саветодавца, који у присуству подносиоца захтева евидентира на Захтеву за размену датум и време предаје захтева.
Асистент саветодавац је дужан да све примљене захтеве без одлагања достави Управи за трезор.
Управа за трезор након извршене провере доставља документацију Дирекцији на даљу обраду.
Члан 9.
Размена минералног ђубрива за меркантилну пшеницу и кукуруз рода 2011. године и меркантилну пшеницу рода 2012. године, у складу са овом уредбом, врши се према редоследу подношења захтева.
Директор Дирекције може извршити прерасподелу преостале количине минералног ђубрива сразмерно поднетим захтевима по управним окрузима и засејаним површинама.
Члан 10.
Након извршене провере података од стране Управе за трезор физичко лице закључује уговор о размени минералног ђубрива за меркантилну пшеницу и кукуруз рода 2011. године и меркантилну пшеницу рода 2012. године са Дирекцијом, којим се уређују међусобна права и обавезе, као и начин и средство обезбеђења ако је предмет размене меркантилна пшеница рода 2012. године.
Члан 11. 
Након потписивања уговора из члана 10. ове уредбе, физичком лицу које достави потврду о ускладиштењу меркантилне пшенице и кукуруза рода 2011. године и уверење (сертификат) о квалитету ускладиштене робе издато од стране правног лица овлашћеног за контролу квалитета, издаје се налог за преузимање минералног ђубрива.
Ако се размена врши за меркантилну пшеницу рода 2012. године налог за преузимање минералног ђубрива издаје се физичком лицу после потписивања уговора и достављања једне бланко потписане соло менице, меничног овлашћења и споразума о издавању менице.
Члан 12.
Спровођење ове уредбе надзире Министарство пољопривреде, трговине, шумарства и водопривреде.
Члан 13.
Новчаном казном од 10.000 до 150.000 динара казниће се за прекршај физичко лице ако количину минералног ђубрива добијену путем размене у складу са овом уредбом не употреби за пролећну прихрану у 2012. години на пријављеним површинама или ако је у Захтеву за размену дао нетачне податке о површинама засејаним пшеницом у јесењој сетви 2011. године.
Члан 14.
Ова уредба ступа на снагу наредног дана од дана објављивања у „Службеном гласнику Републике Србије”.
 
05 број 110-513/2012-1
У Београду, 26. јануара 2012. године

Влада
Први потпредседник Владе –
заменик председника Владе, 
	

Ивица Дачић, с.р.