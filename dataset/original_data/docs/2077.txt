Редакцијски пречишћен текст
 
 
На основу члана 100. став 2. Закона о буџетском систему („Службени гласник РС”, бр. 54/09, 73/10, 101/10, 101/11, 93/12, 62/13, 63/13 – исправка и 108/13), 
	
Влада доноси
 
УРЕДБУ
о јединственој тарифи по којој се наплаћују накнаде за 
	услуге које врши Управа за трезор

	"Службени гласник РС", бр. 116 од 26. децембра 2013, 80 од 30. 
	јула 2014, 12 од 31. јануара 2015.

НАПОМЕНА ИЗДАВАЧА: Министар надлежан за послове финансија, на предлог Управе 
		за трезор, објављује усклађене износе накнада за услуге које врши Управа 
		за трезор, утврђене овом уредбом. Усклађени динарски износи накнада из јединствене 
		тарифе по којој се наплаћују накнаде за услуге које врши Управа за 
		трезор објављени су у "Службеном гласнику РС" бр. 
		12 од 12. фебруара 
		2016. и
		7 
		од 31. јануара 2017. Усклађени износи накнада примењују се 
		од 1. фебруара 2017. године (види тачку 3. 
		Усклађених динарских износа - 7/2016-50).

Члан 1.
Министарство финансија – Управа за трезор (у даљем тексту: Управа) наплаћује накнаду за извршене услуге јавних плаћања преко подрачуна консолидованих рачуна трезора Републике Србије, трезора локалне власти, организација за обавезно социјално осигурање и других корисника јавних средстава (у даљем тексту: рачуни), као и за обављање других послова у складу са уговором, по Тарифи, која чини саставни део ове уредбе.
Износе накнада за услуге у међубанкарским плаћањима које Народна банка Србије наплати од Управе, на основу Одлуке о јединственој тарифи по којој Народна банка Србије наплаћује накнаду за извршене услуге („Службени гласник РС”, бр. 43/11, 85/11, 49/12, 57/12, 67/12, 98/12, 43/13 и 80/13), Управа наплаћује са рачуна корисника јавних средстава којима је услуга извршена, у складу са Тарифом, која је саставни део ове уредбе. 
	
Члан 2.
Врсте услуга за које се врши наплата накнада по овој уредби разврстане су на следећи начин:
1) Безготовинска плаћања преко рачуна у оквиру Управе електронским путем преко Интегрисаног система платног промета (у даљем тексту: ИСПП);
2) Безготовинска плаћања преко рачуна у оквиру Управе на основу папирног налога/инструкције;
3) Накнада за обрачун у реалном времену по бруто принципу Real Time Gross Settlement (у даљем тексту: RTGS) по налозима за плаћање;
4) Накнада за обрачун у систему нето обрачуна (у даљем тексту: КЛИРИНГ);
5) Уплате и исплате у готовини;
6) Обрачун, распоред и пренос јавних прихода корисницима тих прихода;
7) Препис налога платног промета;
8) Извод о променама и стању рачуна (дневни извод), као и за листинг неизвршених налога;
9) Извод о променама и стању рачуна (дневни извод) електронским путем;
10) Извод о променама и стању рачуна (дневни извод) електронским путем за кориснике ИСПП;
11) Распоред средстава по уговору;
12) Прикључење у електронски сервис ИСПП;
13) Издавање других потврда, извода и прeписа;
14) Издавање података из регистра по захтеву трећих лица;
15) Реализација чекова по текућим рачунима грађана;
16) Пружање информатичких услуга и других услуга у складу са 
	уговором;
17) Упис и брисање меница и овлашћења.
*Службени гласник РС, 
	број 80/2014
Члан 3.
Наплата накнаде по налозима за плаћање у корист рачуна банке отвореног у систему за обрачун у RTGS код Народне банке Србије, обрачунава се као накнада у RTGS.
Наплата накнаде по налозима за „велика плаћања” и налозима са ознаком „хитно” се обрачунава као накнада у RTGS, а накнада по налозима за „мала плаћања” се обрачунава као накнада у КЛИРИНГУ. 
	
Наплата накнаде по налозима за плаћање у корист рачуна у банци обрачунава се по налогу, на начин прописан у ставу 2. овог члана. 
	
Износ „великих”, односно „малих плаћања” утврђује се оперативним правилима Народне банке Србије за RTGS систем и клиринг.
Члан 4.
Наплата накнаде по тарифним бр. 1. и 2. Тарифе, не врши се за:
1) пренос средстава:
– са рачуна извршења буџета Републике Србије;
– која имају карактер трансферних средстава на рачуне корисника јавних средстава;
– брисана је (види члан 2. Уредбе - 80/2014-3)
– по основу куповине удела из портфеља Акцијског фонда Републике Србије;
– донација и кредита, добијених по основу међународног уговора, односно споразума у смислу закона којим се уређују донације и хуманитарна помоћ, само ако је уговором, односно споразумом уговорено ослобађање од плаћања накнаде;
2) исплате пензија, плата, односно других примања по основу радних односа исплаћених безготовински;
3) исплате средстава у складу са социјалним програмом Владе у процесу реструктурирања предузећа и припреме за приватизацију, стечај и ликвидацију;
4) исплате средстава за запослене преко Фонда солидарности;
5) пренос средстава на друге рачуне, са посебног наменског рачуна корисника јавних средстава који нису укључени у систем консолидованог рачуна трезора, као и са посебног наменског рачуна осталих правних лица и других субјеката, 
	само ако се пренос средстава врши за намене које су овим чланом ослобођене 
	од плаћања накнаде;
6) пренос средстава субвенција, регреса и премија на рачуне регистрованих пољопривредних газдинстава;
7) пренос новчаних средстава са једног на други рачун у оквиру истог корисника јавних средстава;
8) уплату и исплату средстава у хуманитарне сврхе на и са рачуна отворених за хуманитарну помоћ;
9) уплату и исплату средстава која су предмет наплате, пленидбе, привременог одузимања, јемства и слично, у поступку вршења службене радње од стране овлашћеног лица државног органа или другог овлашћеног лица;
10) исплату средстава бирачким одборима за време избора;
11) пренос са рачуна корисника услуга које врши Управа на име накнаде услуга платног промета;
12) сторно налоге за исправку грешака у платном промету за кориснике јавних средстава;
13) повраћај, рефакција и рефундација пореза на додату вредност и 
	акцизе, у складу са законом који регулише наплату пореза на додату вредност 
	и акцизе;
14) повраћај више или погрешно плаћеног јавног прихода по решењу надлежног органа.
Трансферна средства су средства која се из буџета Републике Србије, 
	односно буџета локалне власти преносе буџету на другом нивоу власти, буџету 
	на истом нивоу власти и организацијама за обавезно социјално осигурање, као 
	и између организација за обавезно социјално осигурање за доприносе за 
	осигурање.
*Службени гласник РС, 
	број 80/2014
Члан 4а
Наплата накнаде по тарифном броју 3 и 4 Тарифе, не врши се за:
1) пренос средстава са рачуна извршења буџета Републике Србије;
2) исплате средстава у складу са социјалним програмом Владе у процесу 
	реструктурирања предузећа и припреме за приватизацију, стечај и ликвидацију 
	– који је одобрило министарство надлежно за послове рада и запошљавања;
3) пренос средстава субвенција, регреса и премија на рачуне 
	регистрованих пољопривредних газдинстава;
4) уплату и исплату средстава у хуманитарне сврхе на и са рачуна 
	отворених за хуманитарну помоћ;
5) уплату и исплату средстава која су предмет наплате, пленидбе, 
	привременог одузимања, јемства и слично, у поступку вршења службене радње од 
	стране овлашћеног лица државног органа или другог овлашћеног лица;
6) исплату средстава бирачким одборима за време избора;
7) сторно налоге за исправку грешака у платном промету за кориснике 
	јавних средстава које су учињене у Управи;
8) повраћај, рефакција и рефундација пореза на додату вредност и 
	акцизе, у складу са законом који регулише наплату пореза на додату вредност 
	и акцизе;
9) повраћај више или погрешно плаћеног јавног прихода по решењу 
	надлежног органа.
*Службени гласник РС, 
	број 80/2014
Члан 5.
Наплата накнаде по тарифном броју 5 Тарифе не врши се за:
1) уплате у готовини којим корисници буџетских средстава који врше 
	наплату јавних прихода у готовини од обвезника – физичких лица, те наплаћене 
	јавне приходе полажу на уплатне рачуне који се воде у оквиру консолидованог 
	рачуна трезора;
2) уплату средстава која су предмет наплате, пленидбе, привременог 
	одузимања, јемства и слично, у поступку вршења службене радње од стране 
	овлашћеног лица државног органа или другог овлашћеног лица;
3) уплате у готовини (новцем, чековима, кредитном картицом и сл.), 
	којим обвезник – физичко лице, преко пореске благајне Управе, измирује 
	обавезе по основу јавних прихода;
4) уплате на рачун отворен за хуманитарну помоћ;
5) уплату накнаде по другим тарифним бројевима Тарифе.
Најмањи износ накнаде по тарифном броју 5 Тарифе наплаћује се у износу 
	од 20,00 динара.
*Службени гласник РС, 
	број 80/2014
Члан 6.
Наплата накнаде по тарифном броју 6. Тарифе не врши се за распоред средстава са уплатних рачуна јавних прихода на рачун буџета Републике Србије, приликом распоређивања средстава донација са уплатних рачуна средстава донација, као и приликом преноса трансферних средстава између рачуна различитих нивоа власти. 
	
Наплата накнаде по тарифном броју 6. Тарифе не врши се ако је износ на налогу мањи од десетоструког износа накнаде.
Члан 7.
Наплата накнаде по тарифном броју 12. Тарифе врши се у збирном износу набавне цене читача smart картице и smart картице са ПДВ, увећаног за 20% за трошкове потрошног материјала и долазак радника ради вршења услуге.
Члан 8.
Наплата накнаде по тарифном броју 17. Тарифе се врши после уписа менице, односно овлашћења, а односи се на упис и брисање менице, односно овлашћења. 
	
Члан 9.
Обрачун и наплата накнаде врши се десетог, двадесетог и последњег дана у месецу.
На захтев корисника услуге, Управа ће доставити обрачун наплаћене накнаде за услуге по Тарифи.
Члан 10.
Наплаћена накнада по овој уредби представља приход буџета Републике Србије.
Члан 11.
Висина максималног износа накнаде за тарифне бр. 1. и 2. Тарифе 
	усклађује се годишњим индексом потрошачких цена у календарској години која 
	претходи години у којој се усклађивање врши, према подацима Републичког 
	завода за статистику, заокружена на виши износ у стотинама динара.
За тарифне бр. 3. и 4. Тарифе износе накнада Управа ће усклађивати са 
	променом износа накнада за услуге Народне банке Србије увећане за 20%.
Износи накнада за тарифне бр. 6, 7, 8, 9, 10, 13, 14. и 17. Тарифе, 
	који су изражени у номиналним износима, усклађују се годишњим индексом 
	потрошачких цена у календарској години која претходи години у којој се 
	усклађивање врши, према подацима Републичког завода за статистику, 
	заокружена на виши износ у динарима.
Министар надлежан за послове финансија, на предлог Управе, објављује 
	усклађене износе накнада у „Службеном гласнику Републике Србије”.

*Службени гласник РС, број 12/2015
Члан 11а
Управа доставља опомену у случају да корисник јавних средстава, 
	односно друго правно лице има неизвршене обавезе по основу накнада, 
	најкасније првог децембра текуће године.
У случају да субјект из става 1. овог члана не изврши уплату накнаде у 
	року из опомене, покреће се поступак принудне наплате.

*Службени гласник РС, број 80/2014
Члан 12.
Даном почетка примене ове уредбе престаје да важи Уредба о јединственој тарифи по којој се наплаћују накнаде за услуге које врши Управа за јавна плаћања („Службени гласник РС”, бр. 3/03, 28/03 и 89/03).
Члан 13.
Ова уредба ступа на снагу наредног дана од дана објављивања у „Службеном гласнику Републике Србије”, а примењује се од 1. јануара 2014. године.
05 број 110-10847/2013-1
У Београду, 25. децембра 2013. године
Влада
Председник,
Ивица Дачић, 
	с.р.
 
НАПОМЕНА 
	ИЗДАВАЧА: Уредбом о изменама Уредбе о јединственој тарифи по којој се наплаћују накнаде за 
	услуге које врши Управа за трезор 
	("Службени гласник РС", број 12/2015) Тарифа је замењена новом Тарифом (види 
	члан 2. Уредбе - 12/2015-5).

	ТАРИФА




			Тарифни број


			Врста услуге


			Основ за обрачун накнаде


			Висина накнаде




			1


			2


			3


			4




			1.


			Безготовинска плаћања преко рачуна у оквиру Управе електронским 
			путем преко ИСПП


			износ на налогу


					0,20%, а највише 10.600,00 динара





			2.


			Безготовинска плаћања преко рачуна у оквиру Управе на основу 
			папирног налога/инструкције


			износ на налогу

0,25%, а највише 13.200,00 динара




			3. 


			Накнада за обрачун у RTGS по налозима за плаћање у временским 
			терминима

			– од 9,00 до 14,00 часова

			– од 14,00 до 16,30 часова

			– после 16,30 часова


			налог

			налог

			налог


			30,00 динара

			72,00 динара

			144,00 динара




			4. 


			Накнада за обрачун у 
			КЛИРИНГУ:

			– обрачунате у првом циклусу

			– обрачунате у другом циклусу

			– обрачунате у трећем циклусу


			налог

			налог

			налог


			3,60 динара

			4,20 динара

			5,40 динара




			5.


			Уплате и исплате у готовом новцу:

			А) уплате

			Б) исплате


			износ уплате

			износ исплате


			0,50%

			0,90%




			6.


			Обрачун, распоред и пренос јавних прихода корисницима тих прихода


			налог


37,00 динара





			7.


			Препис налога платног промета


			налог


28,00 динара




			8.


			Извод о променама и стању рачуна (дневни извод) као и за листинг 
			неизвршених налога


			извод по дану


			41,00 динара




			9.


			Извод о променама и стању рачуна (дневни извод) електронским путем


			извод по дану


			11,00 динара




			10.


			Извод о променама и стању рачуна (дневни извод) електронским путем 
			за кориснике ИСПП


			извод по дану


			5,00 динара




			11.


			Распоред средстава по уговору


			налог


			Уговорена накнада + трошкови међубанкарског обрачуна




			12.


			Прикључење у ИСПП


			читач за смарт картицу,

			смарт картица


			1.509,00 дин.

792,00 дин.




			13.


			Издавање других потврда, изводаи прeписа


			потврда, извод


99,00 динара




			14.


			Издавање података из регистра по захтеву трећих лица


			страница


			99,00 динара




			15.


			Реализација чекова по текућим рачунима грађана


			износ по спецификацији


			0,15%




			16.


			Пружање информатичких

			услуга и других услуга у складу са уговором


			уговор


			Уговорена накнада




			17.


			Упис и брисање меница и овлашћења


			меница, овлашћење


			92,00 динара


*Службени гласник РС, број 
	12/2016
**Службени гласник РС, број 
	7/2017