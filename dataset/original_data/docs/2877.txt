На основу члана 3. став 3. Закона о рачуноводству и ревизији („Службени гласник РС”, бр. 46/06, 111/09 и 99/11 – др. закон), 
	
Министар финансија доноси 
 
РЕШЕЊЕ
о утврђивању превода Међународних стандарда ревизије 
	

"Службени гласник РС", број 47 од 8. маја 
	2012.
 
1. Овим решењем утврђује се превод Међународних стандарда ревизије (МСР) на српски језик.
2. МСР из тачке 1. овог решења чине МСР које је Одбор за Међународне стандарде ревизије и уверавања Међународне федерације рачуновођа објавио у априлу 2010. године под називом: „Међународни стандарди и саопштења ревизије, контроле квалитета, прегледа, осталих уверавања и сродних услуга за 2010. годину”.
3. Превод МСР из тачке 1. овог решења објављен је од стране Савеза рачуновођа и ревизора Србије који је члан Међународне федерације рачуновођа (IFAC), на основу Споразума RS-SAAA-T-OA1-2011 закљученог 15. јула 2011. године, између Савеза рачуновођа и ревизора Србије и IFAC-а о добијеном праву за превод и објављивање МСР на српски језик.
4. У складу са обавештењем IFAC-а, превођење МСР на српски језик из тачке 3. овог решења спроведено је у складу са Саопштењем о политици превођења и објављивања стандарда издатих од стране IFAC-а.
5. Сагласно Споразуму из тачке 3. овог решења, као и обавештењу IFAC-а из тачке 4. овог решења, ауторска права на превод МСР припадају IFAC-у.
6. Ово решење ступа на снагу осмог дана од дана објављивања у „Службеном гласнику Републике Србије”. 
	
 
Број 021-01-50/2012-16
У Београду, 25. априла 2012. године
Министар,
др 
	Мирко Цветковић, с.р.