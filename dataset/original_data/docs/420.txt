На
основу члана 43. став 3. Закона о Влади („Службени гласник РС”, бр. 55/05 и
71/05 – исправка) и члана 61. став 1. Закона о државној управи („Службени гласник
РС”, број 79/05),
Влада
доноси
 
 
ЗАКЉУЧАК
о поступку оглашавања
интерног конкурса за попуњавање извршилачких радних места у државној управи
„Службени
гласник РС“, број 75 од 8. септембра 2006.
 
 
I
Овај
закључак односи се на поступак оглашавања интерног конкурса за попуњавање извршилачких
радних места у државној управи.
 
II
1.
Ради спровођења интерног конкурса за попуњавање извршилачког радног места у министарствима,
посебним организацијама, службама Владе и стручним службама управних округа, руководилац
органа најпре именује конкурсну комисију од најмање три члана, од којих је један
члан државни службеник из Службе за управљање кадровима.
2.
Конкурсна комисија одређује, сагласно Правилнику о стручним оспособљеностима, знањима
и вештинама које се проверавају у изборном поступку, начину њихове провере и мерилима
за избор на радна места („Службени гласник РС”, број 64/06), какве се стручне оспособљености,
знања и вештине кандидата вреднују у изборном поступку и начин на који се проверавају.
3.
Потом руководилац органа доноси решење о попуњавању извршилачког радног места. Решење
о попуњавању извршилачког радног места доставља се Служби за управљање кадровима.
Служби за управљање кадровима уз решење о попуњавању извршилачког радног места достављају
се: а) докази о томе да су испуњени услови за попуњавање радног места (да је радно
место предвиђено правилником о унутрашњем уређењу и систематизацији радних места
и доказ да се попуњавање радног места уклапа у донесени кадровски план, односно
да су у буџету за 2006. годину обезбеђена средства за попуњавање радног места или
да је Влада дала сагласност за попуњавање радног места); б) изјава руководиоца органа
да се радно место попуњава интерним конкурсом и в) сви подаци који су потребни за
оглашавање интерног конкурса.
Подаци
који су потребни за оглашавање интерног конкурса су: назив и седиште органа у коме
се попуњава радно место; назив и звање радног места које се попуњава са описом послова
радног места; услови за рад на радном месту; место рада; напомена да право да учествују
на интерном конкурсу имају само државни службеници који су запослени у министарствима,
посебним организацијама, службама Владе и стручним службама управних округа; напомена
да државни службеници из наведених органа имају право да учествују на интерном конкурсу
само ако раде на радном месту које је разврстано у исто звање као радно место које
се попуњава или ако испуњавају услове за напредовање на радно место које је разврстано
у звање као радно место које се попуњава (услови за напредовање одређени су чланом
88. став 1. Закона о државним службеницима) или ако су нераспоређени; стручне оспособљености,
знања и вештине које је конкурсна комисија одредила да ће се вредновати у изборном
поступку и начин њихове провере; рок у коме се подносе пријаве на интерни конкурс;
име и презиме лица задуженог за давање обавештења о интерном конкурсу; адреса на
коју се подносе пријаве за интерни конкурс и подаци о доказима који се прилажу уз
пријаву на интерни конкурс.
 
III
1.
Служба за управљање кадровима, у року од три дана од дана када је примила решење
о попуњавању извршилачког радног места и доказе и податке, утврђује да ли су испуњени
услови за попуњавање радног места и о томе писмено обавештава руководиоца органа
у коме се попуњава радно место.
2.
Ако су испуњени услови за попуњавање радног места, Служба за управљање кадровима
оглашава интерни конкурс за попуњавање извршилачког радног места у року од четири
дана.
Рок
од четири дана за оглашавање интерног конкурса почиње да тече наредног дана од дана
кад Служба за управљање кадровима прими решење о попуњавању извршилачког радног
места, доказе и све податке који се достављају уз то решење.
3.
Рок за подношење пријава на интерни конкурс је осам дана. Рок за подношење пријава
на интерни конкурс почиње да тече наредног дана од дана када Служба за управљање
кадровима огласи интерни конкурс на својој wеб страници.
 
IV
Овај
закључак објавити у „Службеном гласнику Републике Србије”.
  
05 број 111-8317/2006
У Београду, 7. септембра 2006. године
Влада
Потпредседник,
Ивана Дулић Марковић, с.р.