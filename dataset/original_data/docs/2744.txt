Редакцијски пречишћен текст
 
 
На основу члана 14. став 1. тачка 2. и став 3, а у вези с чланом 41. Закона о Народној банци Србије („Службени гласник РС”, бр. 72/2003, 55/2004 и 44/2010),
Извршни одбор Народне банке Србије доноси
 
ОДЛУКУ
о каматним стопама које Народна банка Србије примењује у поступку спровођења монетарне политике

"Службени гласник РС", бр. 45 од 21. јуна 
	2011, 98 од 12. октобра 2012, 125 од 14. новембра 2014, 
	42 од 11. маја 2015, 61 од 10. јула 2015, 86 од 14. октобра 2015, 93 од 13. 
	новембра 2015, 11. од 11. фебруара 2016, 61 од 7. јула 2016.
 
1. Овом одлуком утврђују се каматне стопе по којима Народна банка Србије, у поступку спровођења монетарне политике, наплаћује камату на кредите и друге пласмане, као и на друга потраживања Народне банке Србије (у даљем тексту: пласмани Народне банке Србије) и по којима плаћа камату на средства банака код Народне банке Србије.
 
2. Народна банка Србије ће се, при утврђивању висине каматних стопа које примењује у поступку спровођења монетарне политике, руководити висином референтне каматне стопе Народне банке Србије (у даљем тексту: референтна каматна стопа).
 
3. Народна банка Србије наплаћује и плаћа камату по каматним стопама утврђеним овом одлуком ако другим прописом није друкчије одређено.
 
4. Народна банка Србије наплаћује камату на следеће пласмане Народне банке Србије:
1) на износ преконоћног кредита коришћеног у смислу одлуке којом се утврђују услови и начин одобравања кредита за одржавање дневне ликвидности банака на основу залоге хартија од вредности – по каматној стопи у висини референтне каматне стопе 
	
увећане за 1,50 процентних поена;****


	2) на износ кредита и других пласмана који нису враћени у уговореном или 
	прописаном року, односно који се користе противно прописима – по каматним 
	стопама утврђеним законом којим се уређује затезна камата;**
3) на износ разлике између обрачунатог износа и оствареног просечног дневног стања издвојене динарске обавезне резерве банке у обрачунском периоду од 18. у месецу до 17. у наредном месецу (у даљем тексту: обрачунски период) и на износ разлике између прописаног и обрачунатог износа динарске обавезне резерве банке у обрачунском периоду – по каматној стопи у висини 
	
референтне каматне стопе увећане за 5 процентних поена**;
4) на износ разлике између обрачунатог износа и оствареног просечног дневног стања издвојене девизне обавезне резерве банке у обрачунском периоду и на износ разлике између прописаног и обрачунатог износа девизне обавезне резерве банке у обрачунском периоду – по каматној стопи у висини тромесечног EURIBOR-a који важи на дан обрачуна камате, 
	
увећаног за 5 процентних поена**; 
	
брисана је
	ранија тачка 5. (види тачку 1. Одлуке - 98/2012-8)


	5) на износ позитивне разлике између оствареног просечног дневног стања 
	издвојене девизне обавезне резерве и обрачунате девизне обавезне резерве 
	банке у обрачунском периоду (више издвојена девизна обавезна резерва од 
	обрачунате) – по каматној стопи у висини тромесечног EURIBOR-a који важи на 
	дан обрачуна камате, увећаног за 5 процентних поена.*


*Службени гласник РС, 
	број 125/2014


**Службени гласник РС, број 61/2015

	***Службени гласник РС, број 61/2016
 
5. Народна банка Србије плаћа камату:
1) на износ оствареног просечног дневног стања издвојене динарске обавезне резерве у обрачунском периоду који не прелази износ обрачунате динарске обавезне резерве – по каматној стопи 
	
у висини 1,75%* на годишњем нивоу;
2) на износ средстава које је банка депоновала код Народне банке Србије у смислу одлуке којом се утврђују услови и начин депоновања вишкова ликвидних средстава банака код Народне банке Србије – по каматној стопи у висини референтне каматне стопе 
	
умањене за 1,50 процентних поена.**


	*Службени гласник РС, број 93/2015

	**Службени гласник РС, број 61/2016
 
6. Каматне стопе из ове одлуке исказују се у процентима, и то с два децимална места.
 
7. Даном ступања на снагу ове одлуке престаје да важи Одлука о каматним стопама које Народна банка Србије примењује у поступку спровођења монетарне политике („Службени гласник РС”, бр. 73/2006, 103/2006, 110/2006, 31/2007, 50/2007, 35/2008, 52/2008, 94/2008, 44/2009 и 12/2010).
 
8. Ова одлука ступа на снагу осмог дана од дана објављивања у „Службеном гласнику РС”.
 
ИО НБС број 46
У Београду, 16. јуна 2011. године
Председавајући
Извршног одбора Народне банке Србије
гувернер
Народне банке Србије,
др 
	Дејан Шошкић, с.р.