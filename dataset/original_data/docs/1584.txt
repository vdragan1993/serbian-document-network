На основу члана 49. став 1, члана 217. став 2. и члана 237. став 1. Закона о извршењу кривичних санкција (,,Службени гласник РС”, број 55/14), 
Министар правде доноси
 
ПРАВИЛНИК 
о упућивању осуђених, прекршајно кажњених и притворених лица у заводе за извршење кривичних санкција 
"Службени 
				гласник РС", број 31 од 1. априла 2015.
 
I. УВОДНА ОДРЕДБА
Члан 1.
Овим правилником уређује се упућивање осуђених, прекршајно кажњених и притворених лица у заводе за извршење кривичних санкција (у даљем тексту: заводи).
II. УПУЋИВАЊЕ У ЗАВОДЕ ОТВОРЕНОГ ТИПА
Члан 2.
У Казнено-поправни завод у Београду − Падинској Скели упућују се лица мушког пола:
1) осуђена за кривично дело из нехата, без обзира на висину изречене казне која имају пребивалиште, односно боравиште на територији Виших судова у Београду, Зрењанину, Крагујевцу, Панчеву, Пожаревцу и Смедереву;
2) први пут осуђена на казну затвора, против којих се не води други кривични поступак и којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази три године, а која нису осуђена за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога и имају пребивалиште, односно боравиште на територији Виших судова у Београду, Зрењанину, Крагујевцу, Панчеву, Пожаревцу и Смедереву;
3) којима је изречена казна затвора у прекршајном поступку, а која имају пребивалиште, односно боравиште на подручју Прекршајних судова у Београду, Лазаревцу, Младеновцу и Обреновцу.
Члан 3.
У Казнено-поправни завод у Сомбору упућују се лица мушког пола:
1) осуђена за кривично дело из нехата, без обзира на висину изречене казне која имају пребивалиште, односно боравиште на територији Виших судова у Новом Саду, Сомбору и Суботици;
2) први пут осуђена на казну затвора, против којих се не води други кривични поступак и којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази три године, а која нису осуђена за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога и имају пребивалиште, односно боравиште на територији Виших судова у Новом Саду, Сомбору и Суботици;
3) којима је изречена казна затвора у прекршајном поступку, а која имају пребивалиште, односно боравиште на подручју Прекршајног суда у Сомбору.
У Казнено-поправни завод у Сомбору упућују се лица оба пола којима је одређена мера притвора на територији Вишег суда у Сомбору.
Члан 4.
У Казнено-поправни завод у Ћуприји упућују се лица мушког пола:
1) осуђена за кривично дело из нехата, без обзира на висину изречене казне која имају пребивалиште, односно боравиште на територији Виших судова у Врању, Зајечару, Јагодини, Краљеву, Крушевцу, Лесковцу, Нишу, Неготину, Новом Пазару, Пироту и Прокупљу; 
2) први пут осуђена на казну затвора, против којих се не води други кривични поступак и којима је изречена казна затвора чије трајање или остатак трајања после урачунатог притвора и другог лишења слободе у вези са кривичним делом не прелази три године, а која нису осуђена за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога и имају пребивалиште, односно боравиште на територији Виших судова у Врању, Зајечару, Јагодини, Краљеву, Крушевцу, Лесковцу, Нишу, Неготину, Новом Пазару, Пироту и Прокупљу; 
3) којима је изречена казна затвора у прекршајном поступку, а која имају пребивалиште, односно боравиште на подручју Прекршајних судова у Јагодини и Параћину.
У Казнено-поправни завод у Ћуприји упућују се лица оба пола којима је одређена мера притвора на територији Вишег суда у Јагодини.
Члан 5.
У Казнено-поправни завод у Шапцу упућују се лица мушког пола:
1) осуђена за кривично дело из нехата, без обзира на висину изречене казне која имају пребивалиште, односно боравиште на територији Виших судова у Ваљеву, Сремској Митровици, Ужицу, Чачку и Шапцу;
2) први пут осуђена на казну затвора, против којих се не води други кривични поступак и којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази три године, а која нису осуђена за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога и имају пребивалиште, односно боравиште на територији Виших судова у Ваљеву, Сремској Митровици, Ужицу, Чачку и Шапцу;
3) којима је изречена казна затвора у прекршајном поступку која имају пребивалиште, односно боравиште на подручју Прекршајних судова у Лозници и Шапцу.
У Казнено-поправни завод у Шапцу упућују се лица оба пола којима је одређена мера притвора на територији Вишег суда у Шапцу.
III. УПУЋИВАЊЕ У ЗАВОДЕ ЗАТВОРЕНОГ ТИПА И ЗАТВОРЕНОГ ТИПА СА ПОСЕБНИМ ОБЕЗБЕЂЕЊЕМ
Члан 6.
У Казнено-поправни завод у Нишу упућују се лица мушког пола, изузев лица која су наведена у чл. 2, 4. и 5. овог правилника:
1) којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази једну годину, а не прелази двадесет година, која имају пребивалиште, односно боравиште на територији Виших судова у Врању, Зајечару, Јагодини, Крушевцу, Краљеву, Крагујевцу, Лесковцу, Неготину, Нишу, Новом Пазару, Пироту, Прокупљу и Чачку;
2) којима је изречена казна затвора у прекршајном поступку, а која имају пребивалиште, односно боравиште на подручју Прекршајних судова у Нишу и Пироту.
У Казнено-поправни завод у Нишу упућују се лица оба пола којима је одређена мера притвора на територији Виших судова у Нишу и Пироту.
Члан 7.
У Казнено-поправни завод у Сремској Митровици упућују се лица мушког пола, изузев лица која су наведена у чл. 2, 3. и 5. овог правилника:
1) којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази једну годину, а не прелази петнаест година, која имају пребивалиште, односно боравиште на територији Виших судова у Зрењанину, Новом Саду, Сомбору, Сремској Митровици, Суботици и Шапцу; 
2) којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази једну годину, а не прелази десет година, која имају пребивалиште, односно боравиште на територији општина града Београда и то: Врачар, Земун, Нови Београд , Савски венац , Стари град и Сурчин;
3) којима је изречена казна затвора у прекршајном поступку, а која имају пребивалиште, односно боравиште на подручју Прекршајних судова у Руми и Сремској Митровици.
У Казнено-поправни завод у Сремској Митровици упућују се лица оба пола којима је одређена мера притвора на територији Вишег суда у Сремској Митровици.
Члан 8.
У Казнено-поправни завод у Пожаревцу − Забели упућују се лица мушког пола, изузев лица која су наведена у чл. 2. и 5. овог правилника:
1) којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази једну годину, а која имају пребивалиште, односно боравиште на територији Виших судова у Ваљеву, Панчеву, Пожаревцу, Смедереву и Ужицу, као и на територији општина града Београда и то: Барајево, Вождовац, Гроцка, Звездара, Лазаревац, Младеновац, Обреновац, Палилула, Раковица, Сопот и Чукарица; 
2) којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази двадесет година, а која имају пребивалиште, односно боравиште на територији Виших судова у Врању, Зајечару, Јагодини, Крушевцу, Краљеву, Крагујевцу, Лесковцу, Неготину, Нишу, Новом Пазару, Пироту, Прокупљу и Чачку;
3) којима је изречена казна затвора у прекршајном поступку, а која имају пребивалиште, односно боравиште на подручју Прекршајног суда у Пожаревцу.
У Казнено-поправни завод у Пожаревцу − Забели упућују се лица оба пола којима је одређена мера притвора на територији Вишег суда у Пожаревцу.
Члан 9.
У Казнено-поправни завод у Београду упућују се лица мушког пола:
1) којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази петнаест година која имају пребивалиште, односно боравиште на територији Виших судова у Зрењанину, Новом Саду, Сомбору, Сремској Митровици, Суботици и Шапцу; 
2) којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази десет година, а која имају пребивалиште, односно боравиште на територији општина града Београда и то: Врачар, Земун, Нови Београд, Савски венац, Стари град и Сурчин.
IV. УПУЋИВАЊЕ У КАЗНЕНО-ПОПРАВНИ ЗАВОД ЗА ЖЕНЕ
Члан 10.
У Казнено-поправни завод за жене у Пожаревцу упућују се:
1) осуђена лица женског пола (малолетна и пунолетна) без обзира на висину изречене казне малолетничког затвора, односно казне затвора, а која имају пребивалиште, односно боравиште на територији виших судова у Републици Србији;
2) лица женског пола којима је изречена казна затвора у прекршајном поступку, а која имају пребивалиште, односно боравиште на територији прекршајних судова у Републици Србији. 
V. УПУЋИВАЊЕ У ЗАВОДЕ ПОЛУОТВОРЕНОГ ТИПА
Члан 11.
У Окружни затвор у Београду упућују се лица мушког пола:
1) која су први пут осуђена на казну затвора и против њих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Београду;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Београду;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште са подручја Вишег суда у Београду. 
У Окружни затвор у Београду упућују се лица оба пола којима је одређена мера притвора на територији Вишег суда у Београду.
У Посебну притворску јединицу Окружног затвора у Београду упућују се лица оба пола којима је одређена мера притвора од стране Посебног одељења и Одељења за ратне злочине Вишег суда у Београду.
Члан 12.
У Окружни затвор у Врању упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Врању;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Врању;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази шест месеци, а која имају пребивалиште, односно боравиште на територији Вишег суда у Врању;
4) којима је изречена казна затвора у прекршајном поступку, а која имају пребивалиште, односно боравиште на подручју Прекршајних судова у Врању и Прешеву.
У Окружни затвор у Врању упућују се лица лица оба пола којима је одређена мера притвора на територији Вишег суда у Врању.
Члан 13.
У Окружни затвор у Зајечару упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Виших судова у Зајечару и Јагодини;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Виших судова у Зајечару и Јагодини;
3) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази шест месеци, а не прелази једну годину, која имају пребивалиште, односно боравиште на територији Виших судова у Крушевцу и Неготину;
4) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази шест месеци, а не прелази једну годину, која имају пребивалиште, односно боравиште на територији Виших судова у Крушевцу и Неготину;
5) раније осуђивана на казну затвора којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Виших судова у Зајечару и Јагодини;
6) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази шест месеци, а не прелази једну годину, која имају пребивалиште, односно боравиште на територији Вишег суда у Крушевцу;
7) којима је изречена казна затвора у прекршајном поступку, а која имају пребивалиште, односно боравиште на подручју Прекршајног суда у Зајечару.
У Окружни затвор у Зајечару упућују се лица оба пола којима је одређена мера притвора на територији Вишег суда у Зајечару.
Члан 14.
У Окружни затвор у Зрењанину упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Зрењанину;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Зрењанину;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Вишег суда у Зрењанину;
4) којима је изречена казна затвора у прекршајном поступку, а која имају пребивалиште, односно боравиште на подручју Прекршајних судова у Зрењанину и Кикинди.
У Окружни затвор у Зрењанину упућују се лица оба пола којима је одређена мера притвора на територији Вишег суда у Зрењанину.
Члан 15.
У Окружни затвор у Крагујевцу упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Крагујевцу;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Крагујевцу;
3) раније осуђивана на казну затвора којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Вишег суда у Крагујевцу;
4) којима је изречена казна затвора у прекршајном поступку која имају пребивалиште, односно боравиште на подручју Прекршајних судова у Аранђеловцу и Крагујевцу.
У Окружни затвор у Крагујевцу упућују се лица оба пола којима је одређена мера притвора на територији Вишег суда у Крагујевцу.
Члан 16.
У Окружни затвор у Краљеву упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Краљеву;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Краљеву;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Вишег суда у Краљеву;
4) којима је изречена казна затвора у прекршајном поступку која имају пребивалиште, односно боравиште на подручју Прекршајних судова у Краљеву и Рашкој.
У Окружни затвор у Краљеву упућују се лица оба пола којима је одређена мера притвора на територији Вишег суда у Краљеву.
Члан 17.
У Окружни затвор у Крушевцу упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази шест месеци, која имају пребивалиште, односно боравиште на територији Вишег суда у Крушевцу;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази шест месеци, која имају пребивалиште, односно боравиште на територији Вишег суда у Крушевцу;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази шест месеци, а која имају пребивалиште, односно боравиште на територији Вишег суда у Крушевцу;
4) којима је изречена казна затвора у прекршајном поступку која имају пребивалиште, односно боравиште на подручју Прекршајних судова у Крушевцу и Трстенику.
У Окружни затвор у Крушевцу упућују се лица оба пола којима је одређена мера притвора на територији Вишег суда у Крушевцу.
Члан 18.
У Окружни затвор у Лесковцу упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Виших судова у Лесковцу, Нишу и Пироту;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Виших судова у Лесковцу, Нишу и Пироту;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Виших судова у Лесковцу, Нишу и Пироту;
4) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази шест месеци, а не прелази једну годину, која имају пребивалиште, односно боравиште на територији Вишег суда у Врању;
5) којима је изречена казна затвора у прекршајном поступку која имају пребивалиште, односно боравиште на подручју Прекршајног суда у Лесковцу.
У Окружни затвор у Лесковцу упућују се лица оба пола којима је одређена мера притвора на територији Вишег суда у Лесковцу.
Члан 19. 
У Окружни затвор у Неготину упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази шест месеци, која имају пребивалиште, односно боравиште на територији Вишег суда у Неготину;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази шест месеци, која имају пребивалиште, односно боравиште на територији Вишег суда у Неготину;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Вишег суда у Неготину;
4) којима је изречена казна затвора у прекршајном поступку која имају пребивалиште, односно боравиште на подручју Прекршајног суда у Неготину.
У Окружни затвор у Неготину упућују се лица оба пола којима је одређена мера притвора на територији Вишег суда у Неготину.
Члан 20.
У Окружни затвор у Новом Пазару упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Новом Пазару;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Новом Пазару;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Вишег суда у Новом Пазару;
4) којима је изречена казна затвора у прекршајном поступку која имају пребивалиште, односно боравиште на подручју Прекршајних судова у Новом Пазару и Сјеници.
У Окружни затвор у Новом Пазару упућују се лица оба пола којима је одређена мера притвора на територији Вишег суда у Новом Пазару.
Члан 21.
У Окружни затвор у Новом Саду упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Виших судова у Новом Саду, Сремској Митровици и Шапцу;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Виших судова у Новом Саду, Сремској Митровици и Шапцу;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Виших судова у Новом Саду, Сремској Митровици и Шапцу;
4) којима је изречена казна затвора у прекршајном поступку која имају пребивалиште, односно боравиште на подручју Прекршајних судова у Бачкој Паланци, Бечеју и Новом Саду.
У Окружни затвор у Новом Саду упућују се лица оба пола којима је одређена мера притвора на територији Вишег суда у Новом Саду.
Члан 22.
У Окружни затвор у Панчеву упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Панчеву;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Панчеву;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Oсновног суда у Панчеву;
4) којима је изречена казна затвора у прекршајном поступку која имају пребивалиште, односно боравиште на подручју Прекршајног суда у Панчеву.
У Окружни затвор у Панчеву упућују се лица оба пола којима је одређена мера притвора на територији Основног суда у Панчеву.
У Окружни затвор у Панчеву − Одсек у Вршцу упућују се лица мушког пола:
1) раније осуђивана на казну затвора, чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Основног суда у Вршцу;
2) којима је изречена казна затвора у прекршајном поступку која имају пребивалиште, односно боравиште на подручју Прекршајног суда у Вршцу.
У Окружни затвор у Панчеву − Одсек у Вршцу упућују се лица оба пола којима је одређена мера притвора на територији Основног суда у Вршцу.
Члан 23.
У Окружни затвор у Прокупљу упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Прокупљу;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Прокупљу;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Вишег суда у Прокупљу; 
4) којима је изречена казна затвора у прекршајном поступку која имају пребивалиште, односно боравиште на подручју Прекршајног суда у Прокупљу.
У Окружни затвор у Прокупљу упућују се лица оба пола којима је одређена мера притвора на територији Вишег суда у Прокупљу.
Члан 24.
У Окружни затвор у Смедереву упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Виших судова у Пожаревцу и Смедереву;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Виших судова у Пожаревцу и Смедереву;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Виших судова у Пожаревцу и Смедереву;
4) којима је изречена казна затвора у прекршајном поступку која имају пребивалиште, односно боравиште на подручју Прекршајног суда у Смедереву.
У Окружни затвор у Смедереву упућују се лица оба пола којима је одређена мера притвора на територији Вишег суда у Смедереву.
Члан 25.
У Окружни затвор у Суботици упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Виших судова у Сомбору и Суботици;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Виших судова у Сомбору и Суботици;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Виших судова у Сомбору и Суботици;
4) којима је изречена казна затвора у прекршајном поступку која имају пребивалиште, односно боравиште на подручју Прекршајних судова у Сенти и Суботици.
У Окружни затвор у Суботици упућују се лица оба пола којима је одређена мера притвора на територији Вишег суда у Суботици.
Члан 26.
У Окружни затвор у Ужицу упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Ужицу;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Ужицу;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази шест месеци, а која имају пребивалиште, односно боравиште на територији Вишег суда у Ужицу;
4) којима је изречена казна затвора у прекршајном поступку која имају пребивалиште, односно боравиште на подручју Прекршајних судова у Пожеги, Пријепољу и Ужицу.
У Окружни затвор у Ужицу упућују се лица оба пола којима је одређена мера притвора на територији Вишег суда у Ужицу.
Члан 27.
У Окружни затвор у Чачку упућују се лица мушког пола:
1) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Чачку;
2) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Чачку;
3) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Вишег суда у Чачку;
4) којима је изречена казна затвора у прекршајном поступку која имају пребивалиште, односно боравиште на подручју Прекршајних судова у Горњем Милановцу и Чачку.
У Окружни затвор у Чачку упућују се лица оба пола којима је одређена мера притвора на територији Вишег суда у Чачку.
VI. УПУЋИВАЊЕ У КАЗНЕНО-ПОПРАВНИ ЗАВОД ЗА МАЛОЛЕТНИКЕ
Члан 28.
У Казнено-поправни завод за малолетнике у Ваљеву упућују се лица мушког пола:
1) којима је изречена казна малолетничког затвора која имају пребивалиште, односно боравиште на територији виших судова у Републици Србији;
2) која су први пут осуђена на казну затвора, а у моменту упућивања нису старија од 23 године и којима је изречена казна затвора до 10 година, која имају пребивалиште, односно боравиште на територији виших судова у Републици Србији;
3) која су први пут осуђена на казну затвора и против којих се води други кривични поступак, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Ваљеву;
4) која су први пут осуђена на казну затвора за кривична дела: силовање, обљуба над немоћним лицем, обљуба са дететом, трговина људима, разбојничка крађа, разбојништво, неовлашћена производња и стављање у промет опојних дрога, неовлашћено држање опојних дрога и омогућавање уживања опојних дрога, а којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, која имају пребивалиште, односно боравиште на територији Вишег суда у Ваљеву;
5) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом не прелази једну годину, а која имају пребивалиште, односно боравиште на територији Вишег суда у Ваљеву;
6) раније осуђивана на казну затвора, којима је изречена казна затвора чије трајање или остатак трајања после урачунатог притвора и другог лишења слободе у вези с кривичним делом прелази шест месеци, а не прелази једну годину, која имају пребивалиште, односно боравиште на територији Вишег суда у Ужицу; 
7) којима је изречена казна затвора у прекршајном поступку која имају пребивалиште, односно боравиште на подручју Прекршајног суда у Ваљеву.
У Казнено-поправни завод за малолетнике у Ваљеву упућују се лица оба пола којима је изречена мера притвора на територији Вишег суда у Ваљеву.
VII. УПУЋИВАЊЕ У СПЕЦИЈАЛНУ ЗАТВОРСКУ БОЛНИЦУ
Члан 29.
У Специјалну затворску болницу у Београду упућују се:
1) лица оба пола којима је изречена мера безбедности обавезног психијатријског лечења и чувања у здравственој установи, а која имају пребивалиште, односно боравиште на територији виших судова у Републици Србији;
2) лица оба пола којима је уз казну затвора изречена мера безбедности обавезног лечења алкохоличара и обавезног лечења наркомана, а која имају пребивалиште, односно боравиште на територији виших судова у Републици Србији.
VIII. УПУЋИВАЊЕ У ВАСПИТНО-ПОПРАВНИ ДОМ У КРУШЕВЦУ
Члан 30.
У Васпитно-поправни дом у Крушевцу упућују се малолетна лица оба пола којима је изречена васпитна мера упућивања у васпитно-поправни дом која имају пребивалиште, односно боравиште на територији виших судова у Републици Србији.
IX. СТРАНИ ДРЖАВЉАНИ И ЛИЦА БЕЗ ДРЖАВЉАНСТВА
Члан 31.
Страни држављани и лица без држављанства мушког пола, без обзира на дужину изречене казне затвора у кривичном поступку, упућују се у Казнено-поправни завод у Сремској Митровици.
Страни држављани и лица без држављанства мушког пола, без обзира на дужину изречене казне затвора у прекршајном поступку, упућују се у завод у који се упућују и лица на издржавање казне затвора изречене у прекршајном поступку, са територије на којој се налази седиште прекршајног суда који је изрекао казну затвора, у складу са одредбама овог правилника.
Страни држављани и лица без држављанства женског пола, без обзира на дужину изречене казне затвора у кривичном и прекршајном поступку, упућују се у Казнено-поправни завод за жене у Пожаревцу.
X. УПУЋИВАЊЕ ЛИЦА НА ИЗДРЖАВАЊЕ КАЗНЕ ЗАТВОРА
Члан 32.
Упућивање лица на издржавање казне врши се сваког првог, десетог и двадесетог у месецу. Уколико ови датуми падају у нерадне дане, упућивање осуђених и прекршајно кажњених лица врши се наредног радног дана.
XI. ЗАВРШНА ОДРЕДБА
Ступање на снагу
Члан 33.
Овај правилник ступа на снагу осмог дана од дана објављивања у „Службеном гласнику Републике Србије”. 
 
Број 110-00-3/2015-05
У Београду, 26. марта 2015. године
Министар,
Никола Селаковић, с.р.