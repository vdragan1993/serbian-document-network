Редакцијски пречишћен текст


 

 

 

 

На
основу члана 122. став 1. тач. 1), 3) и 12) Закона о државном премеру и катастру
и уписима права на непокретностима („Службени гласник РС", бр. 83/92,
53/93, 67/93, 48/94, 12/96, 15/96, 34/2001 и 25/2002), 

Влада
Републике Србије доноси

 

 

УРЕДБУ

о дигиталном геодетском плану 


 "Службени гласник РС", бр. 15 од 21. фебруара
2003, 18 од 28. фебруара 2003 - исправка, 85 од 16. 
септембра 

2008.

 
 

I. УВОДНЕ ОДРЕДБЕ 

 

Члан 1.

Овом
уредбом уређују се садржина, технички нормативи, начин формирања и архивирања дигиталног
геодетског плана (у даљем тексту: ДГП), начин одржавања и дистрибуције базе података
дигиталног катастарског плана и дигиталног плана катастра водова у оквиру функционисања
геодетског информационог система, као и обезбеђивање заштите података, у складу
са Законом о државном премеру и катастру и уписима права на непокретностима – „Службени
гласник РС", бр. 83/92, 53/93, 67/93, 48/94, 12/96, 15/96, 34/2001 и
25/2002 (у даљем тексту: Закон). 

 

 

Члан 2.

Поједини
појмови који се користе у овој уредби имају следеће значење: 

1)
администратор ДГП-а јесте лице које се стара о функционисању и заштити хардвера,
софтвера и података који чине ДГП; 

2)
аналогни геодетски план јесте план израђен на материјалу за цртање планова на којем
се подаци обрађују, користе и одржавају; 

3)
база података јесте скуп међусобно повезаних и уређених датотека, креираних и контролисаних
помоћу посебног софтвера за управљање базом података; 

4)
дигитајзер је периферни рачунарски уређај који на својој радној површини (плочи)
обезбеђује одређивање позиција (координата) дискретних тачака и њихов пренос ка
рачунарском систему. 

5)
дигитализација је поступак превођења података из аналогног у дигитални облик;


6)
дигитална фотограметријска реституција јесте поступак у којем се садржај фотограметријских
снимака поступком реституције преводи у дигитални векторски облик; 

7)
дигитална растерска слика јесте матрица квадратних елемената (пиксела) на којој
се за сваки елемент води одговарајућа вредност (дигитална карактеристика);


8)
дигитални геодетски план јесте просторни информациони систем који чине четири основне
компоненте и то подаци, софтвер, хардвер и корисници, који обезбеђује прикупљање,
обраду, одржавање, анализу и дистрибуцију садржаја; 

9)
дигитални топографски кључ јесте скуп података и правила о приказу топографских
знакова – графичких симбола за појаве и објекте садржане у ДГП-у, у форми каталога
у дигиталном облику; 

10)
дигитални модел терена јесте дигитални приказ рељефа терена (земљине површине) погодан
за рачунарску обраду; 

11)
формат растерског фајла јесте начин записа дигиталне растерске слике; 


12)
геометријска конзистентност јесте доследност у геометријском представљању просторних
објеката; 

13)
геореференцирање је поступак којим се обезбеђује довољан број података за једнообразно
позиционирање објекта у географском простору; 

14)идентификатор
је низ алфанумеричких знакова којим се једнообразно означава један објекат (елемент,
ентитет) у бази података; 

15)
интерактивни режим рада јесте поступак којим се остварује непрекидна веза између
оператера и система, посредством монитора, тастатуре, уређаја за позиционирање,
звука итд; 

16)
једначине просторне трансформације јесу једначине које обезбеђују линеарну конформну
тродимензионалну трансформацију са седам параметара и то три транслације, три ротације
и фактор размере; 

17)
класа је опис скупа објеката који имају исте атрибуте, операције, методе, релације
и семантику; 

18)
непосредна верификација у државном координатном систему јесте начин рада у којем
се садржај који се ствара приказује у државном координатном систему заједно са свим
до тада прикупљеним подацима ДГП-а и врши његова непосредна визуелна и логичка контрола
и верификација; 

19)
објекат је елемент ДГП-а који представља апстракцију појаве из реалног света са
јасно дефинисаном границом, стањем и понашањем; 

20)
он-лине трансформација јесте трансформација у реалном времену; 

21)
пиксел је најмањи елемент дигиталне растерске слике за који се води дигитална карактеристика;


22)
рад у реалном времену јесте функционисање неке компоненте система који приметно
не задржава функционисање осталих компоненти или рад оператера који ради са системом.
У случају рада на рачунару, под овим термином се подразумева таква брзина обраде
података која не проузрокује приметна успорења у раду корисника; 

23)
резолуција дигитајзера јесте најмањи линеарни податак који се може регистровати
дуж једне координатне осе дигитајзера; 

24)
скенер је уређај који електрооптички очитава садржину графичког документа и претвара
га у дигитални растерски облик; 

25)
тема је скуп међусобно повезаних објеката са истим или сличним карактеристикама;


26)
тематска конзистентност јесте доследност у разврставању садржаја просторног информационог
система по темама; 

27)
топологија је својство просторне конфигурације које је непроменљиво под континуалним
трансформацијама; 

28)
тополошка конзистентност јесте доследност у креирању тополошких релација између
објеката у просторном информационом систему; 

29)
корективна парцела јесте замишљена парцела чија површина представља разлику у површини
катастарске општине из координата граничних тачака у дигиталном катастарском плану
и површине из базе података катастарског операта. 

 

 

II. САДРЖАЈ ДИГИТАЛНОГ ГЕОДЕТСКОГ ПЛАНА 


 

1. Општи принципи 


 

Члан 3.

ДГП
је подсистем геодетског информационог система, а може се реализовати и као засебан
систем. 

 

 

Члан 4.

На
детаљност израде ДГП-а сходно се примењују прописи којима се уређују технички нормативи
и методе снимања детаља за одговарајућу размеру геодетског плана, у складу са Законом.


 

 

2. Објекти ДГП-а 


 

Члан 5.

Основни
елемент ДГП-а је објекат. 

Основни
типови објеката ДГП-а јесу: 

1)
тачкасти; 

2)
линијски; 

3)
површински; 

4)
текстуални. 

Објекти
ДГП-а имају следеће карактеристике, односно атрибуте, и то: 

1)
просторне (топологија и геометрија); 

2)
тематске; 

3)
квалитативне; 

4)
временске. 

 

 

Члан 6.

Сваком
објекту ДГП-а додељује се јединствени идентификатор (у даљем тексту: ДГПИД) тог
објекта у оквиру Републике Србије. 

Републички
геодетски завод врши додељивање ДГПИД. 

 

 

3. Геометрија и топологија објеката ДГП-а 


 

Члан 7.

Геометрија
објеката ДГП-а одређена је геометријским елементима и то тачком, линијом или полигоном.


Провера
тополошке и геометријске конзистентности садржаја ДГП-а врши се провером испуњености
правила креирања геометријских и тополошких релација између објеката. 


 

 

4. Тематска подела објеката ДГП-а 


 

Члан 8.

Објекти
ДГП-а разврставају се на теме према тематским атрибутима. 

Објекат
ДГП-а припада само једној теми. 

Тема
ДГП-а представља једну целину ДГП-а. 

 

 

Члан 9.

Садржај
ДГП-а, у тематском смислу, чине следеће теме, и то: 

1)
геодетска основа; 

2)
катастарске парцеле; 

3)
делови катастарских парцела према начину коришћења земљишта; 

4)
зграде и други грађевински објекти; 

5)
називи и текстуални описи; 

6)
катастар водова; 

7)
просторне јединице; 

8)
висинска представа терена; 

9)
топографија; 

10)
неразврстано. 

 

 

Члан 10.

Неразврстани
садржај ДГП-а обухвата све објекте које није могуће разврстати у неку од тема из
члана 9. тач. 1) – 9) ове уредбе. 

 

 

Члан 11.

Дигитални
катастарски план састоји се од тема из члана 9. тач. 1), 2), 3), 4), 5) и 7) ове
уредбе. 

Дигитални
план катастра водова састоји се од тема из члана 9. тач. 1), 4), 5) и 6) ове уредбе.


Дигитални
топографски план састоји се од тема из члана 9. тач. 1), 4), 5), 8) и 9) и надземних
објеката као дела теме катастра водова из члана 9. тачка 6) ове уредбе. 


 

 

5. Квалитет тачкастих објеката ДГП-а 


 

Члан 12.

За
одређивање квалитета тачкастих објеката ДГП-а из члана 5. став 2. тачка 1), у смислу
тачности и поузданости, воде се квалитативни атрибути, и то: 

1)σ
X,σ Y, σХ; 

2)
начин одређивања (позиционирања); 

3)
врста премера (извор); 

4)
година премера; 

5)
размера снимања. 

Атрибути
σ X,σ Y,σ Х из става 1. тачка 1) овог члана воде се ако се подаци
прикупљају једном од примарних метода. 
 
 

6.
Временски циклус објеката ДГП-а 

 

 

Члан 13.

Временски
циклус објеката ДГП-а одређен је временским атрибутима и објектом ДГП_Промена.


Атрибути
објекта ДГП_Промена обезбеђују историјат садржаја ДГП-а у захтеваном тренутку.


Промена
(трансакција) објеката ДГП-а је поступак којим се: 

1)
брише један или више објеката; 

2)
ствара један или више објеката. 

 

 

Члан 14.

Уз
сваки објекат ДГП-а води се и атрибут о томе да ли је објекат активан, неактиван
или у промени. 

ДГПИД
објекта се задржава и после брисања објекта, и исти не може бити коришћен за неки
други објекат ДГП-а. 

 

 

Члан 15.

Директор
Републичког геодетског завода прописује Модел података ДГП-а, који садржи: спецификацију
свих објеката ДГП-а, у смислу њихових атрибута и релација, правила формирања ДГПИД,
правила креирања геометријских и тополошких релација између објеката, квалитет и
временски циклус објеката ДГП-а. 

 

 

7. Приказ садржаја ДГП-а 


 

Члан 16.

Садржај
ДГП-а приказује се применом дигиталног топографског кључа, односно исцртавањем појединих
топографских знакова. 

Дигитални
топографски кључ прописује директор Републичког геодетског завода. 

Дистрибуцију
и ажурирање дигиталног топографског кључа врши Републички геодетски завод, на начин
који се прописује актом из става 1. овог члана. 

 

 

8. Основне групе процеса ДГП-а 


 

Члан 17.

Основне
групе процеса ДГП-а јесу: 

1)
формирање; 

2)
одржавање; 

3)
дистрибуција; 

4)
архивирање. 

 

 

III . ФОРМИРАЊЕ ДГП-а 

 

1. Општи услови 


 

Члан 18.

Дигитални
катастарски план и дигитални план катастра водова формирају се за територију једне
катастарске општине. 

Изузетно
од става 1. овог члана, ако се катастар непокретности израђује за део катастарске
општине, дигитални катастарски план израђује се за тај део. 

Дигитални
топографски план формира се за подручје одређено пројектним задатком. 


 

 

Члан 19.

ДГП
се обавезно формира на основу главног пројекта, осим у случајевима одржавања планова
комбинацијом растера и вектора, када се формира у складу са овом уредбом. 


Дигитални
топографски план може се формирати и на основу пројектног задатка. 

Главни
пројекат за израду дигиталног катастарског плана нарочито садржи: анализу и начин
преузимања података геодетске основе; начин преузимања границе катастарске општине;
начин формирања дигиталног садржаја; начин формирања списка површина; контролу и
начин упоређења са подацима катастарског операта; начин означавања (нумерације)
тачака, као и друге податке од значаја за израду дигиталног катастарског плана.


Ако
се дигитални катастарски план формира у поступку израде катастра непокретности,
пројекат формирања дигиталног катастарског плана израђује се као део пројекта израде
катастра непокретности. 

Главни
пројекат или пројектни задатак за израду дигиталног топографског плана нарочито
садржи: подручје израде (границу задатка); начин формирања дигиталног садржаја;
начин означавања (нумерације) тачака, као и друге податке од значаја за израду дигиталног
топографског плана (раслојавање, формат, специфични захтеви инвеститора и др.).


 

 

Члан 20.

Тачке
на граници катастарске општине или дела катастарске општине, из члана 18. ове уредбе,
обавезно се преузимају са свим својим атрибутима из садржаја ДГП-а суседних катастарских
општина, односно делова, ако је за те катастарске општине, односно делове, већ формиран
ДГП. 

 

 

Члан 21.

Подаци
који се односе на позиционирање објеката ДГП-а, у смислу ове уредбе, могу се прикупљати
примарним и секундарним методама, преузимањем података или комбинацијом поменутих
начина. 

Примарне
методе прикупљања података јесу геодетске методе снимања детаља, и то: 


1)
ортогонална; 

2)
поларна; 

3)
аерофотограметријска; 

4)
глобално позиционирање. 

Секундарне
методе прикупљања података јесу дигитализација аналогних геодетских планова, и то:


1)
дигитализација планова дигитајзером; 

2)
дигитализација скенираних аналогних планова. 

Под
преузимањем података подразумева се преузимање нумеричких или дигиталних података
премера и одржавања премера. 

Ако
се садржај ДГП-а формира комбинацијом начина из става 1. овог члана, формирање ДГП-а
врши се у складу са одредбама ове уредбе којима се прописују начин прикупљања дигиталних
података. 

 

 

2. Припремни радови 


 


Ортогонална метода снимања детаља


 

Члан 22.

Пре
почетка рачунања координата детаљних тачака упоређују се дужине апсцисних линија
срачунатих из ДГП-а са дужинама мереним на терену и редукованим на хоризонт.


Разлика
дК упоређених дужина мора бити у границама дозвољених одступања срачунатих по формулама:


δKI
≤ 0.03 + 0.0002 x Rk + 0.75 x δdI 

δKII
≤ 0.15 + 0.0002 x Rk + 0.75 x δdII 

где
је Рк именилац размере плана, а дд дозвољено одступање за мерење дужина пантљиком
50м, за I, односно II категорију терена. 

Дозвољена
одступања могу бити дефинисана и главним пројектом, односно пројектним задатком,
тако да њихова апсолутна вредност не може бити већа од вредности из става 2. овог
члана. 

Извештај
о извршеном упоређењу из става 1. овог члана саставни је део пројекта изведеног
стања формирања ДГП-а. 

 

 


Поларна метода снимања


 

Члан 23.

Пре
почетка рачунања координата детаљних тачака по станицама за снимање врши се упоређење
оријентисаних праваца на контролним тачкама са дирекционим угловима добијеним из
ДГП-а. 

Разлика
δα између оријентисаних праваца на контролним тачкама и дирекционих углова
добијених из ДГП-а мора бити у границама дозвољеног одступања срачунатог по формули:


δα
≤ arctg (0.2/d), 

где
је д дужина између станице и контролне тачке за оријентацију. 

Када
се за поларно снимање користе тоталне станице, пре преузимања меморисаних координата
срачунатих директно на тоталној станици, за сваку станицу се врши упоређење мерених
координата за најмање две геодетске тачке, са одговарајућим познатим координатама.


Разлике
координата срачунатих директно на тоталној станици и датих координата (δY и
δX) морају бити мање од 0.1мм* Р, где је Р именилац размере у смислу члана
4. ове уредбе. 

Дозвољена
одступања могу бити дефинисана и главним пројектом, односно пројектним задатком,
тако да њихова апсолутна вредност не може бити већа од вредности из ст. 2. и 4.
овог члана. 

Извештај
о извршеном упоређењу из ст. 1. и 3. овог члана, саставни је део пројекта изведеног
стања формирања ДГП-а. 

 

 


Дигитална фотограметријска реституција


 

Члан 24.

Прикупљање
података ДГП-а врши се на основу стереомодела добијеног после извршене оријентације
стереопара аерофотограметријских снимака. 

Ако
се за фотограметријска мерења користи моделски координатни систем, за трансформацију
моделског у државни координатни систем примењују се једначине просторне трансформације.
Стандардне девијације поправака моделских координата из изравнања не могу бити веће
од 15μм*Рс по координатним осама државног координатног система и 0.00015*х
за З-координату, где су Рс именилац размере снимања, а х релативна висина лета авиона.


Ако
се за фотограметријска мерења користе сликовни координатни системи, за трансформацију
сликовних координатних система у државни координатни систем користе се једначине
колинеаритета. Стандардне девијације поправака сликовних координата из изравнања
не могу бити веће од 10μм по координатним осама сликовног координатног система.


Дозвољена
одступања могу бити дефинисана и главним пројектом, односно пројектним задатком,
с тим да њихова апсолутна вредност не може бити већа од вредности из ст. 2. и
3. овог члана. 

 

 

Члан 25.

Подаци
о оријентацији стереопара аерофотограметријских снимака саставни су део пројекта
изведеног стања формирања ДГП-а и нарочито садрже: назив фотограметријског система;
број инструмента за фотограметријско мерење; бројеве снимака стереопара; име оператера;
датум и време оријентације; податке о елементима оријентације; дате координате и
тежине тачака за оријентацију; мерене координате тачака; поправке из изравнања;
стандардну девијацију јединице тежине; стандардне девијације поправака по координатним
осама и статистички тест грубих грешака. 

 

 


Глобално позиционирање


 

Члан 26.

Прикупљање
података методом глобалног позиционирања врши се у складу са Уредбом о примени технологије
глобалног позиционог система у оквиру премера непокретности („Службени гласник РС",
број 69/2002). 

 

 


Дигитализација аналогних планова дигитајзером


 

Члан 27.

За
дигитализацију аналогних планова дигитајзером могу се користити дигитајзери чији
формат одговара формату листа плана који се дигитализује или дигитајзери већег формата.


Вредност
декларисане тачности дигитајзера не може бити већа од 0.125 мм. 

 

 

Члан 28.

Трансформација
тачака из локалног система дигитајзера у државни координатни систем изводи се, по
правилу, посредством тачака координатне мреже плана. 

Трансформација
тачака може се, изузетно, вршити и посредством тачака геодетске основе, ако се такво
решење предвиди пројектом формирања ДГП. 

 

 

Члан 29.

За
геореференцирање листа плана користе се, по правилу, све расположиве тачке координатне
мреже осим тачака које су оштећене или слабо видљиве. 

За
геореференцирање листа плана користе се трансформације чији математички модел изравнања
одговара природи систематских грешака листа аналогног плана и дигитајзера.


Стандардна
девијација одступања тачака координатне мреже од теоретских вредности тачака координатне
мреже, после поправке, мора бити мања од 0.10мм*Рк, где је Рк именилац размере картирања
плана. 

 

 

Члан 30.

Подаци
о геореференцирању листа плана саставни су део пројекта изведеног стања формирања
ДГП-а и нарочито садрже: назив и број дигитајзера; општу ознаку листа плана; име
оператера; датум и време геореференцирања; модел трансформације; трансформационе
параметре; дате координате и тежине тачака за геореференцирање; мерене координате
тачака; поправке из изравнања; стандардну девијацију јединице тежине; стандардне
девијације поправака по координатама и статистички тест грубих грешака. 


 

 


Дигитализација скенираних аналогних планова


 

Члан 31.

Скенирање
аналогних планова изводи се на скенерима чији је формат већи или једнак формату
листа плана, са резолуцијом која није мања од 300 дпи (тачака по инчу). 


Директор
Републичког геодетског завода прописује службени формат растерског фајла. 


 

 

Члан 32.

Трансформација
тачака из растерског координатног система у државни координатни систем изводи се,
по правилу, посредством тачака координатне мреже плана. 

Трансформација
тачака може се, изузетно, вршити и посредством тачака геодетске основе, ако се такво
решење предвиди пројектом формирања ДГП-а. 

 

 

Члан 33.

За
геореференцирање скенираног листа плана користе се све расположиве тачке координатне
мреже, осим тачака које су оштећене или слабо видљиве. *

Геореференцирање
скенираног листа плана ради се по методу трансформације чији математички модел одговара
природи систематских грешака листа аналогног плана и систематских грешака насталих
у току скенирања.*

Тачност
геореференцирања, тј. средња квадратна грешка трансформације м0, мора да испуни
критеријум:*

 


m0≤0,2
mmXRk,*

 

где
је Rк именилац размере картирања плана.*

 

* „Службени
гласник РС”, број 85/2008 

 

 

 

Члан 34.

Подаци
о геореференцирању скенираног листа плана саставни су део пројекта изведеног стања
формирања ДГП-а и нарочито садрже: назив радилишта или катастарске општине; ознаку
или број листа плана; формат растерског фајла; размеру листа плана; име оператера;
датум и време геореференцирања; модел трансформације и трансформационе параметре;
дате и мерене координате тачака; поправке или одступања из изравнања; показатељ
тачности – средњу квадратну грешку трансформације м0.*

 

* „Службени
гласник РС”, број 85/2008 

 

 

 

3. Прикупљање података 


 

Члан 35.

Подаци
на основу којих се формира садржај ДГП-а прикупљају се: 

1)
код примарних метода на основу елабората премера; 

2)
код секундарних метода на основу листова плана; 

3)
код преузимања података на основу елабората премера и података одржавања премера.


 

 

Члан 36.

Ако
се координате детаљних тачака рачунају на основу података ортогоналног или поларног
снимања, оригинални подаци премера у дигиталном облику обавезно се чувају на компакт
диску и саставни су део пројекта изведеног стања формирања ДГП-а. 

 

 

Члан 37.

Прикупљање
дигиталних података за формирање садржаја ДГП-а фотограметријском реституцијом и
секундарним методама изводи се у интерактивном режиму рада, са он-лине трансформацијом
и корекцијом за систематске грешке, ако грешке нису отклоњене у претходним фазама
рада, из чл. 24, 29. и 33. ове уредбе и са непосредном верификацијом у државном
координатном систему. 

 

 

Члан 38.

Тачке
геодетске основе у оквиру ДГП-а означавају се ознакама из елабората премера.


Детаљне
тачке означавају се арапским бројевима у континуитету ако се прикупљају неком од
секундарних метода или дигиталном фотограметријском реституцијом, а задржавају ознаке
ако се уносе подаци из елабората премера и одржавања. 

Коначан
начин означавања тачака утврдиће се главним пројектом, односно пројектним задатком.


 

 

4. Контрола прикупљених података 


 

Члан 39.

Контрола
садржине ДГП-а код примарних метода прикупљања, врши се: 

1)
упоређењем контролних мерења са одговарајућим дужинама из ДГП-а; 

2)
провером тополошке конзистентности; 

3)
провером геометријске конзистентности; 

4)
провером тематске конзистентности. 

 

 

Члан 40.

Контрола
садржине ДГП-а код секундарних метода прикупљања и преузимања података, врши се:


1)
провером преклапања исцртаног дигиталног садржаја са садржајем листова аналогних
планова; 

2)
упоређењем контролних мерења са одговарајућим дужинама из ДГП-а; 

3)
провером тополошке конзистентности; 

4)
провером геометријске конзистентности; 

5)
провером тематске конзистентности. 

 

 

Члан 41.

При
упоређењу контролних мерења фронтова, косих и попречних одмерања извршених на терену
са одговарајућим у ДГП-у, дозвољено одступање за све примарне методе износи d≤0.3mm*R,
где је R именилац размере плана из члана 4. ове уредбе. 

Косо
мерене дужине на терену морају се редуковати на хоризонт, а редукција се уписује
уз фронт црвеним тушем на скицу детаља, односно фотоскицу. 

 

 

Члан 42.

Дефинитивна
контрола садржаја висинске основе ДГП-а спроводи се код примарних метода прикупљања
података упоређењем независно мерених висина са висинама интерполованим на основу
дигиталног модела терена. 

Висине
контролних тачака морају бити одређене са већом или истом тачношћу од оне која је
остварена за тачке детаља. 

 

 

5. Отклањање грешака 


 

Члан 43.

Грешке
утврђене у поступку формирања ДГП-а и контролом података, из чл. 39–42. ове уредбе,
уписују се у списак грешака, који је саставни део пројекта изведеног стања формирања
ДГП-а. 

Списак
грешака из става 1. овог члана садржи: 

1)
податке о објекту; 

2)
редни број грешке; 

3)
ближе податке за лоцирање грешке у простору; 

4)
ознаку скице детаља; 

5)
опис грешке; 

6)
датум констатовања грешке; 

7)
потпис одговорног лица; 

8)
примедбу. 

На
скицама детаља, односно фотоскицама, нумерички податак за који је утврђена грешка,
подвлачи се црвеним тушем. 

Све
утврђене грешке отклањају се у зависности од врсте грешке, на терену или канцеларији.


Датум
и начин отклањања грешке констатује се у рубрици „примедба" из става 2. тачка
8) овог члана. 

Отклањање
грешака премера и спровођење промена врши у складу са чланом 98. став 1. Закона.


Код
допунског снимања примењују се методе снимања, инструменти и прибор, који обезбеђују
тачност која одговара тачности примарне методе прикупљања података. 

 

 

IV. УТВРЂИВАЊЕ ПОВРШИНА 

 

1. Општи принципи 


 

Члан 44.

Утврђивању
површина приступа се по прикупљању података, контроли прикупљених података и отклањању
утврђених грешака. 

Површине
се утврђују посебно за сваку катастарску општину, део катастарске општине и катастарску
парцелу за коју се ради дигитални катастарски план, у складу са овом уредбом.


Површине
се утврђују за парцеле и делове парцела из правоуглих координата преломних тачака
граничних линија. 

 

 

Члан 45.

У
оквиру катастарске општине парцели се додељује јединствена ознака. 

Ако
се дигитални катастарски план израђује у оквиру обнове премера, ознаке парцела у
оквиру дигиталног катастарског плана преузимају се са скица снимања детаља или фотоскица.


Ако
се дигитални катастарски план израђује за постојећи премер, ознаке парцела у оквиру
дигиталног катастарског плана преузимају се са аналогних планова, односно из катастарског
операта. 

 

 

Члан 46.

Парцела
има један или више посебних делова. 

Делови
парцела означавају се арапским бројевима у континуитету, у оквиру парцеле којој
припадају, почев од броја 1, по следећем редоследу: 

1)
земљиште под зградама и то прво стамбене, па остале; 

2)
земљиште под другим грађевинским објектима; 

3)
земљиште уз зграду; 

4)
културе по класама; 

5)
неплодно земљиште и земљиште посебне намене. 

Земљиште
под зградама и другим грађевинским објектима обавезно се означава, а остали делови
парцеле само ако постоје геометријски подаци за дефинисање њихових граница.


 

Члан 47.

Површина
катастарске општине или дела катастарске општине, из члана 18. ове уредбе, мора
бити једнака збиру површина свих парцела. 

 

 

2. Списак површина дигиталног катастарског плана 


 

Члан 48.

Списак
површина дигиталног катастарског плана јесте збирни списак површина свих парцела
једне катастарске општине или дела катастарске општине, из члана 18. ове уредбе,
са свим припадајућим деловима, из члана 46. ове уредбе. 

За
сваку парцелу, у списку површина, уписује се: 

1)
ознака парцеле; 

2)
укупна површина парцеле; 

3)
ознаке делова парцела; 

4)
површине делова парцела. 

Списак
површина дигиталног катастарског плана израђује се у дигиталном облику. 


 

 

Члан 49.

Ако
се дигитални катастарски план формира секундарним методама или преузимањем података,
обавезно се врши упоређење површина из дигиталног катастарског плана и површина
из катастарског операта. 

Разлике
површина добијене упоређењем из става 1. овог члана, морају бити у границама дозвољеног
одступања дР срачунатог по формули: дР = 0.0007*М*√Р, где су М именилац размере
плана, а Р површина парцеле срачуната из координата. 

Парцеле
код којих је разлика површина већа од дозвољеног одступања дР из става 2. овог члана,
уписују се у списак грешака. 

 

 

V. ЗАВРШНИ РАДОВИ 

 

Члан 50.

Пројекат
изведеног стања формирања ДГП-а садржи: 

1)
главни пројекат формирања ДГП-а са свим евентуалним изменама које су настале током
реализације пројекта; 

2)
технички извештај о реализацији радова из главног пројекта са пратећим извештајима,
списком грешака, списком површина и рекапитулацију површина катастарске општине
у аналогном облику; 

3)
дневник радова; 

4)
књигу инспекције. 

 

 

Члан 51.

Ако
се ДГП израђује на основу пројектног задатка формира се само технички извештај о
реализацији радова. 

 

 

Члан 52.

По
завршетку свих радова на формирању ДГП-а, подаци ДГП-а и пројекат изведеног стања
формирања ДГП-а, односно технички извештај о реализацији радова, достављају се на
преглед Републичком геодетском заводу. 

Подаци
ДГП-а из става 1. овог члана, достављају се на закључаном компакт диску, односно
на компакт диску на којем није могуће вршити доснимавање података, у формату за
размену података који прописује директор Републичког геодетског завода. 


 

 

Члан 53.

Ако
Републички геодетски завод прегледом података ДГП-а утврди грешке у садржају ДГП-а
или у пројекту изведеног стања формирања ДГП-а, односно техничком извештају о реализацији
радова, доставља их у писменој форми извођачу радова ради исправке грешака.


Ако
Републички геодетски завод утврди да су подаци ДГП-а прикупљени у складу са Законом
и овом уредбом издаје о томе потврду. 

Потврда
из става 2. овог члана, нарочито садржи: назив катастарске општине или подручја
за које је формиран ДГП и серијски број компакт диска на којем се налазе подаци
ДГП-а. 

 

 

Члан 54.

Републички
геодетски завод, после дефинитивног прегледа, формира базу података ДГП-а у складу
са моделом података из члана 15. ове уредбе. 

База
података ДГП-а, чији се садржај односи на дигитални топографски план и пројекат
изведеног стања, односно технички извештај формирања ДГП-а, предаје се надлежној
организационој јединици Републичког геодетског завода у општини – Служби за катастар
непокретности (у даљем тексту: Служба). 

 

 

VI. СТАВЉАЊЕ ДГП-а У СЛУЖБЕНУ УПОТРЕБУ 


 

Члан 55.

Дигитални
катастарски план и дигитални план катастра водова, односно база података ДГП-а,
чији је садржај дефинисан темама из члана 9. став 1. тач. 1)–7) ове уредбе, ставља
се у службену употребу решењем директора Републичког геодетског завода. 


У
решењу из става 1. овог члана, обавезно се наводе аналогни планови или делови аналогних
планова који се стављају ван службене употребе. 

По
доношењу решења из става 1. овог члана Служба обавештева власнике, односно кориснике
парцела о евентуалној промени површина услед промене начина рачунања. 


 

 

Члан 56.

Ако
се база података дигиталног катастарског плана формира у поступку израде катастра
непокретности, база података дигиталног катастарског плана постаје службена даном
ступања на снагу решења о потврди катастра непокретности. 

 

 

VII. ОДРЖАВАЊЕ ДГП-А 

 

1. Општи принципи 


 

Члан 57.

Под
одржавањем базе података ДГП-а подразумева се провођење промена, односно измена
садржаја базе података ДГП-а која је стављена у службену употребу. 

У
бази података ДГП-а проводе се промене које су на основу правоснажног решења утврђене
у поступку на захтев странке или по службеној дужности, а од утицаја су на садржај
дигиталног катастарског плана и дигиталног плана катастра водова. 

 

 

2. Врсте промена 


 

Члан 58.

У
бази података ДГП-а проводе се промене које се односе на: 

1)
геодетску основу (допуна или реконструкција геодетске основе, брисање уништене геодетске
тачке и др.); 

2)
катастарске парцеле (деоба парцела, пренос плана парцелације, експропријација, спајање
парцела и др.); 

3)
начин коришћења земљишта; 

4)
зграде и друге грађевинске објекте (изградња, доградња, уклањање објекта и др.);


5)
називе и текстуалне описе (измена назива улица, тргова, потеса, кућних бројева и
др.); 

6)
просторне јединице (измена граничне линије државе, републике, покрајине, округа,
општине, катастарског среза, катастарске општине, статистичког круга, насељеног
места, месних заједница и др.); 

7)
катастар водова (постављање, односно изградња нових и реконструкција или престанак
коришћења постојећих водова). 

 

 

Члан 59.

Приликом
условне деобе пацеле новоодређене тачке које су на линији између постојећих тачака,
преносе се на терен са одговарајућом тачношћу, а у базу података ДГП-а уносе се
рачунски одређене координате нових тачака. 

 

 

Члан 60.

Ако
се у поступку прикупљања података за потребе провођења промене могу прикупити квалитетнији
подаци за постојеће објекте ДГП-а, у складу са чланом 12.ове уредбе, у базу података
ДГП-а уносе се координате тачака одређене на основу новог снимања. 

Услови
за измену података из става 1. овог члана, у бази података ДГП-а су хомогена геодетска
основа и дефинисане граничне тачке парцела на терену (постоје међне белеге, стална
ограда и сл.). 

За
парцеле на којима је дошло до промене површине услед прикупљања квалитетнијих података
из става 1. овог члана доноси се решење о промени које се доставља власницима, односно
корисницима тих парцела. 

 

 

3. Поступак провођења промена 


 

Члан 61.

Приликом
пријављивања промене и издавања неопходних података за теренски увиђај, Служба припрема
извод из садржаја ДГП-а који се односи на предметну парцелу или део географског
простора у формату који се прописује актом из члана 52. став 2. ове уредбе.


 

 

Члан 62.

Снимљени
и обрађени подаци промене предају се Служби на медију за пренос дигиталних података
у формату који се прописује актом из члана 52. став 2. ове уредбе, заједно са елаборатом
промене. 

Подаци
о промени уносе се у базу податка ДГП-а и примењују се од дана коначности решења
о провођењу промене. 

 

 

Члан 63.

Провођење
промена у бази података ДГП-а врши лице које овласти директор Службе. 


 

 

Члан 64.

Нове
тачке које настају током одржавања ДГП-а задржавају ознаку из записника, односно
скице детаља. 

 

 

Члан 65.

Нова
парцела у бази података ДГП-а означава се бројем у наставку последњег искоришћеног
броја. 

 

 

Члан 66.

Током
одржавања ДГП-а води се списак промена у дигиталном облику, који нарочито садржи:


1)
податке о лицу које је провело промену; 

2)
број предмета на основу којег се проводи промена; 

3)
датум започињања промене ДГП-а; 

4)
датум закључења промене ДГП-а; 

5)
датум коначности промене ДГП-а. 

 

 

4. Одржавање ДГП-а комбинацијом растера и вектора 


 

Члан 67.

Директор
Републичког геодетског завода може, на предлог организационе јединице Републичког
геодетског завода надлежне за послове премера и катастра, а по извршеној анализи
од стране Службе, решењем ставити у службену употребу катастарске планове у растерском
облику, планове водова у растерском облику и базу података ДГП-а. 

Анализа
Службе из става 1. овог члана садржи оцену стања постојећих елабората и геодетске
основе и процену могућности одржавања скенираних планова. 

База
података дигиталног катастарског плана из става 1. овог члана обавезно садржи координате
граничних тачака катастарске општине, при чему је граница катастарске општине усаглашена
са суседним катастарским општинама и елаборатом омеђавања. 

У
решењу из става 1. овог члана обавезно се наводе аналогни планови или делови аналогних
планова који се стављају ван службене употребе. 

 

 

Члан 68.

Скенирање
и геореференцирање планова врши се у складу са чл. 31–34. ове уредбе. 


На
растерском плану нису дозвољене интервенције. 

За
део скенираног плана који је преведен у векторски облик дозвољава се заклањање растерског
садржаја. 

 

 

Члан 69.

Превођење
растерског садржаја у векторски облик врши се у поступку одржавања и у циљу допуне
садржаја базе података дигиталног катастарског плана, у складу са чл. 57–66. ове
уредбе. 

Ако
постоје оригинални подаци постојећег премера и одржавања обавезно се користе у поступку
превођења растерског садржаја у векторски облик. 

Контрола
унетих података из става 2. овог члана врши се на следећи начин, и то за: 


1)
детаљне тачке и линије визуелним упоређењем са растерском подлогом; 

2)
површине парцела и делова парцела упоређењем са површином из катастарског операта
у складу са чланом 49. ове уредбе. 

 

 

Члан 70.

Ако
се промена проводи по захтеву странке, односно у складу са чланом 98. став 1. Закона,
површине парцела и делова парцела које су срачунате из координата у дигиталном катастарском
плану уписују се у катастарски операт. 

Свим
власницима, односно корисницима парцела на којима је дошло до промене површине услед
радњи из става 1. овог члана, Служба доноси решење о промени површине. 


Превођење
растерског садржаја у векторски облик може се вршити и у циљу допуне садржаја базе
података дигиталног катастарског плана. Површине парцела и делова парцела које су
срачунате из координата у дигиталном катастарском плану уписују се у катастарски
операт после превођења у векторски облик целе катастарске општине и извршеног надзора.


После
извршеног уписа из става 3. овог члана, Служба обавештава власнике, односно кориснике
парцела о евентуалној промени површина услед промене начина рачунања. 


 

 

VIII. ДИСТРИБУЦИЈА БАЗЕ ПОДАТАКА ДГП-а 


 

1. Општи принципи 


 

Члан 71.

Дистрибуција
базе података ДГП-а јесте стављање на увид или предаја заинтересованим корисницима
садржаја дела или целе базе података ДГП-а. 

 

 

Члан 72.

Садржај
дела или целе базе података ДГП-а може се дистрибуирати на следеће начине:


1)
директним приступом бази података ДГП-а кроз рачунарску мрежу; 

2)
преко датотека, у погодном рачунарском формату и на погодном дигиталном медију;


3)
исцртавањем листова планова у картографском облику. 

 

 

2. Дистрибуција 
базе података ДГП-а кроз рачунарску мрежу 

 

Члан 73.

Подацима
ДГП-а корисник може приступити кроз рачунарску мрежу на два начина: 

1)
путем локалне рачунарске мреже (у даљем тексту: интранет*); 

2)
путем глобалне светске мреже (у даљем тексту: интернет). 

 

* „Службени
гласник РС”, број 18/2003 (испр.). 

 

 

Члан 74.

За
приступ подацима ДГП-а кроз рачунарску мрежу између корисника и Републичког геодетског
завода, односно Службе, закључује се посебан уговор који, поред битних елемената
уговора, нарочито садржи: 

1)
сврху коришћења података; 

2)
спецификацију свих катастарских општина, односно пројеката којима се уговором регулише
приступ; 

3)
спецификацију свих тема које ће кориснику бити на располагању; 

4)
корисничко име и почетну лозинку, помоћу којих се корисник пријављује серверу базе
података. 

 

 

Члан 75.

Приступ
подацима ДГП-а путем интранета омогућен је само правним лицима, а приступ подацима
ДГП-а путем интернета и правним и физичким лицима. 

Подаци
ДГП-а користе се искључиво у сврхе које су наведене у уговору из члана 74. ове уредбе.


 

 

Члан 76.

Служба
је дужна да за приступ бази података ДГП-а кроз рачунарску мрежу обезбеди физички
независан сервер на којем би се сваког радног дана, односно по потреби, снимале
копије базе података ДГП-а. 

Служба
је дужна да обезбеди аутентичност и заштиту података који се дистрибуирају до крајњег
корисника кроз рачунарску мрежу. 

 

 

Члан 77.

Администратор
базе података ДГП-а у Служби стара се да сваки корисник може приступати само подацима
који су дефинисани уговором из члана 74. ове уредбе. 

Ако
администратор базе података ДГП-а утврди да се корисник не придржава одредби уговора,
привремено ће онемогућити кориснику даљи приступ подацима ДГП-а, а Републички геодетски
завод, односно Служба може да раскине уговор из члана 74. ове уредбе. 


 

 

Члан 78.

Служба
је дужна да на својој интернет презентацији објави, поред осталог, следеће информације:


1)
расположиве службене и остале податке ДГП-а којима се може приступати путем интернета;


2)
расположиве векторске и растерске формате за наручивање података у дигиталном облику;


3)
расположиве интернет сервисе; 

4)
услове и цене под којима се подаци и сервиси могу користити; 

5)
услове и начин закључивања уговора из члана 74. ове уредбе. 

 

 

3. Дистрибуција базе података ДГП-а преко датотека 


 

Члан 79.

Подаци
ДГП-а могу се дистрибуирати у дигиталном облику, и то: 

1)
у облику датотека са посебно дефинисаним форматом за размену података ДГП-а;


2)
у облику датотека са цртежима у неком од стандардних векторских формата; 


3)
у облику датотека са цртежима у неком од стандардних растерских формата; 


4)
у облику датотека са цртежима комбинованог векторског и растерског садржаја.


 

 

Члан 80.

Корисник
базе података ДГП-а у дигиталном облику може бити само правно лице које податке
ДГП-а користи у обављању делатности за коју је регистрован, односно за коју је надлежан.


Подаци
ДГП-а користе се искључиво у сврхе које су наведене у посебном обрасцу за наручивање
података ДГП-а, који прописује директор Републичког геодетског завода. 


Образац
из става 2. овог члана нарочито садржи: 

1)
сврху коришћења података; 

2)
спецификацију формата, резолуције растерског формата и врсте дигиталног медија;


3)
спецификацију подручја за које се подаци ДГП-а наручују (катастарска општина или
њен део); 

4)
спецификацију садржаја по темама које се наручују; 

5)
изјаву корисника да неће податке злоупотребити. 

 

 

Члан 81.

Служба
је дужна да на видном месту у пријемној канцеларији или на други погодан начин објави:


1)
расположиве службене и остале податке ДГП-а који се могу наручити; 

2)
расположиве векторске и растерске формате за дистрибуцију података ДГП-а; 


3)
расположиве дигиталне медије на којима се подаци ДГП-а могу дистрибуирати;


4)
услове и цене под којима се подаци ДГП-а дистрибуирају. 

 

 

4. Исцртавање листова планова 


 

Члан 82.

Ако
се планови дистрибуирају исцртавањем у картографском облику потписује их одговорно
лице овлашћено за дистрибуцију података у Служби, а оверава их директор Службе.


У
опису исцртаних планова уписује се број решења из чл. 55. и 56. ове уредбе, којим
је ДГП стављен у службену употребу. 

Листови
планова описују се у свему према акту из члана 16. ове уредбе. 

 

 

IX. АРХИВИРАЊЕ ДГП-а 

 

1. Иницијално архивирање 


 

Члан 83.

По
доношењу решења о стављању ДГП-а у службену употребу, у складу са чл. 55. и 56.
ове уредбе, садржај базе података ДГП-а снима се на компакт диску, у два примерка,
у одговарајућем формату. 

По
доношењу решења о стављању ДГП-а у службену употребу, у складу са чланом 67. ове
уредбе, садржај базе података ДГП-а и катастарски планови у скенираном облику снимају
се на компакт диску, у два примерка, у одговарајућем формату. 

Једна
копија базе података ДГП-а чува се у организационој јединици Републичког геодетског
завода надлежној за послове архивирања, као први архивски оригинал. 

Друга
копија базе података ДГП-а чува се у Служби, као други архивски оригинал. 


Компакт
дискови из ст. 3. и 4. овог члана, закључавају се ради онемогућавања измена и доснимавања
података. 

Поред
садржаја базе података ДГП-а, на истом компакт диску чувају се и подаци који описују
садржај ДГП-а, као што су назив Службе, назив катастарске општине, размера, нумерички
подаци премера, извор података, статистички подаци, период на који се односе и сл.


 

 

2. Архивирање током експлоатације 


 

Члан 84.

Служба
је дужна је да сваког радног дана врши архивирање садржаја радног оригинала базе
података ДГП-а. 

 

 

Члан 85.

Последњег
радног дана календарске године, садржај радног оригинала базе података ДГП-а, снима
се у два примерка на компакт диску, заједно са списком промена из члана 66. ове
уредбе. 

Један
примерак базе података ДГП-а са списком промена чува се у организационој јединици
из члана 83. став 3. ове уредбе, као прва копија радног оригинала. 

Други
примерак чува се у Служби, као друга копија радног оригинала. 

Компакт
дискови из ст. 2. и 3. овог члана, закључавају се ради онемогућавања измена и доснимавања
података. 

 

 

Члан 86.

Копије
радних оригинала базе података ДГП-а, које служе као архивски оригинали, чувају
се најмање две календарске године. 

 

 

X. ПРЕЛАЗНЕ И ЗАВРШНЕ ОДРЕДБЕ 


 

Члан 87.

ДГП
који је стављен у службену употребу до ступања на снагу ове уредбе усагласиће се
са одредбама ове уредбе у року од једне године од дана ступања на снагу ове уредбе.


Сви
послови на изради ДГП-а, за катастарску општину или део катастарске општине из члана
18. ове уредбе, који су започети по прописима који су важили до дана ступања на
снагу ове уредбе, завршиће се по одредбама ове уредбе. 

 

 

Члан 88.

У
поступку одржавања ДГП-а комбинацијом растера и вектора, неслагање површине катастарске
општине са новоутврђеном површином катастарске општине из координата уписује се
у операт као површина корективне парцеле. 

По
коначном утврђивању површина парцела из координата за целу катастарску општину,
парцела из става 1. овог члана престаје да постоји. 

 

 

Члан 89.

Директор
Републичког геодетског завода донеће акте из чл. 15. и 16. ове уредбе и прописаће
службени формат растерског фајла из члана 31. став 2. ове уредбе, формат за размену
података из члана 52. став 2. ове уредбе и образац за наручивање података ДГП-а
из члана 80. став 2. ове уредбе, у року од шест месеци од дана ступања на снагу
ове уредбе. 

 

 

Члан 90.

Ова
уредба ступа на снагу осмог дана од дана објављивања у „Службеном гласнику Републике
Србије".

 
 

05 број 95-642/2003-1

У Београду, 14. фебруара 2003. године

Влада Републике Србије

Потпредседник,

мр Миодраг Исаков, с.р.