Редакцијски пречишћен 
				текст
 
 
На основу члана 17. став 1. и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
ОДЛУКУ
о образовању Радне групе за израду Предлога акционог плана за подизање капацитета у трговини у земљама западног Балкана
"Службени гласник РС", бр. 46 од 13. маја 
				2016, 91 од 10. новембра 2016, 2 од 13. јануара 2017.
1. Образује се Радна група за израду Предлога акционог плана за подизање капацитета у трговини у земљама западног Балкана (у даљем тексту: Радна група).
2. Задатак Радне групе је сачињавање Предлога акционог плана за подизање капацитета у трговини за Републику Србију на основу предлога који ће формирати тим Светске банке за подизање капацитета у трговини у сарадњи са секретаријатом CEFTA. 
3. У Радну групу се именују:
– за председника:
Зорана Михајловић, потпредседник Владе и министар грађевинарства, саобраћаја и инфраструктуре;
– за заменика председника:
Расим Љајић, потпредседник Владе и министар трговине, туризма и телекомуникација;
– за чланове:
1) Миодраг Поледица, државни секретар у Министарству грађевинарства, саобраћаја и инфраструктуре;
2) Татјана Јовановић, помоћник 
				министра грађевинарства, саобраћаја и инфраструктуре;
3) Бојана Тодоровић, помоћник министра трговине, туризма и телекомуникација;
4) Љубомир Аксентијевић, посебни саветник министра грађевинарства, саобраћаја и инфраструктуре;
5) Лазар Лекић, саветник у 
				Кабинету потпредседника Владе и министра грађевинарства 
				саобраћаја и инфраструктуре;
6) Јагода Лазаревић, специјални саветник потпредседника Владе и министра трговине, туризма и телекомуникација; 
7) Душко Маринковић, помоћник директора – координатор Управе 
				царина, Министарство финансија;
8) представник Министарства унутрашњих 
				послова;
9) представник Министарства 
				пољопривреде и заштите животне средине.
*Службени гласник РС, број 91/2016
**Службени гласник РС, број 2/2017
4. Радна група је дужна да 
				задатак из тачке 2. ове одлуке изврши до постизања позитивних 
				резултата на подизању капацитета у трговини у земљама западног 
				Балкана.
*Службени гласник РС, број 91/2016
5. Стручне и административно-техничке послове за потребе Радне групе обављаће Министарство грађевинарства, саобраћаја и инфраструктуре, Министарство трговине, туризма и телекомуникација и Министарство финансија – Управа царина.
6. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-4517/2016
У Београду, 6. маја 2016. године
Влада
Председник,
Александар Вучић, с.р.