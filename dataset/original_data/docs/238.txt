Редакцијски пречишћен текст
 
 
 
На основу члана 17. став 1. и члана 33. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС),
Влада доноси
 
ОДЛУКУ
о образовању Радне групе за реализацију пројекта ,,Штаваљ”

	"Службени гласник РС", бр. 13 од 5. фебруара 2014, 23
	од 26. фебруара 2014.
 
1. Образује се Радна група за анализу стања и припрему предлога за покретање и реализацију Пројекта ,,Штаваљ” (у даљем тексту: Радна група), који обухвата побољшање финансијских показатеља и обезбеђење сигурности рада лежишта Штаваљ, изградњу новог термоенергетског објекта ТЕ капацитета од 300 МW (2 x 150 MW) и изградњу преносног система од 400 V за прикључење на електроенергетску мрежу.
2. Задатак Радне групе је да анализира стање у привредном друштву, сагледа актуелне тржишне околности, процени потенцијалне стратешке партнере и предложи Влади избор партнера, односно расписивање јавног позива за његов избор.
3. У Радну групу се именују:
– за председника:
Лука Томић, Кабинет првог потпредседника Владе;
– за заменика председника:
Дејан Трифуновић, помоћник министра енергетике, развоја и заштите животне средине;
– за чланове:
1) Љубомир Аксентијевић, посебни саветник у Министарству енергетике, развоја и заштите животне средине;
2) Павле Башић, Кабинет председника Републике;
3) Ненад Мијаиловић, помоћник министра финансија;
4) Александар Обрадовић, в.д. генералног директора ЈП ,,Електропривреда Србије”, Београд;
5) Милош Стојановић, директор Дирекције за стратегију и инвестиције у ЈП ,,Електропривреда Србије”, Београд;
6) Владан Милошевић, директор ЈП за подземну експлоатацију угља Ресавица – у реструктурирању,


	7) Хазбо Мујовић, председник општине Сјеница.*
*Службени гласник РС, 
	број 23/2014
 
4. Стручне и административно-техничке послове за потребе Радне групе обављаће Министарство енергетике, развоја и заштите животне средине.
5. Ова одлука ступа на снагу осмог дана од дана објављивања у ,,Службеном гласнику Републике Србије”.
 
05 број 02-1030/2014-1
У Београду, 4. фебруара 2014. године
Влада
Председник,
Ивица Дачић, 
	с.р.