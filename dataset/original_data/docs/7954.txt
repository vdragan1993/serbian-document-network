Редакцијски пречишћен текст



На
основу члана 51. став 1. тачка 1. Закона о заштити становништва од заразних
болести које угрожавају целу земљу („Службени лист СФРЈ“, бр.51/84), савезни
комитет за рад, здравство и социјалну заштиту прописује

 

 

ПРАВИЛНИК

о условима и начину вођења података о лабораторијским испитивањима и о давању обавештења о узрочницима појединих заразних болести

„Службени лист
СФРЈ”, бр. 42 од 16. 
августа 1985, 7 од 31. 
јануара 1992.

 

	 

Члан 1.

Организације
и друга правна лица*
у области здравства које врше лабораторијска испитивања узрочника појединих
заразних болести (у даљем тексту: микробиолошке лабораторије) и организације
и друга правна лица* у области здравства које врше проверавање
(идентификацију) узрочника појединих заразних болести, ради утврђивања
дијагнозе (у даљем тексту: референс-лабораторије) воде податке и дају
обавештења о узрочницима појединих заразних болести, под условима и на начин
који су прописани овим правилником. 
 


	*Службени лист СФРЈ, број 7/1992
 

Члан 2.

Микробиолошке
лабораторије и референс-лабораторије воде податке о испитивањима која врше ради
утврђивања дијагнозе, и то:

1)
пошиљаоцу материјала и врсти материјала који узимају, односно примају ради
лабораторијског испитивања;

2)
пореклу материјала и датуму пријема материјала чије се лабораторијско
испитивање врши;

3)
врсти лабораторијских испитивања и методама по којима су вршена та испитивања;

4)
резултатима лабораторијског испитивања узрочника појединих заразних болести.

 

Члан 3.

Микробиолошке
лабораторије и референс-лабораторије уписују податке о испитивањима која врше у
основну медицинску документацију или друга средства за вођење евиденције
одређена прописом надлежног републичког органа и дају обавештења о узрочницима
појединих заразних болести само организација и другом правном лицу, односно
појединцу одређеном овим правилником.* 
 

*Службени
лист СФРЈ, број 7/1992
 

Члан 4.

Микробиолошка
лабораторија која врши лабораторијско испитивање узрочника појединих заразних
болести ради утврђивања дијагнозе, даје обавештење о узрочницима заразних
болести утврђеним лабораторијским испитивањем које је вршила;

1)
Организацији и другом правном лицу, односно појединцу на чији захтев је вршено
лабораторијско испитивање;*

2)
органима надлежним за вршење надзора над спречавањем и сузбијањем заразних
болести, на захтев тих органа;

3)
референс-лабораторијама које врше проверавање лабораторијског испитивања
узрочника појединих заразних болести;

4)
надлежном заводу за здравствену заштиту – епидемолошкој служби.* 
 


	*Службени лист СФРЈ, број 7/1992
 

Члан 5.

Микробиолошка
лабораторија која врши лабораторијско испитивање узрочника куге, колере
пегавца, Blil-Cinserove болести, повратне грознице, легионарске болести, сиде,
дифтерије, трбушног тифуса, паратифуса, дизентерије, meningokoknog менингитиса, црног
пришта, вирусних хеморагичних грозница, жуте грознице, туларемије, туберкулозе,
дечје парализе, бруцелозе, борелиозе, лајшманијазе и маларије – обавезно
оставља узорке изолованог материјала чије је испитивање обавила
референс-лабораторија која врши идентификацију узрочника одређених болести ради
утврђивања дијагнозе.* 
 

*Службени
лист СФРЈ, број 7/1992
 

Члан 6.

Референс-лабораторија
која врши проверавање лабораторијског испитивања узрочника појединих заразних
болести ради утврђивања дијагнозе даје обавештења о резултатима проверавања тог
испитивања:

1)
организацији, другом правном лицу, односно појединцу на чији захтев је вршила
коначно проверавање лабораторијског испитивања узрочника поједине заразне
болести;*

2)
републичком, односно покрајинском заводу за здравствену заштиту на чијем је
подручју идентификован узрочник заразне болести;

3)
Савезном заводу за здравствену заштиту. 
 


	*Службени лист СФРЈ, број 7/1992
 

Члан 7.

У
случају заразних болести из члана 5. овог правилника микробиолошке лабораторије
и референс-лабораторије, на захтев надлежних органа, дају ванредна обавештења о
току и резултатима испитивања. Таква обавештења могу бити поверљива, о чему
одлучује републички, односно савезни орган управе надлежан за послове
здравства.

 

Члан 8.

Микробиолошке
лабораторије и референс-лабораторије годишње извештаје о испитивањима која су
вршиле достављају републичком, односно покрајинском заводу за здравствену
заштиту на чијој се територији налазе, као и Савезном заводу за здравствену
заштиту.

 

Члан 9.
Новчаном
казном од 900* до 4.500* динара казниће се за прекршај
организација удруженог рада у области здравства која врши лабораторијска
испитивања узрочника појединих заразних болести или организација удруженог рада
која врши проверавање лабораторијских испитивања узрочника појединих заразних
болести ради утврђивања дијагнозе:

1)
ако у оквиру своје делатности не води или неуредно води податке о
лабораторијском испитивању прописане овим правилником (члан 2);
2)
ако у оквиру своје делатности не да обавештење о узрочницима појединих заразних
болести организацијама, органима, другим правним лицима*, односно
појединцима којима је дужна да дa обавештење или ако дa обавештење о
узрочницима појединих заразних болести противно одредбама овог правилника или
не дa ванредна обавештења о току и резултатима испитивања (чл. 3, 4, 6. и 7).
За
радњу из става 1. овог члана казниће се новчаном казном од 500* до 2.500*
динара и одговорно лице у организацији удруженог рада у области здравства из
тог става. 
 


	*Службени лист СФРЈ, број 7/1992
 

Члан 10.

Даном
ступања на снагу овог правилника престаје да важи Правилник о условима и начину
вођења података о лабораторијским испитивањима и о давању обавештења о
узрочницима појединих заразних болести („Службени лист СФРЈ”, број 30/81).

 

Члан 11.

Овај правилник ступа
на снагу осмог дана од дана објављивања у „Службеном листу СФРЈ”.

 

 

Бр. 06-981

19. јуна 1985.
године

Београд

Председник

Савезног комитета за
рад,

здравство и
социјалну
заштиту,

др 
Ђорђе Јаковљевић,
с.р.