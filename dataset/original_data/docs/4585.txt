Редакцијски 
				пречишћен текст

			 






	 


	 


	На основу члана 8. став 3. тачка 1. Закона о Агенцији за лиценцирање стечајних управника („Службени гласник РС”, број 84/04),


	Управни одбор Агенције за лиценцирање стечајних управника, на седници одржаној 8. марта 2005. године донео је


 


 

СТАТУТ

Агенције за лиценцирање стечајних управника


„Службени гласник РС”, бр. 52 од 21. јуна 2005, 116 од 29. децембра 2005, 
32 од 14. маја 2010, 58 од 
	22. јуна 2016.


 


 


	I. ОПШТЕ ОДРЕДБЕ


 


	Члан 1.


	Агенција за лиценцирање стечајних управника (у даљем тексту: Агенција) основана је Законом о Агенцији за лиценцирање стечајних управника.


 


	Члан 2.


	Агенција је правно лице са правима, обавезама и одговорностима утврђеним законом и овим статутом.


 


Члан 3.*


Седиште Агенције је у Београду, у улици Теразије 23.*


 


	*Службени гласник РС, број 58/2016


 


	Члан 4.


	Агенција има печат и штамбиљ.


 


	Члан 5.


	Печат Агенције има облик круга 32 мм у чијој средини је грб Републике Србије.


	Печат Агенције садржи текст: Република Србија, Агенција за лиценцирање стечајних управника – Београд.


	Печат Агенције који се користи у организационим јединицама Агенције ван њеног седишта, поред текста из става 2. овог члана, садржи назив и седиште организационе јединице.


	Текст печата Агенције исписује се на српском језику ћириличним писмом.


 


	Члан 6.


	Штамбиљ Агенције је правоугаоног облика димензија 60 х 30 мм и садржи текст: „Агенција за лиценцирање стечајних управника – Београд” и рубрике за упис датума пријема поднеска, број под којим ће се поднесак завести и број прилога уз поднесак.


	Одредбе члана 5. ст. 2. и 3. овог статута односе се и на штамбиљ Агенције.


 


	Члан 7.


	За употребу печата одговоран је директор Агенције, односно лице које он одреди.


 


	II. ПОСЛОВИ АГЕНЦИЈЕ


 

Члан 8.*

Агенција обавља следеће послове:*

1. издаје и обнавља  лиценцу за обављање послова стечајног управника;*

2. врши стручни надзор над радом стечајних управника (у даљем тексту: стручни надзор) одузима лиценцу за обављање послова стечајног управника и изриче друге мере прописане законом;*

3. издаје обавезујућа упутства стечајним управницима када је то потребно ради уједначавања примене прописа којима се уређује стечај;*

4. води именик стечајних управника;*

5. припрема предлог националних стандарда за управљање стечајном масом и предлог кодекса етике стечајног управника;*
	6. послове стечајног управника, у складу са законом којим се уређује 
	стечај.**

Поред послова из става 1. овог члана, Агенција:*

1. организује и спроводи полагање стручног испита за добијање лиценце за обављање послова стечајног управника;*

2. прати примену прописа којима се уређује стечај;*

3. прикупља и обрађује податке од значаја за спровођење стечајног поступка;*

4. обавља и друге послове ради унапређења и развоја професије стечајног управника;*

5. обавља и друге послове, у складу са прописима којима се уређује стечај и са статутом Агенције.*

Послове* из става 1. тач. 1), 2), 4) и 6)** и става 2. тачка 1. овог члана Агенција обавља као поверене послове.*
	Послове стечајног управника Агенција обавља у стечајним поступцима који се 
	спроводе над правним лицима која су са већинским јавним или друштвеним 
	капиталом, као и у поступцима када се током поступка стечаја промени 
	власничка структура стечајног дужника тако да стечајни дужник постане правно 
	лице са већинским јавним капиталом, у складу са законом којим се уређује 
	стечај.**


 


	*Службени гласник РС, број 32/2010
	**Службени гласник РС, број 58/2016


 


	III. ИЗВОРИ ФИНАНСИРАЊА


 


	Члан 9.


	Средства за оснивање Агенције обезбеђују се из:


	1. буџета Републике Србије;


	2. донација, прилога и спонзорства домаћих и страних правних и физичких лица;


	3. других извора у складу са законом.


	Средства за рад Агенције обезбеђују се из:


	1. прихода по основу обављања послова из своје надлежности;


	2. донација, прилога и спонзорства домаћих и страних правних и физичких лица;


	3. других извора у складу са законом.


 


	IV. НАЧИН ОБАВЉАЊА ПОСЛОВА


 


	Члан 10.

Агенција има подручну унутрашњу јединицу у седишту органа 
	аутономне покрајине.*
Агенција може да образује подручне унутрашње 
	јединице у местима ван свог седишта, у складу са статутом и актом о 
	унутрашњој организацији и систематизацији.*
Подручне унутрашње јединице немају статус 
	правног лица.*

	 


*Службени гласник РС, број 58/2016
	 


Члан 11.


Брисан је (види члан 4. Одлука о изменама и допунама Статута - 58/2016-82)
 


	Члан 12.


	За обављање појединачних стручних послова из своје надлежности Агенција може ангажовати друга правна или физичка, домаћа или страна лица.


	Кад Агенција за обављање појединих стручних послова ангажује лица из става 1. овог члана, њихова међусобна права и обавезе уређују се уговором.


 


	V. ОРГАНИ


 


	Члан 13. 


	Органи Агенције су: Управни одбор и директор.


 


	Члан 14.


Управни одбор има председника и четири члана који се именују на период од 
пет година*.


 


	*Службени гласник РС, број 32/2010


 


	Члан 15.


	Управни одбор обавља следеће послове:


	1. доноси статут; 


	2. доноси пословник о свом раду;

2а доноси годишњи програм рада;*


3. доноси годишњи финансијски план;**


4. усваја годишњи извештај о раду Агенције;**

5. усваја финансијски извештај;*


6. доноси и друге опште акте Агенције;**
6а) доноси друге опште акте, у складу са законом;**


	7. утврђује критеријуме за одређивање накнаде за рад председника и чланове управног одбора;

7а одређује састав и начин именовања дисциплинског већа;*

7б одређује критеријуме и мерила у погледу стручне оспособљености које морају испуњавати кандидати за директора Агенције;*


	8. одређује висину накнаде за полагање стручног испита за добијање лиценце за обављање послова стечајног управника и друге услуге у складу са законом;


	9. доноси одлуку о образовању организационих јединица ван седишта агенције;


	10. врши надзор над законитошћу рада директора;

11.Брисана је (види члан 3. Одлуке – 32/2010-115)


	12. обавља и друге послове утврђене законом и статутом.


 


	*Службени гласник РС, број 32/2010
	**Службени гласник РС, број 58/2016


 


	Члан 16.


	Управни одбор Агенције ради и одлучује на седницама.


	Управни одбор одлучује већином гласова укупног броја чланова.


 


	Члан 17.


	Директор Агенције обавља следеће послове:


	1. заступа и представља Агенцију;


	2. организује и руководи пословањем Агенције;


	3. предлаже и организује припрему аката које доноси Управни одбор;


	4. извршава одлуке управног одбора и предузима мере за њихово спровођење;


	5. стара се и одговара за законитост рада, коришћење и располагање средствима Агенције;


	6. предлаже годишњи финансијски план; 


7. саставља годишњи извештај о раду Агенције;**


	8. доноси акте о унутрашњој организацији и систематизацији радних места;

8а доноси решења у поступку вршења стручног надзора над радом лиценцираних стечајних управника у случајевима предвиђеним законом;*


	9. обавља и друге послове утврђене законом и статутом.


 


	*Службени гласник РС, број 32/2010
	**Службени гласник РС, број 58/2016


 


	Члан 18.


	Директор Агенције је дужан да обустави од извршења општи акт за који сматра да је супротан закону и другим прописима и о томе обавести орган Агенције који је тај акт донео.


	Ако орган који је донео акт из става 1. овог члана исти не усклади у року од 30 дана од дана обавештења о његовој незаконитости, директор је дужан да покрене поступак за оцену законитости.


	До доношења одлуке органа Агенције, односно надлежног органа за оцену законитости, општи акт се не примењује.


 


	VI. ЗАСТУПАЊЕ АГЕНЦИЈЕ


 


	Члан 19.


	У правном промету Агенцију заступа директор.


	У случају спречености директора, замењује га лице које он одреди.


 


	Члан 20.


	Директор може, посебним пуномоћјем, одређене послове из своје надлежности, пренети на друге запослене у Агенцији.


 


	Члан 21.


	Агенцију потписује директор или лице које он овласти.


 


	VII. ПРАВА, ОБАВЕЗЕ И ОДГОВОРНОСТИ ЗАПОСЛЕНИХ


 


	Члан 22.


	Стручне и административно-техничке послове за потребе Агенције обављају запослени у Агенцији, који имају сва права, дужности и обавезе у складу са прописима којима се уређују радни односи.


 


	VIII. ОПШТИ АКТИ


 


	Члан 23.


	Општи акти Агенције су: статут, правилник и други акти којима се на општи начин уређују одређена питања.


	Измене и допуне општих аката врше се на начин прописан за њихово доношење.


 


	IХ. ЈАВНОСТ РАДА


 


	Члан 24.


	Рад Агенције је јаван.


	Јавност рада остварује се давањем информација средствима јавног информисања, јавношћу рада управног одбора Агенције, као и подношењем извештаја о раду и објављивањем општих аката и програма рада Агенције.

Агенција објављује на својој интернет страни:*

1. годишњи програм рада и финансијски план Агенције за наредну годину, у року од 15 дана од дана њиховог доношења;*

2. годишњи извештај о раду и финансијски извештај, у року од 15 дана од дана њиховог доношења:*

3. друге податке од значаја за спровођење стечајног поступка.*


 


	*Службени гласник РС, број 32/2010


 


	Х. ПОСЛОВНА ТАЈНА


 


	Члан 25.


	Пословну тајну представљају исправе и подаци чије би саопштавање неовлашћеном лицу штетило угледу и интересима Агенције и комитената.


	Општим актом, утврђују се исправе и подаци који се сматрају пословном тајном.


 


	ХI. ЗАШТИТА ЖИВОТНЕ СРЕДИНЕ


 


	Члан 26.


	Послови Агенције врше се на начин на који се не угрожава животна средина.


 


	Члан 27.


	Мере и средства неопходна за заштиту животне средине утврђују се општим актом.


 


	ХII. ИЗМЕНЕ СТАТУТА


 


	Члан 28.


	Измене и допуне овог статута врше се у поступку и на начин који је прописан за његово доношење.


 


	ХIII. СТУПАЊЕ НА СНАГУ


 


	Члан 29.


	Статут ступа на снагу по добијању сагласности Владе Републике Србије и објављује се у „Службеном гласнику Републике Србије”.


 


 


	Број 1/2005


	У Београду, 8. марта 2005. године


	Управни одбор Агенције за лиценцирање


	стечајних управника


	Председник,


Горан 
	Раковац, с.р.