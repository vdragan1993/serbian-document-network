Редакцијски пречишћен текст
 
 

На основу
члана 18. став 1.
Закона о Државном
већу
тужилаца
Републике
Србије („Службени
гласник РС’’,
број 116 од 22.
децембра 2008. године),
Државно веће
тужилаца на
седници
одржаној 15.
јула 2009. године,
донело је 
 
 
ПОСЛОВНИК 
о
раду
Државног
већа
тужилаца 
“Службени гласник РС”, 
бр. 55 од 21. јула
2009, 43 од 15. маја 2015, 4 од 22. јануара 2016.
 
 
I.
УВОДНЕ
ОДРЕДБЕ 
 
Члан 1. 
Пословник
 
Пословником
Државног
већа тужилаца
(у даљем
тексту:
Пословник)
ближе се уређује
начин рада и
одлучивања
Државног већа
тужилаца
Републике
Србије (у
даљем тексту:
Веће). 
 
Члан 2. 
Значење
израза
 
Употребљени
изрази у овом
пословнику
имају
значење: 
1) Под Законом
подразумева
се Закон о
Државном
већу тужилаца,

2) Под Пословником
подразумева
се Пословник
о раду
Државног
већа тужилаца,

3) Под Већем
подразумева
се Државно
веће
тужилаца, 
4) Под Административном
канцеларијом
подразумева
се служба
која обавља
стручне,
административно-техничке,
персоналне и рачуноводствене
послове за
Веће, 
5) Председником
се сматра
председник
Државног
већа тужилаца,

6) Замеником
председника
се сматра
заменик
председника
Већа, 
7) Председавајућим
се сматра
члан Већа
који
председава
седницом, 
8) Чланом/члановима
се сматра
члан или
чланови Већа,

9) Секретаром
се сматра
секретара
административне
канцеларија
Већа 
10) Поступак
избора
подразумева
начин
оглашавања и
одлучивања
већа у
поступку
избора
заменика
јавних тужилаца
и предлагање
јавних
тужилаца и
заменика јавних
тужилаца
који се први
пут бирају на
функцију. 
11) Под избором
подразумева
се избор
заменика
јавних тужилаца
и предлагање
јавних
тужилаца и
заменика
јавних
тужилаца
који се први
пут бирају на
функцију. 
 
Члан 3. 
Посебна
права и
дужности
 
Овим
пословником
посебно се уређују:

1) права и
дужности
председника и
заменика
председника
Већа, 
2) поступак за
утврђивање
листе кандидата
за
Републичког
јавног
тужиоца и јавног
тужиоца која
се доставља
Влади и постављање
вршиоца
дужности
Републичког
јавног
тужиоца,
избора,
разрешења и
престанка
функције
заменика
јавних
тужилаца, 
3) поступак
доношења
одлуке о удаљењу
Републичког
јавног
тужиоца и
доношење
одлуке по
приговору на
одлуку о
удаљењу
јавног тужиоца
и заменика
јавног
тужиоца, 
4) поступак
именовања и
разрешења
Дисциплинског
тужиоца и
његових
заменика и
чланова и
заменике
чланова
Дисциплинске
комисије из
реда јавних
тужиоца и заменика
јавних тужиоца,

5) сазивање
седница Већа
и утврђивање
дневног реда
за заседање и

6) обављање
стручних,
административних,
техничких и
других
послова за
потребе Већа.

 
Члан 4. 
Седиште
Већа
 
Седиште Већа
је у Београду
*. 
Веће заседа у
Београду, а
изузетно
може
одлучити да
поједине
седнице одржи
на подручју
неког од
виших јавних
тужилаштава. 
Председник
Већа
обезбеђује
све потребне
услове за
одржавање
седница ван
седишта Већа.

*Службени гласник РС, број 43/2015
 
Члан 5. 
Имунитет
 
Ако је против
председника,
заменика
председника
или члана
Већа
захтевано
покретање
кривичног
поступка или
поднет
предлог за
лишење
слободе, Веће
ће без одлагања
размотрити
захтев
овлашћеног
тужиоца у
кривичном
поступку за
издавање
одобрења и
своје
мишљење
неодложно
доставити
надлежном
одбору
Народне Скупштине.

Мишљење из
става 1. овог
члана Веће
доноси
већином
гласова свих
чланова. 
У случају
спречености
председника
и заменика
председника
седницу за давање
мишљења из
става 1. може
сазвати
сваки члан
Већа, а
седници
председава
најстарији
члан Већа. 
 
II.
ОРГАНИЗАЦИЈА
И РАД ВЕЋА 
 
Члан 6. 
Председник
Већа
 
Председник
се стара о
правилној
примени овог
пословника,
заступа и
представља
Веће и врши
друге
послове које
му повери
Веће. 
Председник
Већа врши и
следеће послове:

1) сазива
седнице Већа
и њима председава
и потписује
писмене
отправке одлука
и друге акте
Већа, 
2) саставља
предлог
дневног реда
и обавља друге
радње
припремања
седнице Већа,

3) надзире,
организује и
усклађује
рад Већа, 
4) предузима
мере за
несметано одвијање
седнице, 
5) стара се да
рад Већа и
његових чланова
буде у складу
са Законом и
Пословником, 
6) издаје
посебна
задужења
члановима
Већа, 
7) доноси
одлуке
поводом
примене овог
пословника, 
8) надзире
административно
и финансијско
пословање
Већа и издаје
потребна
упутства и
документе
који се
односе на рад
Већа, 
9) надзире
вођење
евиденција,
списа и докумената
Већа, 
10) заступа
Веће пред
домаћим и страним
органима и
организацијама,

11) поједина
овлашћења за
заступање
преноси на
чланове Већа,

12) стара се о
сарадњи Већа
са медијима,
Републичким
јавним
тужилаштвом
и другим
државним
органима, 
13) подноси
захтеве за
обезбеђење
средстава за
рад Већа и
потписује
предлог
буџета
потребних
средстава за
рад Већа, 
14) брине се о
заштити
права и испуњавању
дужности
чланова Већа,

15) обавља и
друге
дужности
утврђене
Законом и
Пословником,
и 
16) извршава
одлуке Већа и
врши друге
поверене
послове. 
 
Члан 7. 
Заменик
председника
Већа
 
Председник
има право да
пренесе
своје дужности
и овлашћења
на заменика
председника. 
Заменика
председника
бира Веће на
образложени
предлог
председника
на првој
седници Већа
у новом
сазиву. 
Председник
може
одредити
другог члана
Већа да
обавља
дужности и
овлашћења
председника
за време
током којег
ни
председник ни
заменик
председника
не могу
обављати своје
дужности и
овлашћења. 
 
Члан 8. 
Мандат
заменика
председника
 
Мандат
заменика
председника
траје три
године и може
бити поново
биран. 
Заменик председника
помаже у раду
председнику
и обавља
послове из
његовог
делокруга у
случају
спречености
председника
да обавља
своје
дужности и
овлашћења. 
Заменик
председника
може бити разрешен
пре истека
мандата на
предлог председника.

Предлог за
разрешење из
става 3.
подносе
најмање три
члана Већа. 
Одлуку о
разрешењу
заменика председника
доноси Веће и
на истој
седници бира
новог
заменика
председника
Већа. 
 
Члан 9. 
Права
и дужности
члана Већа
 
При
одлучивању у
стварима из
своје
надлежности
чланови Већа
су дужни да
поступају на
начин да се
избегне
пристрасност
или
дискриминација
по било ком
основу или да
својим
поступцима
створе
утисак да су
пристрасни. 
 
Члан 10. 
Административна
канцеларија
 
Административна
канцеларија
води
евиденцију о
датумима
избора и
престанка
мандата за
сваког члана
Већа,
укључујући и
друге
стручне, финансијске,
персоналне и
административно-техничке
послове Већа.

Административна
канцеларија чува
и архивира
све записнике,
списе и другу
документацију
у складу са
посебним
правилником. 
 
Члан 11. 
Стална
радна тела
 
Састав
сталних
радних тела
из члана 15.
Закона о
Државном
већу
тужилаца, Веће
бира на
посебној
седници. 
Приликом
избора
састава Изборне
комисије
узеће се у
обзир
предлози колегијума
јавних
тужилаштава,
а приликом избора
састава
дисциплинских
органа и предлози
струковних и
стручних
удружења. 
 
Члан 12. 
Повремена
радна тела
 
Ради
разматрања
појединих
питања и
давања
предлога,
мишљења и
стручних
образложења,
Веће образује
повремена
радна тела. 
Повремена
радна тела
имају председника
и четири
члана. 
Повремена
радна тела се
образују
одлуком Већа,
а престају са
радом усвајањем
извештаја о
раду на
седници Већа.

 
Члан 12а

Етички одбор*

	 

Веће посебном одлуком образује Етички одбор као повремено радно тело 
	ради праћења примене Етичког кодекса Државног већа тужилаца.*

Састав и рад Етичког одбора Веће уређује посебним актом.*

	*Службени гласник РС, број 4/2016
 
 
Члан 13. 
Садржај
одлуке о
образовању
радних тела
 
Одлуке Већа
којом се
образује радна
тела, поред
осталог,
садрже:
задатаке, састав
и друга
питања
везана за
рад. 
Веће на
предлог
председника
или члана
Већа може
именовати
привремену
замену за
члана
комисије
када је тај
члан спречен
да врши своје
дужност. 
 
Седнице
Већа 
 
Члан 14. 
Редовне
и ванредне
седнице
 
Распоред
редовних
седница Већа
утврђује
председник
Већа. 
По потреби и
из разлога
хитности председник
Већа може
сазивати и
ванредне седнице
Већа. 
Председник
Већа дужан је
да сазове
ванредну
седницу на
захтев
најмање три
члана Већа. 
Уколико
председник
на захтев из
става 3. овог
члана не
сазове
седницу Већа у
року од три дана,
седницу могу
да сазову три
члана Већа. 
У хитним
случајевима
а нарочито
кад постоји
опасност од
одлагања,
Председник
већа може
одржати
седницу
телефонским
путем. У том
случају
Председник
је дужан да
непосредно
по одржавању
седнице,
обавести
чланове Већа
о
резултатима
гласања и која
је одлука
усвојена. 
 
Члан 15. 
Утврђивање
дневног реда
седнице Већа
 
Председник
Већа
предлаже
дневни ред
седнице Већа
уз позив за
одржавање седнице
који садржи и
датум, место
и време одржавања
седнице.
Позив се
доставља
свим
члановима
Већа у року
од најмање
пет дана од
дана
одржавања
седнице. 
У случају
сазивања
ванредне седнице
чланови се
обавештавају
о дневном реду
истовремено
са
обавештењем
о датуму, месту
и времену
одржавања
ванредне
седнице. 
У нарочито
хитним
случајевима седница
се може
сазвати
телефоном и
тада је
предлагач
дужан да
усмено
саопшти
разлоге
сазивања
седнице, као
и дневни ред
који предлаже.

Сваки члан
Већа
овлашћен је
да предложи
тачку
дневног реда
председнику
Већа, што
може учинити
на самој
седници Већа.
За случај да
се предлаже
тачка
дневног реда
која није
обухваћена предложеним
дневним
редом, члан
Већа је дужан
да предлог
тачке
дневног реда
достави предлагачу
седнице у
року од три
дана по пријему
позива и
обавештења о
дневном реду,
а у случају
сазивања
ванредне
седнице
одмах или у
року од 24 сата
од примљеног
позива и обавештења.

Уколико
председник
не уврсти предлог
у дневни ред,
предлагач
може предлог
поновити на
седници. О
предлогу се
одлучује
гласањем
свих
присутних чланова
Већа. Предлог
је усвојен
када је за њега
гласала
већина
чланова Већа.
Када се тачка
дневног реда
предложи на
седници Већа,
о њој такође
одлучује
Веће већином
гласова. 
У прилогу
позива за
седницу доставља
се потребан
писмени
материјал, а у
случају
заказивања
седнице
путем телефона
писмени
материјал
доставља се
непосредно
пре почетка
седнице. 
 
Члан 16.  
Јавност
седнице
 

Седнице Већа су јавне.*

Седници могу да присуствују заинтересована лица и представници 
	средстава јавног информисања до броја расположивих места у просторији Већа, 
	а према редоследу пријављивања Административној канцеларији.*

Веће може да одлучи да ради у седници затвореној за јавност, у 
	целини или у делу, ако то налажу интереси јавног реда, заштита тајности 
	података и приватности јавног тужиоца или заменика јавног тужиоца или лица о 
	чијем статусу, праву или обавези се одлучује.*

Веће одлуку из става 3. овог члана доноси на предлог председника 
	Већа, члана Већа или јавног тужиоца или заменика јавног тужиоца о чијем 
	статусу, праву или обавези се одлучује.*

По одобрењу председника Већа седници могу да присуствују запослени у 
	Административној канцеларији или друга лица.*

	*Службени гласник РС, број 4/2016
 
Члан 17. 
Ток
седнице
 
Пре отварања
седнице
председник
утврђује
број
присутних
чланова Већа.
Пошто утврди да
је присутан
довољан број
чланова за
оџавање
седнице,
председник
отвара
седницу. 
По отварању
седнице
председник
предлаже
дневни ред и
позива
чланове да предложе
измене и
допуне
предложеног
дневног реда
и о њиховим
предлозима
посебно се
гласа. 
По
утврђивању
коначног
предлога
дневног реда,
Веће доноси
одлуку о
усвајању
дневног реда,
а потом
председник
отвара
расправу по
свакој тачки
дневног реда
посебно. 
Сви чланови
Већа имају
право да
учествују у
расправи.
Обавезни су да
у својим
дискусијама,
које треба да
су што краће
и јасније, по
правилу,
расправљају
само о
питањима
која су од
непосредног
значаја за
доношење
одлуке по
тачки
дневног реда
о којој се
расправља. 
Сваки члан
може да
говори о
повреди
Пословника,
да изрази
своје
мишљење, став
или уверење
али је
обавезан да
то учини у
пристојном облику.

Председник
даје и
одузима реч учесницима
у расправи
водећи
рачуна о редоследу
пријављивања,
а по
завршеној
расправи
предлаже
доношење
одлуке по тој
тачки. 
 
Члан 18. 
Одржавање
реда на
седници
 
Председник
се стара о
одржавању
реда на
седници.
Председник
ће опоменути члана
или друго
присутно
лице које
омета рад
Већа на
седници. 
Ако
опоменуто
лице и даље
наставља да
омета рад
Већа на
седници, на
предлог
председника,
заменика
председника
или члана, Веће
ће донети
одлуку о
његовом
удаљењу са седнице.

Лице против
кога је
донета одлука
из става 2.
овог члана
обавезно је
да одмах по
изрицању
мере удаљења
напусти
просторију у
којој се
седница
одржава. 
Мера удаљења
односи се
само на седницу
Већа на којој
је изречена. 
 
Члан 19. 
Прекид
и одлагање
седнице
 
Председник
ће донети
одлуку да се
седница
прекине ако
се мерама из
Пословника
не може
одржати ред
на седници
или ако у
току седнице
престане да
постоји неки
други услов
неопходан за
њено
одржавање и
утврдити време
њеног
наставка. 
Уколико
седници не
присуствује
потребан
број чланова
или остала
позвана лица
чије је
присуство неопходно
или ако није
испуњен неки
други услов
за њено
одржавање,
председник
доноси
одлуку да се
седница
одложи и
истовремено
утврђује
датум и час
када ће се
одржати седница
водећи
рачуна о
роковима за
доношење одлуке
по тачкама из
предложеног
дневног реда.

 
Члан 20. 
Записник
са седнице
 
На седницама
Већа води се
записник
који садржи: 
1) место, датум
и време
одржавања седнице;

2) број
присутних
чланова,
њихова имена
као и имена и
функције
других
присутних
лица; 
3) имена
чланова који
су оправдали
изостанак; 
4)
констатацију
да је
присутан број
чланова
потребан за
одлучивање и
да је седница
отворена
односно да
није присутан
потребан
број чланова
за
одлучивање и
да се седница
одлаже; 
5) дневни ред
седнице; 
6) кратку
саџину расправе
по свакој
тачки
дневног реда;

7) податке о
мерама
изреченим ради
одржавања
реда на
седници и о
лицима којима
су мере
изречене; 
8) исход
гласања по
свим питањима
и тачкама
дневног реда
поводом
којих се доноси
одлука Већа; 
9) издвојена
мишљења
чланова поводом
одлука по
појединим
тачкама
дневног реда;

10) податке о
прекиду и
одлагању седнице;

11) податке о
часу
завршетка
седнице и 
12) друге
податке са
седнице за које
се оцени да
су од
значаја. 
Записничар
је лице
запослено у Административној
канцеларији. 
Записник
потписују
председник и
записничар. 
По завршетку
седнице
записник се
доставља
свим
члановима
Већа. 
Записник са
претходне
седнице
усваја се на
наредној
седници Већа
већином
гласова. 
Одлука којом
се усваја
записник са
претходне
седнице може
садржавати
исправке и
допуне
записника. 
Одлуком Већа
записник
може бити
учињен
доступним
јавности. 
 
Члан 21. 
Одлуке
Већа
 

Веће доноси одлуке, правилнике, решења, закључке и мишљења.*

Нацрт одлука, правилника, решења, закључака и мишљења са 
	образложењем за сваку тачку дневног реда припрема Административна 
	кaнцеларија.*

Одлуке Већа морају бити образложене.*

Одлуке и друга општа акта Већа објављују се у „Службеном гласнику 
	Републике Србије” и на интернет страни Већа.*

	*Службени гласник РС, број 4/2016
 
Члан 22. 
Поступање
у вези са
поверљивим
информацијама
 
Информације
о раду Већа
доступне су
јавности. 
Изузетно,
Веће може да
ускрати приступ
информацијама
које носе
ознаку службена
тајна а
садржане су у
списима, досијејима,
записницима
о
разговорима
са кандидатима,
току седнице
на којој се
одлучује о
изборима, као
и на друге информације
које су
садржане у
документима
под ознаком
службена
тајна. 
Свако ко
учествује у
раду Већа дужан
је да чува
као службену
тајну све податке
до којих дође
поводом
својих
активности у
раду Већа. Та
обавеза
постоји и
након што тој
особи
престане
дужност или
оконча
активности у Већу.

 
Члан 23. 
Однос
са јавношћу
 
Контакте са
јавношћу
остварује
председник
Већа или
портпарол
Административне
канцеларије
по његовим
упутствима. 
 
Члан 23а*

Годишњи извештај Већа*

	 

Веће подноси Народној скупштини редован годишњи извештај о раду у 
	претходној години.*

Веће разматра и усваја годишњи извештај о раду најкасније до 1. 
	марта текуће године.*

Годишњи извештај о раду се доставља Народној скупштини најкасније до 
	15. марта текуће године и објављује се на интернет страници Већа.*
*Службени гласник РС, број 4/2016
 
Члан 24. 
Изузеће
 
Чланови су
дужни да
обавесте
председника
о могућем
сукобу интереса
који може
настати у
току њиховог
рада. 
Председник и
члан Већа
морају се
сами изузети
у разматрању
питања и
одлучивању
која се тичу
њих самих,
крвних
сродника у
правој
линији до
било кога
степена
сродства,
крвних
сродника у
побочној
линији до
четвртог
степена,
сродника по
тазбини до
другог
степена,
брачног
друга или
ванбрачног
друга ,
духовног
сродства
(кумство), усвојиоца
и усвојеника,
као и када
постоје друге
околности
које
изазивају
сумњу у његову
непристрасност.

Седници Већа
не
присуствује
члан који је
иницирао или
учестовао у
доношењу
одлуке или
давању
мишљења, или
на било који
начин
учествовао у
поступку
који је претходио
одлучивању
Већа о тим
питањима. 
Члан који поднесе
предлог за
своје
изузеће или
изузеће другог
члана Већа
мора у
писменој
форми навести
све разлоге
за изузеће
или то учинити
усмено у
записник на
седници Већа.

Веће доноси
одлуку о
изузећу. 
Сваки члан
који сматра
да би други
члан требао
бити изузет
од учешћа у
поступку предлаже
Већу да
донесе
одлуку о
изузећу тог
другог члана
и дужан је да
у писменој
форми или у
записник на
седници Већа
изнесе образложене
разлоге за
такав
предлог. 
Члан Већа о
чијем се
изузећу расправља
може
учествовати
у расправи
али не и да гласа.

Члан који је
изузет не
може учествовати
у поступку
или расправи
која се односи
на питање
због којег је
изузет. 
 
 
III.
ПОСТУПАК
ИЗБОРА 
 

Брисан је ранији наслов изнад члана 25. (види члан 2. Пословника - 
43/2015-35)
 
Члан 25. *
Оглашавање избора*
 
Веће доноси одлуку о оглашавању избора за јавне 
	тужиоце најкасније шест месеци пре истека функције јавног тужиоца, а три 
	месеца од дана када је место заменика јавног тужиоца постало слободно или 
	упражњено, у зависности од потреба.*
Оглас се објављује у „Службеном гласнику Републике 
	Србије” и другом средству јавног обавештавања које покрива територију целе 
	Републике Србије, као и на интернет страници Већа.*
*Службени 
гласник РС, број 43/2015
 
Члан 26. 
Форма
и садржина
огласа
 
Оглас се
објављује у
форми коју је
утврдило
Веће. 
Оглас који се
објављује у
„Службеном
гласнику
Републике
Србије”
садржи: 
1) број и назив
слободних
места; 
2) опште и
посебне
законске
услове за
пријаву за
слободна
места; 
3) поступак
пријаве на
слободна места
и 
4) рок за
подношење
пријаве. 
 
Члан 27.*
Поступак подношења пријава 
	на оглас*
 
Пријаве се подносе Већу у року од 15 дана од дана 
	објављивања огласа у „Службеном гласнику Републике Србије”.*
Уз пријаву на оглас кандидат доставља личну и радну 
	биографију и доказе о испуњености услова за избор.* 
Докази о испуњености услова за избор су:*
1) оверена копија дипломе о завршеном правном 
	факултету, као и завршеним специјалистичким, магистарским или докторским 
	студијама;*
2) оверена копија уверења о положеном правосудном 
	испиту;*
3) уверење о држављанству Републике Србије;*
4) уверење да се против подносиоца пријаве не води 
	кривични поступак;*
5) уверење о здравственој способности;*
6) изјава подносиоца о томе да ли му је изрицана 
	дисциплинска мера и да ли је осуђиван за било које кривично дело, па ако 
	јесте када и због чега;*
7) писане стручне радове из области правне струке;*
8) потврда о радном искуству у правној струци;*
9) друге податке који су од значаја за оцену 
	стручности, оспособљености и достојности кандидата.*
Давање неистинитих података има за последицу 
	искључивање кандидата из разматрања или покретање дисциплинског поступка.*
	
Кандидат који је носилац јавнотужилачке функције не 
	подноси доказе о испуњености услова за избор.*
*Службени гласник РС, број 43/2015

 
Члан 28.*
Провера уредности пријава*
 
Веће одлуком образује комисију од три члана, која 
	утврђује благовременост и потпуност поднетих пријава.*
Неблаговремене и непотпуне пријаве комисија одбацује 
	закључком. На закључак је дозвољен приговор Већу у року од три дана од дана 
	достављања.*
Благовремене и потпуне пријаве комисија доставља Већу 
	на даљи поступак.*
*Службени гласник РС, број 43/2015
 
Члан 29.* 
Утврђивање стручности, 
	оспособљености и достојности кандидата*
 
По пријему благовремене и потпуне пријаве спроводи се 
	оцењивање стручности, оспособљености и достојности кандидата у складу са 
	Правилником о критеријумима и мерилима за оцену стручности, оспособљености и 
	достојности кандидата у поступку предлагања и избора носилаца јавнотужилачке 
	функције (у даљем тексту: Правилник).*
*Службени гласник РС, број 43/2015
 
Члан 30.* 
Обављање разговора са 
	кандидатима*
 
Када је по закону Веће дужно да обави разговор са 
	кандидатом, Веће благовремено писменим позивом обавештава кандидата о 
	времену и месту обављања разговора.*
У случају из става 1. овог члана, Веће може 
	образовати радна тела од по три члана Већа за обављање разговора са 
	кандидатима.*
*Службени 
гласник РС, број 43/2015
 
Члан 31.*
Приговор на ранг листу*
 
На ранг листу кандидата коју је саставило Веће, 
	кандидат може изјавити приговор, који се подноси Већу у року од три дана од 
	дана објављивања ранг листе.*
*Службени 
гласник РС, број 43/2015
 
Члан 32.*
Одлуке Већа по приговору на 
	ранг листу*
 
Веће одбацује приговор на ранг листу уколико је 
	недозвољен и неблаговремен.*
Веће одбија приговор на ранг листу уколико је 
	неоснован.*
Веће усваја приговор на ранг листу уколико је основан 
	и мења ранг листу у складу са усвојеним приговором.*
Одлука по приговору на ранг листу мора бити 
	образложена.*
После одлучивањa по приговору утврђује се коначна 
	ранг листа.*
*Службени 
гласник РС, број 43/2015
 
Члан 33.*
Одлука о избору заменика 
	јавног тужиоца*
 
Веће доноси одлуку о избору заменика јавног тужиоца 
	на основу коначне ранг листе.*
Одлука о избору има увод, диспозит и образложење и 
	садржи датум када ће изабрани кандидат ступити на дужност.* 
Одлука о избору заменика јавног тужиоца објављује се 
	у „Службеном гласнику Републике Србије” и на интернет презентацији Већа.*
Одлука Већа о избору кандидата за заменика јавног 
	тужиоца је коначна.*
Против коначне одлуке Већа може се покренути управни 
	спор.*
*Службени 
гласник РС, број 43/2015
 
Члан 34.*
Одлука о предлогу кандидата 
	за заменика јавног тужиоца који се први пут бира*
 
Веће доноси одлуку о предлогу за избор заменика 
	јавног тужиоца који се први пут бира, на основу коначне ранг листе.*
Одлука из става 1. овог члана мора бити образложена и 
	објављује се на интернет презентацији Већа.*
*Службени гласник РС, број 43/2015

	 

Члан 35.*
Одлука о предлогу кандидата 
	за јавног тужиоца*
 
Веће доноси одлуку о предлогу за избор јавног 
	тужиоца, на основу коначне ранг листе.*
Одлука из става 1. овог члана садржи предлог једног 
	или више кандидата за избор јавног тужиоца.*
Одлука из става 1. овог члана мора бити образложена и 
	објављује се на интернет презентацији Већа.*
*Службени 
гласник РС, број 43/2015
 
Члан 36.  

Брисан је (види члан 12. Пословника - 43/2015-35)
 
Члан 37. 
Достављање
одлуке о
избору
 
Веће може
одлучити да
се одлука о
избору
заменика
јавног
тужиоца достави
преко органа
или
организације
у којој кандидат
ради. 
 
Члан 38. 
Евиденција
о избору
 
Административна
канцеларија Већа
води
евиденцију о
свим
изборима,
датумима
истека
мандата
изабраних
кандидата, захтевима
за разрешење
и
разрешењима
од функције
јавног
тужиоца и
заменика
јавног тужиоца.

Веће на
образложени
захтев потражиоца
ове
информације
може дати на
увид јавности.


 

IV.
ПОСТУПАК ЗА
ПРЕСТАНАК
ФУНКЦИЈЕ 
 
Члан 39. 
Одлука
о престанку
функције
 
Веће утврђује
постојање
разлога за
престанак
функције и за
разрешење
јавног
тужиоца и
заменика
јавног
тужиоца и о
томе доноси
посебну одлуку
коју у
случају када
утврди
постојање
разлога за
разрешење
јавног
тужиоца доставља
Влади. 
Одлука о
престанку
функције и
разрешењу
заменика
јавног
тужиоца
садржи увод,
диспозитив,
образложење
и поуку о
правном леку.
Одлука којом
се утврђују
разлози за
разрешење
јавног
тужиоца садржи
увод,
диспозитив и
образложење. 
Одлука о
престанку
функције на лични
захтев има
само увод и
диспозитив. 
Увод садржи
назив органа
који доноси
одлуку,
пропис на
којем се
заснива надлежност
и пословни
број захтева
за разрешење.

Изреком се
одлучује о
захтеву или
предлогу за
разрешење и
наводи датум
престанка
обављања
јавнотужилачке
функције. 
У
образложењу
се износе
разлози за
разрешење уз
оцену доказа
и чињеница који
су
прибављени у
поступку
разрешења. 
 
Члан 40. 
Поступак
удаљења са
функције
Републичког
јавног
тужиоца
 
Одлуку о удаљењу
са функције
Републичког
јавног тужиоца
доноси Веће
већином
гласова свих
чланова Већа.

Одлука о
удаљењу са
функције мора
се одмах
укинути ако
престану
разлози за
удаљење. 
Одлука о
удаљењу са
функције примењује
се од дана
доношења. 
 
Постављење
вршиоца
дужности
Републичког
јавног
тужиоца 
 
Члан 41.
Одлуку о
постављењу
вршиоца дужности
Републичког
јавног
тужиоца Веће
доноси
већином
гласова свих
чланова Већа.

Веће за
вршиоца
дужности
Републичког
јавног тужиоца
може
поставити
лице из реда
носилаца
јавнотужилачке
функције
који испуњава
услове који
се траже за
избор
Републичког
јавног
тужиоца. 

 

V.
ПРЕЛАЗНЕ И
ЗАВРШНЕ
ОДРЕДБЕ

 

Члан 42. 
Службена
легитимација
 
Чланови Већа имају
службену
легитимацију
чији облик и садржај
утврђује
Веће својом
одлуком на предлог
председника
Већа. 
 
 
Члан 43. 
Печат
и меморандум
 
Веће има
печат и
меморандум. 
Печат је у
облику круга
пречника 38 мм
у чијој је
средини грб
Републике
Србије око
кога је у
концентричним
круговима на
Српском
језику
ћириличним
писмом
исписан
текст:
„Република
Србија –
Државно веће
тужилаца –
Београд”. 
Текст
меморандума
идентичан је
тексту
печата. 
 
Члан 44. 
Усвајање
Пословника и
доношење
измена и
допуна
 
Одлуку о
усвајању
Пословника доноси
Веће на
седници. 
Писмени
предлог за
измене и допуне
Пословника
може поднети
сваки члан Већа.

Предлог се
подноси
Председнику
Већа који је
дужан да
поднети предлог
достави свим
члановима
Већа најмање десет
дана пре
одржавања
седнице. 
 
Члан 45. 
Ступање
на снагу
 
       Овај
пословник
ступа на
снагу осмог дана
од дана
објављивања
у „Службеном
гласнику
Републике
Србије”. 
 
      
Број 021-02-8/2009-01
      
У Београду, 15.
јула 2009. године
      
Председник
      
Државног
већа
тужилаца,
Слободан
Радовановић,
с.р.