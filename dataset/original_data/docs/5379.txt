Редакцијски пречишћен текст
 
 
На основу члана 25. став 3. Закона о туризму („Службени гласник РС”, бр. 36/09, 88/10 и 99/11 – др. закон), 
	
Министар економије и регионалног развоја доноси 
 
ПРАВИЛНИК 
о категоризацији туристичких места
				
	
"Службени 
	гласник РС", бр. 24 од 30. марта 2012, 
	31 од 12. априла 2012 - исправка, 102 од 11. децембра 2015.
 
I. ОСНОВНЕ ОДРЕДБЕ
Члан 1.
Овим правилником прописују се ближи услови за одређивање категорије туристичког места, начин одређивања и промене категорије, као и врсте података о туристичким местима који се евидентирају у Регистру туризма.
Члан 2.
Разврставање туристичких места у категорије врши се на основу квантитативних и квалитативних критеријума. 
	
Квантитативни критеријуми процењују се на основу расположивих података обима туристичког промета у последње три године које претходе години у којој се врши одређивање категорије туристичког места. 
	
Квалитативни критеријуми процењују се на основу степена изграђености комуналне, саобраћајне и туристичке инфраструктуре као и туристичке супраструктуре подручја које се разврстава у категорију туристичког места (у даљем тексту: подручје). 
	
II. КВАНТИТАТИВНИ КРИТЕРИЈУМИ
Обим туристичког промета
Члан 3.
Процена обима туристичког промета подручја, одређује се на основу:
1) регистрованог броја доласка туриста;
2) регистрованог броја ноћења туриста у угоститељским објектима за смештај;
3) укупног броја ноћења туриста у угоститељским објектима за смештај у току године у односу на број становника подручја.
Процена обима туристичког промета из става 1. овог члана врши се на основу званичних података Републичког завода за статистику, сабирањем расположивих података о туристичком промету и дељењем са бројем година које су обухваћене статистичким извештајем.
Број становника подручја из става 1. тачка 3. овог члана утврђује се према последњем попису становништва.
Процена обима туристичког промета врши се према вредностима наведеним у Табели број 1 – Обим туристичког промета, која је одштампана уз овај правилник и чини његов саставни део.
Члан 4.
На основу квантитативних критеријума подручје се разврстава на следећи начин:
– у групу I ако вредност туристичког промета износи од 12 до 15 бодова;
– у групу II ако вредност туристичког промета износи од 9 до 11 бодова;
– у групу III ако вредност туристичког промета износи од 5 до 8 бодова; 
	
– у групу IV ако вредност туристичког промета износи од 1 до 4 бода.
III. КВАЛИТАТИВНИ КРИТЕРИЈУМИ
Комунална инфраструктура
Члан 5.
Процена степена изграђености комуналне инфраструктуре врши се на основу следећих критеријума: водоводна мрежа (јавна водоводна мрежа спроведена на подручју целог места или обезбеђено снабдевање хигијенски исправном водом у довољној количини); канализациона мрежа (јавна канализациона мрежа са уређајем за пречишћавањем отпадних вода или организовано редовно пражњење септичких јама); електрична мрежа (електрична мрежа на подручју целог места, јавна расвета); телекомуникације (успостављена фиксна телефонија, покривеност сигналима мрежа мобилне телефоније на целокупном подручју, покривеност прикључцима за интернет); услуге уклањања отпада (уклањање чврстих отпадних материја, организован одвоз смећа). 
	
Приликом процене степена изграђености комуналне инфраструктуре узима се у обзир и пружање услуга здравствене заштите и уређеност и опремљеност јавних површина на подручју. 
	
Процена пружања услуга здравствене заштите на подручју врши се на основу доступности медицинској помоћи (дом здравља/амбуланта, близина болнице или лечилишта до 15 km).
Уређеност и опремљеност јавних површина на подручју процењује се на основу следећих критеријума: постављене корпе за отпатке на јавним површинама, уређени средишњи тргови, одржавање зелених површина, одржавање зелених површина око локалних саобраћајница од уласка у место и у самом месту. 
	
Саобраћајна инфраструктура
Члан 6.
Процена степена изграђености саобраћајне инфраструктуре врши се на основу следећих критеријума: удаљеност аеродрома од подручја које се разврстава у категорију туристичког места; удаљеност спортског аеродрома од подручја које се разврстава у категорију туристичког места; удаљеност железничке станице од подручја које се разврстава у категорију туристичког места; аутобуска станица (повезаност места аутобуским линијама са другим дестинацијама); лука (за међународни саобраћај); паркинг са организованом наплатом или гаража (oбезбеђено паркирање возила на паркингу са организованом наплатом или у гаражи); услуге такси превоза (oрганизоване услуге такси превоза); саобраћајна сигнализација и опрема саобраћајница (јасно обележени пешачки прелази, наткривена 
	стајалишта* на аутобуским станицама, одмориште уз саобраћајнице опремљено клупама); туристичка сигнализација на путевима (информативне* табле, панои са плановима града/општине/насеља и другим туристичким информацијама, табле добродошлице). 
	
*Службени гласник РС, број 102/2015
 
Туристичка инфраструктура
Члан 7.
Процена степена изграђености туристичке инфраструктуре врши се на основу изграђености подручја у погледу следећих врста објеката: туристички информативни центар (организовано информисање туриста, центар за прихват туриста и посетилаца); отворени и затворени објекти спортске рекреације (тениски терен, голф, мини голф, фудбалски терен, одбојкашки терен, кошаркашки терен, базен за купање, мале вештачке акумулације са купалиштем, дечје игралиште, терен за јахање, бициклистичка стаза, трим стаза, стаза здравља, стаза за моторне санке, панорамски пут); тематски и забавни парк (један или више тематских или забавних паркова); објекти наутичког туризма; остала инфраструктура и објекти (видиковац, објекат за посматрање природних реткости, објекат за предах и краће задржавање туриста, музеј, летња позорница, пешачке стазе, објекти авантуристичке активности – банџи, параглајдинг итд.). 
	
Члан 8.
Приликом процене степена изграђености туристичке инфраструктуре узима се у обзир и природна и културна баштина, као и туристички производи подручја.
Процена природне и културне баштине подручја врши се на основу следећих критеријума: природна баштина (простирање националног парка на подручју које се разврстава у категорију туристичког места, простирање парка природе на подручју које се разврстава у категорију туристичког места, посебан резерват удаљен до 70 km од подручја које се разврстава у категорију туристичког места); непокретна културна добра у функцији туризма (споменици културе, просторне културне-историјске целине, археолошка налазишта – близина до 30 km, знаменита места, локалитети и споменици под заштитом УНЕСКА).
Процена понуде туристичких производа подручја врши се у односу на следеће туристичке производе: градски одмор („City break”); кружна путовања („Touring”); пословни туризам 
	* (капацитет до 100, 200 и 500 места); здравствени туризам („Spa/wellness”) (утврђено подручје бање, пружање услуга здравственог туризма); планине (уређене ски стаза/спасилачке екипе, сертификат ФИС-а, могућност вештачког оснежавања); језера и реке (тушеви/тоалети, кабине за пресвлачење, спасилачка служба, скакаоница, тобоган, одбојка на песку, сунцобрани, лежаљке, педалине и др, прилаз за инвалиде, корпе за отпатке; наутика (могућност коришћења индивидуалних пловила, крстарење – организоване бродске туре-крузинг); догађаји („Events”) (манифестација/догађај са преко 100.000 посетилаца, манифестација/догађај са преко 50.000 посетилаца, манифестација/догађај са преко 10.000 посетилаца, манифестација/догађај са преко 5.000 посетилаца, манифестација/догађај са преко 2.000 посетилаца); рурални туризам и специјални интереси (винске туре, пешачење, бициклизам, лов, риболов, 
	коњички* спортови, еко лов, рафтинг, сплаварење). 
	
*Службени гласник РС, број 102/2015
 
Туристичка супраструктура
Члан 9.
Процена степена изграђености туристичке супраструктуре врши се на основу изграђености подручја у погледу следећих врста категорисаних угоститељских објеката: хотел; мотел; пансион; 
	* туристичко насеље; кампинг*; кућа; апартман; соба; сеоско туристичко домаћинство; ловачка вила; марина и у погледу следећих врста угоститељских објеката који се не категоришу: хостел; коначиште/преноћиште; ресторан/кафана, бар, кафе и друго; кетеринг објекат; кампиралиште/камп стоп; ловачка колиба/ловачка кућа/ловачки 
	дом*; наутичко туристички центар; туристичко пристаниште; привезиште/наутичко сидриште.
*Службени гласник РС, број 102/2015
 

Члан 10.*

Процена квалитативних критеријума у погледу комуналне, саобраћајне и 
	туристичке инфраструктуре, врши се према вредностима наведеним у Табели број 
	2 – Квалитативни критеријуми за разврставање у категорију туристичког места 
	у погледу комуналне, саобраћајне и туристичке инфраструктуре, која је 
	одштампана уз овај правилник и чини његов саставни део.*

Процена квалитативних критеријума у погледу туристичке 
	супраструктуре врши се према вредностима наведеним у Табели број 3 – 
	Квалитативни критеријуми за разврставање у категорију туристичког места у 
	погледу туристичке супраструктуре, која је одштампана уз овај правилник и 
	чини његов саставни део.*
*Службени гласник РС, број 102/2015

	 
Члан 11.
На основу квалитативних критеријума из чл. 5–9. овог правилника подручје се разврстава на следећи начин: 
	
– у групу I ако испуњава обавезне елементе за ову категорију означене знаком „М” и има најмање 70 бодова по основу изборних елемената, 
	
– у групу II ако испуњава обавезне елементе за ову категорију означене знаком „М” и има најмање 58 бодова по основу изборних елемената, 
	
– у групу III ако испуњава обавезне елементе за ову категорију означене знаком „М” и има најмање 48 бодова по основу изборних елемената, 
	
– у групу IV ако испуњава обавезне елементе за ову категорију означене знаком „М” и има најмање 38 бодова по основу изборних елемената. 
	
IV. НАЧИН ОДРЕЂИВАЊА И ПРОМЕНЕ КАТЕГОРИЈЕ ТУРИСТИЧКОГ МЕСТА
Члан 12.
Категорија туристичког места означава се у складу са законом којим се уређује туризам, на следећи начин:
1) категорија означена римским бројем I;
2) категорија означена римским бројем II;
3) категорија означена римским бројем III;
4) категорија означена римским бројем IV.
Члан 13.
Подручја се разврставају у категорије туристичког места према квалитативним и квантитативним критеријумима 
	на следећи 
	начин*:
 




Група према квантитавним критеријумима


Група према квалитативним критеријумима


Категорија туристичког места




I


I


I




I


II


I




I


III


II




I


IV


III




II


I


I




II


II


II




II


III


II




II


IV


III




III


I


II




III


II


II




III


III


III




III


IV


III




IV


I


III




IV


II


III




IV


III


III




IV


IV


IV




*Службени гласник РС, број 31/2012
Члан 14.
Захтев за одређивање категорије туристичког места подноси јединица локалне самоуправе и то за подручје насељеног места, дела територије или целокупне територије на којој се простире јединица локалне самоуправе, у складу са законом којим се уређује туризам. 
	
Захтев за одређивање категорије туристичког места могу заједнички поднети и две или више јединице локалне самоуправе.
Захтев садржи: назив и адресу подносиоца захтева, опис граница туристичког места, податке о квантитативним и квалитативним критеријумима на основу којих се врши разврставање у категорију туристичког места, у складу са овим правилником, доказе о испуњености квантитативних и квалитативних критеријума и остале податке о туристичком месту који се евидентирају у Регистру туризма.


Докази из става 3. овог члана не могу бити старији од годину дана.*
*Службени гласник РС, број 102/2015
 
Члан 15.
Комисија за категоризацију туристичких места, која се образује у складу са законом којим се уређује туризам, припрема предлог за разврставање туристичког места у одговарајућу категорију у форми записника.
Записник садржи: 
1) основне податке о подносиоцу захтева и туристичком месту; 
2) податке о испуњености услова за одговарајућу категорију туристичког места; 
	


3) предлог Комисије за категоризацију туристичког места.*


Комисија за категоризацију туристичког места може извршити проверу 
	квалитативних критеријума на лицу места.*
Решење о одређивању категорије туристичког места доставља се Регистру туризма ради евидентирања.
*Службени гласник РС, број 102/2015
 
Промена категорије туристичког места
Члан 16.
Ако у току периода за који је издато решење о одређивању категорије туристичког места, туристичко место испуни услове за вишу категорију од категорије која му је одређена, на захтев јединице локалне самоуправе може се променити категорија туристичког места. 
	
Промена категорије туристичког места врши се по истом поступку и на исти начин који се примењују за њено одређивање. 
	
V. ВРСТЕ ПОДАТАКА О ТУРИСТИЧКИМ МЕСТИМА, КОЈИ СЕ ЕВИДЕНТИРАЈУ У РЕГИСТРУ ТУРИЗМА
Члан 17.
У оквиру Регистра туризма евидентирају се следећи подаци о туристичком месту:
1. категорија туристичког места;
2. општи подаци о туристичком месту (опис граница и површина туристичког места у км2, број становника туристичког места, број запослених туристичког места, број запослених у туризму туристичког места);
3. подаци о туристичком промету у туристичком месту (број долазака туриста, број ноћења туриста у угоститељским објектима за смештај);
4. подаци о туристичкој супраструктури туристичког места: угоститељски објекти за смештај (број и врста), смештајне јединице у угоститељским објектима за смештај – собе и апартмани (број и врста) и то по врстама објеката и укупно, број лежаја (кревета) у угоститељским објектима за смештај (по врсти објеката, врсти смештајних јединица и укупно), број седећих места у угоститељским објектима за исхрану и пиће (по врсти објеката и укупно); 
	
5. расположиви подаци о туристичким ресурсима наведени у захтеву за одређивање категорије туристичког места, и то: подаци о комуналној, саобраћајној и туристичкој инфраструктури и остали расположиви подаци о туристичкој супраструктури туристичког места.
VI. ПРЕЛАЗНЕ И ЗАВРШНЕ ОДРЕДБЕ
Члан 18.
Даном ступања на снагу овог правилника престаје да важи Правилник о категоризацији туристичких места („Службени гласник РС”, бр. 8/10, 31/10 и 37/10 – исправка).
Члан 19.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 300-011-00-181/2011-18
У Београду, 14. марта 2012. године
Министар, 
Небојша Ћирић, с.р.
 
 
ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" 
	ПРАВИЛНИКА
 
Правилник о изменама и допунама Правилника о 
	категоризацији туристичких места: "Службени гласник РС", број 102/2015-21
 

Члан 9.

Поступци који су започети до дана ступању на снагу овог правилника 
	окончаће се по одредбама Правилника о категоризацији туристичких места 
	(„Службени гласник РС”, бр. 24/12 и 31/12 – исправка).

Члан 10.

Овај правилник ступа на снагу осмог дана од дана објављивања у 
	,,Службеном гласнику Републике Србије”.
 
 
Прилози
НАПОМЕНА ИЗДАВАЧА: Правилником о изменама и 
	допунама Правилника о категоризацији туристичких места ("Службени гласник 
	РС", број 102/2015) Табела број 2 и Табела број 3 замењене су новим табелама 
	(види чл. 7. и 8. Правилника - 102/2015-21).
 
Табела број 1 -
	Обим туристичког промета 
Табела број 2 -
	
Квалитативни критеријум за 
	разврставање у категорију туристичког места у погледу комуналне, саобраћајне 
	и туристичке инфраструктуре
Табела број 3 -
	Квалитативни критеријуми за 
	разврставање у категорију туристичког места у погледу туристичке 
	супраструктуре