На основу члана 18. став 2. Закона о званичној статистици („Службени гласник РС”, број 104/09) и члана 8. став 1. Закона о Народној скупштини („Службени гласник РС”, број 9/10), 
Народна скупштина Републике Србије, на седници Десетог ванредног заседања у 2015. години, одржаној 24. јуна 2015. године, донела је
ОДЛУКУ
о Програму званичне статистике у периоду од 2016. до 2020. године 
"Службени гласник РС", број 55 од 25. јуна 
				2015.
1. Усваја се Програм званичне статистике у периоду од 2016. до 2020. године, који је одштампан уз ову одлуку и чини њен саставни део. 
2. Ова одлука ступа на снагу осмог дана од дана објављивања у „Службеном гласнику Републике Србије”.
РС број 23
У Београду, 24. јуна 2015. године
Народна скупштина Републике Србије
Председник,
Маја Гојковић, с.р.
ПРОГРАМЗВАНИЧНЕ СТАТИСТИКЕ У ПЕРИОДУ ОД 2016. ДО 2020. ГОДИНЕ
I. УВОДНИ ДЕО
Правни оквир за производњу и дисеминацију података и информација званичне статистике, као и за организацију система званичне статистике у Републици Србији, успостављен је Законом о званичној статистици („Службени гласник РС”, број 104/09 – у даљем тексту: Закон).
На основу Закона израђује се, за петогодишњи период, програм са планираним активностима званичне статистике.
Програм званичне статистике у периоду од 2016. до 2020. године (у даљем тексту: Програм) припремио је Републички завод за статистику, у сарадњи са другим одговорним произвођачима званичне статистике.
Програмом се дефинишу активности којима ће се постићи основни циљ да се, у наведеном периоду, изврши хармонизација статистичких истраживања и индикатора са међународним стандардима, пре свега са стандардима Европског статистичког система и Европске уније. Тако су, код дефинисања статистичких активности, уважавани захтеви наведени у документима: Европски статистички програм 2013–17 (The Regulation EU No 99/2013 of the European Parliament and of the Council of 15 January 2013 on the European statistical programme 2013–2017), Европски статистички годишњи програм рада 2014 (The European Statistics Annual Work Programme 2014) и Евростатов Компендијум статистичких захтева 2014 (The Statistical Requirements Compendium 2014). Поред тога, Програм треба да, производњом квалитетних, поузданих, правовремених и лако доступних података, што више задовољи и захтеве широког круга корисника. 
Саставни део Програма, у складу са одредбама Закона, јесте Стратегија развоја званичне статистике у Републици Србији за период од пет година. Стратегија треба да обезбеди бржи развој званичне статистике у правцу хармонизације методологија, стандарда и добре статистичке праксе, као и основу за добијање најзначајнијих статистичких показатеља и повећање њихове упоредивости са статистичким подацима европских и других земаља.
Поред тога, овај програм садржи Преглед очекиваних резултата званичне статистике по областима са подацима о њиховој периодичности и планираним активностима. Посебно су наведене планиране активности на увођењу нових показатеља којима се обезбеђује усаглашавање и примена међународних стандарда у областима где то до сада није урађено. Такође, посебно је дат преглед најзначајнијих инфраструктурних и развојних активности које не могу да се сврстају у одређене области и списак одговорних произвођача званичне статистике са областима статистике за које су надлежни, као и осврт на очекиване проблеме и услове за реализацију програма.
II. СТРАТЕГИЈА РАЗВОЈА ЗВАНИЧНЕ СТАТИСТИКЕ У РЕПУБЛИЦИ СРБИЈИ У ПЕРИОДУ ОД 2016. ДО 2020. ГОДИНЕ
1. Званична статистика у Републици Србији 
Усаглашавање званичне статистике са међународним статистичким стандардима, класификацијама и методологијама, као и прихватање добре статистичке праксе других земаља, саставни је део интензивних активности Републике Србије у оквиру процеса приступања Европској унији, односно процеса стабилизације и придруживања и процеса приступних преговора. У том смислу, обезбеђивање квалитетних и међународно упоредивих показатеља и остваривање хармонизације са статистичким стандардима, пре свега Европског статистичког система, до краја периода на који се односи петогодишњи статистички програм, представљају основна стратешка опредељења система званичне статистике Републике Србије.
Систем званичне статистике, као део информационог система сваког демократског друштва, дефинише се као систем квантитативних показатеља добијених на основу јединствених методологија, дефиниција, класификација и организације статистичких истраживања и активности на бази јединствених програма и планова. Најважнији задатак званичне статистике јесте да пружи реалну слику друштвених и економских кретања у земљи и да обезбеди поуздану основу за анализу и доношење одлука на разним нивоима друштва, од државне управе и других институција, преко пословних субјеката, све до заинтересованих грађана. Основне вредности званичне статистике, поред осталог, произлазе и из документа донетих од стране Економско-социјалног савета УН – Основни принципи званичне статистике и Европске комисије – Кодекс праксе европске статистике. 
Препознавши потребе и значај званичне статистике, Република Србија, уз подршку Европске уније, улaже значајне напоре у правцу прилагођавања нашег статистичког система међународним стандардима. Развој званичне статистике повезан је и са процесом приступања ЕУ, односно са критеријумом способности преузимања обавеза из чланства у ЕУ (део који се односи на статистику), као и са праћењем показатеља испуњавања економских критеријума за чланство и предстојећим преговорима у оквиру тог процеса. Поред тога, обавезе званичне статистике произилазе и из односа са другим међународним институцијама, као што су Уједињене нације и њене организације, Међународни монетарни фонд, Светска банка, OECD и др.
Програм, полазећи од препорука Уједињених нација и Европске уније, утврђује правни, институционални и програмски оквир за прикупљање, производњу и дисеминацију података и информација и организацију система званичне статистике. Систем званичне статистике Републике Србије чине Републички завод за статистику, као главни координатор система, и Народна банка Србије, као и остали одговорни произвођачи званичне статистике наведени у овом програму, као што су: Министарство финансија, Министарство пољопривреде и заштите животне средине, Министарство просвете, науке и технолошког развоја, Министарство рударства и енергетике, Министарство правде, Министарство унутрашњих послова, Министарство здравља, Републички фонд за пензијско и инвалидско осигурање, Републички фонд за здравствено осигурање, Институт за јавно здравље Србије, Национална служба за запошљавање, Народна библиотека Србије и др. Републички завод за статистику је, у складу са Законом, главни произвођач и дисеминатор података, одговорни стручни носилац, организатор и координатор система званичне статистике и представља званичну статистику Републике Србије у међународном статистичком систему. Посебно место у систему званичне статистике има Савет за статистику Републике Србије, чија је улога дефинисана Законом и који учествује у изради и усвајању предлога програма и других стратешких докумената, као и у праћењу њихове реализације. 
2. Основне активности званичне статистике
Основнe активности званичне статистике односе се на:
– прикупљање, обраду и дисеминацију статистичких података и информација који су квалитетни и доступни, под истим условима, корисницима;
– очување и јачање позиције и стручне независности званичне статистике;
– јачање поверења у званичну статистику, како домаће тако и међународне јавности, и
– активну међународну сарадњу и учешће у раду релевантних домаћих и међународних институција. 
3. Мисија званичне статистике
Основна мисија званичне статистике је обезбеђивање релевантних, непристрасних, поузданих, правовремених и међународно упоредивих статистичких показатеља. Координација одговорних произвођача званичне статистике и активно учешће у међународној статистичкој сарадњи омогућавају да објављени резултати званичне статистике задовоље потребе доносилаца одлука, истраживача и других корисника и да исти буду основ за праћење и усмеравање политика у области економије и друштва, као и политика повезених са процесом придруживања Републике Србије Европској унији. Прикупљање, обрада и дисеминација статистичких података врши се уз неопходно коришћење методолошких и организационих знања, статистичких стандарда, модерне технологије, заштиту статистичке поверљивости, оптимално коришћење ресурса, оптерећење давалаца података на разумном нивоу и доступност података корисницима под истим условима. 
4. Визија и вредности званичне статистике
Систем званичне статистике Републике Србије, јачањем стручних и инфраструктурних капацитета и усвајањем и применом најбоље статистичке праксе, треба да постигне висок степен усклађености са међународним статистичким стандардима, као и висок ниво квалитета објављених статистичких података и стеченог поверења даваоца и корисника података.
Остваривање дате мисије и визије званичне статистике заснива се на:
– производњи и објављивању квалитетних статистичких података, уз примену најбољих међународних искустава у погледу метода прикупљања, обраде и дисеминације података, те начела ефикасности, усмерености према корисницима и сталног унапређења људских потенцијала;
– међусобном поверењу свих учесника у статистичком систему, односно корисника података, давалаца података и произвођача званичне статистике, и
– сталној сарадњи произвођача званичне статистике у земљи и иностранству. 
5. Основни стратешки циљеви
Основни стратешки циљеви дефинишу приоритетне правце деловања и резултате које тим деловањем званична статистика треба да постигне:
5.1. Развој система званичне статистике и усаглашавање статистичких стандарда и праксе са међународним стандардима и праксом, пре свега Европске уније
Статистички стандарди подразумевају стандардне методологије, појмове, класификације и номенклатуре, као и процедуре за обрачун статистичких показатеља.
Основни стратешки циљ је усаглашавање са захтевима статистичког система, пре свега ЕУ, у погледу количине статистичких показатеља, рокова објављивања и примењених методологија, са роком реализације до краја овог периода. У том смислу, коришћење стандардних дефиниција и класификација, као и поступака за добијање сложених статистичких показатеља, представља основ за упоредивост података званичне статистике, пре свега, са подацима Европског статистичког система, односно њихову релевантност и валидност са аспекта правних прописа и методолошких правила и препорука ЕУ. На овај начин биће испуњени и захтеви који се пред званичну статистику постављају у процесу придруживања ЕУ.
Поред развоја методологија и усвајања нових стандарда, неопходно је остварити даљи развој статистичких регистара, као оквира за избор статистичких јединица, ширу примену метода узорка и већи ослонац на административне изворе података. То ће омогућити, поред рационализације постојеће структуре и начина спровођења статистичких истраживања као најчешће коришћеног метода за добијање статистичких података, и смањење оптерећености давалаца података и укупних трошкова добијања појединих статистичких показатеља. У овом процесу неопходно је коришћење позитивне праксе званичне статистике других земаља. Остала унапређења односе се на модернизацију примењених информатичко-технолошких решења у прикупљању, обради и дисеминацији података.
Развој аналитичког рада одвијаће се у правцу стандардизације поступака, уједначавања нивоа обраде података, праћења и мерења квалитета резултата, извештавања и др. Основне развојне области анализе резултата званичне статистике односе се на анализу, моделирање и десезонирање временских серија, анализу макроекономских података и анализу међусобне усклађености статистичких података и информација из различитих извора. Следећи праксу других земаља званична статистика ће посветити посебну пажњу терминолошком усаглашавању и методолошком уједначавању дефиниција и појмова. 
5.2. Унапређење производње статистичких података уз обезбеђивање високог степена међународне упоредивости резултата
Статистички подаци и информације, као финални резултат активности и циљни производ званичне статистике, основа су за упоређивање са другим земљама. Тежиште пажње званичне статистике због тога ће се померати са статистичких истраживања, као средства за добијање података, према статистичким показатељима, као резултатима за које су непосредно заинтересовани корисници података.
Код дефинисања статистичких показатеља, као полазна основа, коришћени су следећи документи: Годишњи извештај о степену усаглашености наше статистике са европским стандардима, Европски статистички програм 2013–2017, Европски статистички годишњи програм рада 2014, Евростатов Компендијум статистичких захтева 2014 и Национални програм за усвајање правних тековина Европске уније, као и генерално оцењивање статистичког система Србије које Евростат спроводи повремено и годишњи извештаји Европске комисије о напретку Србије. 
Код постојећих статистичких показатеља примениће се нова хармонизована методолошка решења, а код нових преузеће се стандардна европска решења, уз обезбеђивање механизма за њихово формирање спровођењем постојећих и нових истраживања и коришћењем административних извора података.
Промене у реалном окружењу захтевају стално проширивање и усклађивање листе постојећих статистичких података и информација, као и исказивање истих по полу. Такође, ради обезбеђивања што бољег квалитета статистичких производа, односно показатеља, неопходно је и стално унапређење процеса и метода прикупљања података, како оних добијених из административних извора, тако и оних прикупљених на терену. 
5.3. Унапређење сарадње и координације унутар система званичне статистике Републике Србије
Републички завод за статистику, у систему званичне статистике, представља одговорног стручног носиоца, организатора и координатора система. Остали одговорни произвођачи званичне статистике дефинисани су законом и петогодишњим статистичким програмом. 
Улога Републичког завода за статистику односи се, између осталог, и на обједињавање добијених података и информација из свих области статистике ради стварања целовите слике економског и друштвеног живота путем обезбеђивања и објашњaвања низа показатеља, уз одговарајућу анализу базирану на стандардним статистичким методама и поступцима.
Званична статистика, у том смислу, треба да представља уређен систем у коме се, на основу Закона, дугорочне стратегије развоја, вишегодишњих програма и годишњих планова званичне статистике, као и других прописа по појединим областима, дефинишу улога и конкретне обавезе одговорних произвођача званичне статистике. Непрекидно унапређење њихове међусобне сарадње од посебног је значаја за кохерентност и целовитост система и примену стандардних класификација и дефиниција у формирању статистичких показатеља.
Такође, у циљу боље координације и јачања сарадње са одговорним произвођачима званичне статистике неопходно је доношење меморандума о сарадњи са свим учесницима у систему званичне статистике. 
5.4. Јачање поверења у званичну статистику кроз сарадњу са даваоцима и корисницима података
Вредновање статистичке производње захтева од одговорних произвођача званичне статистике да стално раде на стицању поверења и развијању добрих односа са главним корисницима и даваоцима података, као и са представницима медија. Едукација давалаца и корисника података од стране произвођача званичне статистике треба да допринесе повећању значаја статистичких података, као и њиховог адекватног коришћења.
Неопходно је наставити активности на развоју и примени система управљања квалитетом и на увођењу стандардног извештаја о квалитету статистичких података. Испуњавање међународних стандарда подразумева да се уз податке обезбеде и информације о самим подацима (метаподаци), укључујући податке о примењеним дефиницијама, класификацијама, обухвату и методу обрачуна, као и напомене о њиховом квалитету и евентуалним ограничењима њихове употребе.
Званична статистика ће стриктно спроводити заштиту индивидуалних података и водити дијалог са даваоцима података у циљу смањења њиховог оптерећења у погледу давања података (дефинисање заједничких варијабли у истраживањима, сагледавање питања избора узорка и др.), као и јачања њиховог поверења, што је услов унапређења квалитета резултата званичне статистике.
Такође, резултати званичне статистике доступни су истовремено свим корисницима под једнаким условима. Календар објављивања резултата, као и дисеминационе базе података које садрже резултате званичне статистике, јавно су доступни. Редовно спровођење истраживања о корисницима и услугама које им званична статистика пружа унапредиће међусобне односе и поверење, као и дисеминацију података.
5.5. Обезбеђивање одговарајућих кадровских ресурса у систему званичне статистике 
Реализација планираних активности, посебно обезбеђивање нових показатеља, захтева кадрове са одговарајућим знањима и вештинама из области статистике. Потребно је наставити са интензивном обуком и усавршавањем кадрова из области статистике и информатике, а пре свега ради примене нових методолошких решења, међународних статистичких стандарда и повећања аналитичких капацитета и усавршавања кадрова за креирање и анализу утицаја разних политика. Планирана обука може се организовати и спровести интерно, у сарадњи одговорних произвођача званичне статистике и ресорних министарстава ради иницирања стварања мреже контакт тачака за питања статистике, као и у оквиру међународне сарадње, посебно у области европских интеграција. Треба интензивирати коришћење помоћи у знању путем семинара, обуке, летњих школа, као и помоћи у реализацији појединих процедура (дизајн узорка специфичних истраживања и др.).
6. Стратешки циљеви и приоритетне активности развоја по областима статистике
Поред реализације наведених основних стратешких циљева, неопходно је реализовати посебне циљеве и приоритете активности на нивоу појединих области статистике.
6.1. Макроекономске статистике 
Основни стратешки циљ у области макроекономских статистика је даља хармонизација Система националних рачуна са међународним стандардима, односно правовремена и квалитетна примена нових стандарда SNA 2008 (Систем националних рачуна 2008) и ESA 2010 (Европски систем рачуна 2010). Обезбеђивање података за праћење макроекономских трендова захтеваће стално допуњавање садржаја релевантних статистика и њихово међусобно усклађивање, нарочито у областима националних рачуна и индикатора животне средине и одрживог развоја. Такође, неопходно је побољшати сарадњу са другим произвођачима званичне статистике, као и прилагођавање и веће коришћење административних извора података. 
У овој области треба да се реализују следећи развојни циљеви: 
– проширење обухвата, јачање квалитета и правовремено публиковање макроекономских показатеља за потребе вођења и праћења резултата економске политике;
– обезбеђивање конзистентности података путем координације послова произвођача званичне статистике који прикупљају, објављују или користе макроекономске статистике;
– прилагођавање административних извора података потребама примене нове методологије у области макроекономских статистика;
– примена нових међународних стандарда (SNA 2008 и ESA 2010) и других релевантних методологија, и
– стално унапређење квалитета података и усклађивање статистике цена са стандардима ЕУ.
Приоритетне развојне активности реализоваће се у следећим областима:
– Основни агрегати националних рачуна 
– Монетарна и финансијска статистика
– Статистика државних финансија
– Статистика платног биланса
– Статистика из области платног система
– Индекси цена становања
– Статистика одрживог развоја
– Рачуни животне средине.
6.2. Пословне статистике
Основни стратешки циљ у области пословних статистика је обезбеђивање статистичких показатеља релевантних за доношење мера економске политике и праћење економског развоја и упоређивање домаће са европским и другим страним економијама, као и за доношење мера и планова посебних политика у одговарајућим областима. 
У овој области треба да се реализују следећи развојни циљеви:
– модернизација начина прикупљања података за годишња и краткорочна истраживања пословних статистика;
– веће коришћење расположивих административних извора података, и
– унапређење показатеља структурних и краткорочних пословних статистика и других области пословних статистика.
Приоритетне развојне активности у овој области су:
– Структурне пословне статистике
– Краткорочне пословне статистике (месечне и кварталне статистике индустрије, грађевинарства, промета, услуга, запослености, зарада, цена произвођача индустријских производа, индекси цена у грађевинарству и индекси цена услуга)
– Статистика међународне трговине робом (статистика спољне трговине)
– Статистика туризма
– Продком статистика 
– Статистика страних подружница (FATS) 
– Статистика директних страних инвестиција
– Статистика међународне трговине услугама 
– Статистички пословни регистар
– Статистика науке и технологије, иновација и информационо комуникационих технологија (увођење новог истраживања о укупним буџетским издвајањима за научноистраживачку делатност, обезбеђивање сета индикатора из области истраживања и развоја и увођење истраживања о људским ресурсима у високо-технолошким областима).
6.3. Демографија и друштвене статистике
Основни стратешки циљ у области друштвених статистика је унапређење садржаја података о становништву, тржишту рада, образовању, култури, здравству, инвалидитету, правосудној и родној статистици, безбедности и заштити потрошача, личној потрошњи, неједнакостима у расподели дохотка, сиромаштву, социјалној кохезији и заштити који су неопходни за праћење стандарда и услова живота, квалитета живота, као и социјалне и здравствене заштите. Такође, неопходно је обезбедити веће исказивање података по полу.
У овој области треба да се реализују следећи развојни циљеви: 
– модернизација прикупљања података анкетних истраживања која се односе на домаћинства (Анкета о радној снази, Анкета о потрошњи домаћинстава, Истраживање о коришћењу времена, Анкета о приходима и условима живота и др.);
– смањење оптерећења извештајних јединица;
– унапређење садржаја података из области статистике тржишта рада (трошкови рада и структура зарада);
– унапређење и проширење садржаја података из области родне статистике;
– унапређење садржаја података о лицима која живе у колективним становима, с посебним акцентом на особе са инвалидитетом; 
– унапређивање садржаја података из области образовања, обезбеђивање већег броја индикатора и достављање индикатора о образовању према упитнику UOE (заједнички упитник ОЕЦД, УНЕСКО и Евростат);
– унапређење републичке и општинске ДевИнфо базе;
– наставак рада на имплементацији ESSPROS (Европски систем интегрисане статистике социјалне заштите), и
– почетак припрема Пописа становништва, домаћинстава и станова 2021. године.
Приоритетне развојне активности у овој области су:
– Статистика азиланата, боравишних дозвола и илегалних миграција
– Статистика спољних миграција
– Статистика запослености и незапослености 
– Статистика зарада и трошкова рада
– Анкета о потрошњи домаћинстава и Анкета о коришћењу времена
– Статистика дохотка, социјалне инклузије и услова живота
– Статистика квалитета живота
– Статистика образовања.
6.4. Статистикa пољопривреде и животне средине, геопросторних и осталих секторских статистика
Основни стратешки циљ у овој области је усклађивање са стандардима ЕУ ради обезбеђивања квалитетних и правовремених података о структурним карактеристикама пољопривредне производње и заштите животне средине. 
У овој области треба да се реализују и следећи развојни циљеви:
– усклађивање статистике пољопривреде са стандардима Европског статистичког система у овој области како би се развили, ускладили и допунили подаци о структурним истраживањима, биљној производњи, сточарству, рибарству, шумарству, агромонетарним статистикама и заштити животне средине;
– координација са другим произвођачима званичне статистике ради интеграције пољопривредних статистика, и
– успостављање ефикаснијег начина прикупљања, обраде и публиковања података уз примену савремених ИКТ решења.
Приоритетне развојне активности у овој области су: 
– Статистика биљне производње
– Статистика сточарства
– Истраживања о структури пољопривредних газдинстава
– Статистички регистар пољопривредних газдинстава
– Пољопривредни рачуни и цене
– Статистика безбедности хране
– Статистика шумарства
– Статистика заштите животне средине
– Статистика отпада и опасних супстанци
– Статистика вода
– Статистика енергетике
– Статистика саобраћаја
– Статистика развоја руралних подручја
– Регионалне и урбане статистике
– Географски информациони систем.
7. Развојне активности у области статистичке инфраструктуре
Развојне активности у области статистичке инфраструктуре, директно или индиректно, треба да повећају ефикасност производње статистичких показатеља као основног циља активности званичне статистике. 
Сви одговорни произвођачи званичне статистике планиране развојне активности општег карактера треба да усмере на хармонизацију са европским методологијама и класификацијама, пре свега, на област ревизије Европског система рачуна; развој статистичког регистра и његово интегрисање у статистичке производне процесе; складиштење метаподатака и њихову доступност, као и повезивање података и метаподатака за цео производни циклус; развој дисеминационих база података у складу са потребама корисника; развој и примена алата за управљање поверљивим подацима, као и приступ микроподацима од стране ауторизованих истраживача и др. У наредном периоду предстоји и унапређење стандарда и заједничких алата за ефикасну и безбедну размену статистичких података и метаподатака и даље унапређење сарадње са институцијама Владе, Народном банком Србије и другим институцијама, становништвом и међународним организацијама; подстицање одговарајућих иницијатива кроз спровођење значајних међународних пројеката у овој области у сагласности са Европским статистичким системом и Евростатом, као и рад на подизању укупног квалитета званичне статистике. Такође, неопходно је, ради реализације планираних активности у процесу хармонизације, извршити реорганизацију Републичког завода за статистику са концептом поделе по наведеним областима статистике и обезбедити кадровске, финансијске и техничке ресурсе за потребе увођења нових показатеља у систем званичне статистике. 
7.1. Законодавни оквир
Закон о званичној статистици представља основни правни акт којим је регулисана област званичне статистике, односно производња и дисеминација података и информација, као и организација система званичне статистике у Републици Србији. Законом су обезбеђени услови за добијање најзначајнијих статистичких индикатора; за развој званичне статистике у правцу хармонизације методологија, класификација, номенклатура и статистичке праксе са међународним стандардима; за повећање упоредивости наше званичне статистике са статистикама других земаља и статистикама на нивоу међународних организација и промовисање улоге и значаја званичне статистике у друштву. Поред тога, Законом се регулишу и активности неопходне за припрему, прикупљање, обраду, складиштење, претраживање, приказивање, анализу и дисеминацију статистичких података и информација, које спроводе институције које су овим законом одређене као одговорни произвођачи званичне статистике. Закон је створио услове за припрему и доношење других законских и подзаконских прописа усклађених са ЕУ стандардима и неопходних за формирање законског оквира за функционисање званичне статистике. У наредном периоду планирају се измене и допуне законског оквира које треба да обезбеде ефикаснију организацију и производњу статистичких показатеља, као и бољу заштиту поверљивости статистичких података. 
7.2. Управљање квалитетом
Увођењем система управљања квалитетом, Републички завод за статистику, као главни произвођач званичне статистике, опредељује се да се, на оптималан начин, повеже са корисницима и даваоцима података. Најпогоднији систем за реализацију тог циља јесте Систем управљања укупним квалитетом (TQM). Поред тога, Кодекс праксе европске статистике, као и други документи Европске комисије, дају оквир за имплементацију различитих димензија квалитета у званичну статистику.
Сврха увођења система управљања квалитетом јесте да се сталним унапређивањем статистичких активности оствари максимално задовољство корисника са задовољним и мотивисаним кадровима запосленим у званичној статистици, уз минимално оптерећење давалаца података и рационално трошење расположивих средстава. 
У процесу увођења, а посебно у његовом почетном периоду, неопходно је спровести активности чији ефекти се не исказују непосредно, односно у кратком року. Улагања у повећање квалитета у иницијалној фази имаће за резултат вишеструку добит за све учеснике у систему званичне статистике. 
7.3. Класификације
Усаглашавање националних статистичких и других класификација са стандардним међународним класификацијама је основно опредељење званичне статистике које је један од предуслова за обезбеђивање упоредивости резултата званичне статистике са другим земљама. Основна класификација која се користи у званичној статистици јесте Класификација делатности, која је доношењем Закона о класификацији делатности усклађена са стандардом ЕУ (NACE Rev. 2). То ствара услове за усклађивање повезаних економских класификација: Класификације производа по делатностима (CPA 2.1) и Класификације индустријских производа (Prodcom). Будући да је у току ревизија Система националних рачуна (SNA-ESA), очекују се измене и у домену функционалних класификација из ове области, што такође подразумева њихову имплементацију у званичну статистику. Од ових класификација најзначајнија је Класификација личне потрошње према намени (COICOP), која се користи за приказивање података о личној потрошњи. У статистици саобраћаја, за праћење превоза робе, примењује се Стандардна номенклатура робе за статистику саобраћаја (NST 2007). У области друштвених статистика примењује се Класификација занимања, која је усаглашена са Међународном стандардном класификацијом занимања (ISCO-2008) и први пут примењена у Попису становништва, домаћинстава и станова 2011. године, с тим да се користи и за шифрирање занимања у другим статистичким истраживањима. У области образовања примењује се Међународна стандардна класификација образовања (ISCED 2011) – нивои и поља образовања, а у области науке примењују се Међународна класификација научних области (FOS 2006) и Међународна класификација друштвено-економских циљева (NABS 2007). У наредном периоду неопходно је, као националне статистичке класификације, или усвојити или већ усвојене ажурирати у складу са изменама референтних стандарда из тзв. Међународне фамилије економских и социјалних класификација.
7.4. Информационо-комуникациона технологија
Информационо-комуникациона технологија (ИКТ) обезбеђује услуге и технолошку инфраструктуру која подржава и унапређује процесе пословања статистичких система, чиме их чини успешнијим и ефикаснијим. 
Развој модерне статистике непосредно зависи од развоја ИКТ. Унапређењу активности званичне статистике доприносе: квалитетан хардвер који омогућава обраду велике количине података и добијање резултата обраде у кратком времену; брзи комуникациони линкови, који омогућавају директну везу између рачунара и размену података са корисницима; адекватан софтвер за унос, обраду, архивирање и дисеминацију података; интероперабилност – способност да два или више система или компоненти размењују и користе дељене информације; заштита информационог система; даља стандардизација пословних процеса и трансакција; стално побољшање сервисних услуга за клијента; побољшани приступ управљању ризицима; прелазак на веће коришћење он-лајн канала; даљи развој Business Intelligence платформе; даљи развој регуларног мониторинга процеса и контроле квалитета; регистри, односно ослањање на нове и обогаћивање садржаја постојећих регистара; развој веб-сервиса за пружање персонализованих услуга пословним субјектима, праћење и коришћење нових трендова и технологија (Open Data, Big Data, Data Mining итд.) и др.
Неопходно је обезбедити несметан ток и разумевање информација за потребе ефикасног електронског пословања званичне статистике и пружања услуга корисницима. Предуслов за реализацију тог захтева јесте дефинисање техничких спецификација и решења, као и обезбеђивање униформног начина комуникације, како између апликација унутар Републичког завода за статистику, тако и са информационим системима других органа државне управе. Због тога је један од главних приоритета даљи развој ИСТ-а, софтверског пакета, у потпуности, развијеног у Републичком заводу за статистику. Основа ИСТ-а је метабаза структурних података. Идејни концепт ИСТ-а се заснива на GSBPM-у (Генерички модел статистичких пословних процеса).
Дефинисање техничког оквира за размену података и имплементација усвојених спецификација у апликацијама омогућили би ефикасну размену података између било којих апликација које подржавају дате спецификације директно, и без потребе било каквог специфичног прилагођења апликација. Тиме би се постигао циљ – несметана размена и разумевање информација кроз цели систем – интероперабилност.
7.5. Информисање и дисеминација
Дисеминациона политика је оријентисана ка правовременом пружању статистичких података, високог квалитета, корисницима и прилагођених њиховим захтевима. У наредном периоду, повећањем доступности и квалитета статистичких података, унапредиће се препознатљивост званичне статистике као основног извора поузданих и правовремених података. Такође, неопходно је: побољшати комуникацију између корисника и званичне статистике ради задовољења корисничких потреба; применити нове информационе технологије у процесу дисеминације статистичких података; побољшати инфраструктуру за приступ подацима уз осигурање њихове поверљивости; повећати понуду јавно доступних података за потребе различитих корисника; јачати сарадњу са домаћим и иностраним корисницима података ради боље идентификације њихових потреба; повећати понуду микроподатака за потребе научноистраживачких институција, у складу са дефинисаном процедуром за омогућавање приступа индивидуалним подацима без идентификатора у научноистраживачке сврхе, као и условима дефинисаним у Европском статистичком систему, и подићи свест корисника о могућностима и ограничењима званичне статистике. 
7.6. Европске интеграције и међународна сарадња
Процес европских интеграција Републике Србије и развојне активности званичне статистике имају за циљ да у наредном периоду обезбеде усаглашавање са Европским статистичким системом (ЕСС), односно хармонизовање стандарда, класификација и методологија ради добијања упоредивих показатеља, као и укључивање у међународну статистичку сарадњу свих одговорних произвођача званичне статистике, координирану од стране Евростата на европском нивоу и Републичког завода за статистику на националном нивоу. Овај процес треба да прати: реализација значајних стратешких међународних пројеката који су, у оквиру међународне помоћи, намењени унапређењу система званичне статистике, затим интензивирање билатералне сарадње са другим националним статистичким институцијама, верификованe кроз формализовање међусобне сарадње, као и активно учествовање у раду међународних радних група или форума из области статистике са циљем унапређења глобалне статистике и афирмисања наше званичне статистике.
III. ПРЕГЛЕД ОЧЕКИВАНИХ РЕЗУЛТАТА ЗВАНИЧНЕ СТАТИСТИКЕ 




СТАТИСТИЧКЕ
ОБЛАСТИ


ОДГОВОРНИ
ПРОИЗВОЂАЧ


АДМИНИСТРАТИВНИ 
ИЗВОР


СТАТИСТИЧКИ ИНДИКАТОРИ, ПЛАНИРАНЕ АКТИВНОСТИ 
И ПЕРИОДИЧНОСТ ИНДИКАТОРА




МАКРОЕКОНОМСКЕ СТАТИСТИКЕ




1. Годишњи економски рачуни


Републички завод за стaтистику


Народна банка Србије, Mинистарство финансија и Агенција за привредне регистре 


Систем повезаних и конзистентних рачуна за Републику Србију и све дефинисане институционалне секторе. Основни макроекономски агрегати. Методолошки оквир чине међународно признати стандарди: Систем националних рачуна 2008 (SNA 2008), Европски систем рачуна 2010 (ESA 2010) и др. 
У наредном периоду планира се: унапређење секторских рачуна и обрачуна макроекономских агрегата; развој регионалних рачуна; унапређење начина обрачуна према производном приступу у сталним ценама – примена методе дефлације; рад на балансирању табела набавке /коришћења и табелама инпут-аутпута и усклађивање са секторским рачунима; увођење обрачуна БДП-а према приходном приступу у текућим ценама; ажурирање детаљног описа методологије и извора података за обрачун годишњег бруто домаћег производа у складу са обрачунима заснованим на ЕSA 2010.
Периодика индикатора је годишња.




2. Квартални национални рачуни


Републички завод за стaтистику


Народна банка Србије и Министарство финансија


Обрачуни БДП-а по секторима делатности КД и по категоријама употребе БДП-а, у текућим и сталним ценама (цене претходне године), у форми недесезонираних и десезонираних података. 
У наредном периоду планирају се: даље усавршавање методологије и резултата кварталних обрачуна макроекономских агрегата; израда пробних кварталних обрачуна БДП-а према приходном приступу у текућим ценама; усаглашавање сва три приступа годишњих и кварталних обрачуна БДП-а; припрема података за компилацију кварталних националних рачуна за ниво укупне економије и припрема података за компилацију секторских кварталних националних рачуна.
Периодика индикатора је квартална.




3. Монетарна и финансијска статистика 
– Биланси НБС, банака и осталих финансијских посредника, осигуравајућих друштава и пензионих фондова
– Статистика каматних стопа
– Статистика инвестиционих фондова
– Статистика финансијских рачуна
– Анкета о кредитној активности банака


Народна банка Србије и Републички завод за статистику


Народна банка Србије, Министарство финансија, Фондови социјалног осигурања, Комисија за хартије од вредности, Централни регистар, депо и клиринг хартија од вредности, Агенција за привредне регистре, Агенција за осигурање депозита, Фонд за развој РС, Национална корпорација за осигурање стамбених кредита, Агенција за осигурање и финансирање извоза РС, Покрајински секретаријат за финансије АП Војводине и фондови са подручја АП Војводина


Биланси Народне банке Србије и других монетaрно-финансијских институција.
Биланси осталих финансијских посредника – потраживања и обавезе по секторима према финансијским инструментима, оригиналној рочности и валути.
Финансијски индикатори – каматне стопе банака на депозите и кредите.
Биланси осигуравајућих друштава и пензионих фондова – потраживања и обавезе по секторима према финансијским инструментима, оригиналној рочности и валути.
Статистика инвестиционих фондова – потраживања и обавезе по секторима, према финансијским инструментима, оригиналној рочности и валути.
Финансијски рачуни Републике Србије за дефинисане институционалне секторе.
Финансијски рачуни за Републику Србију – подаци о међусекторским потраживањима и обавезама по одговарајућим финансијским инструментима, оригиналној рочности и валути.
Анкета о кредитној активности банака – квалитативни приказ услова на страни понуде кредита банака.
Периодика индикатора је месечна, квартална и годишња.




4. Статистика платног биланса 
– Платни биланс Републике Србије
– Статистика јавног дуга
– Међународна инвестициона позиција
– Статистика хартија од вредности
– Статистика услова финансирања и пословања малих и средњих предузећа


Народна банка Србије


Народна банка Србије, Републички завод за стaтистику, Министарство финансија и Централни регистар, депо и клиринг хартија од вредности


Израда платног биланса и његових пројекција.
Израда међународне инвестиционе позиције.
Подаци о укупном спољном дугу јавног и приватног сектора.
Израда статистике хартија од вредности – подаци о издаваоцима и држаоцима хартија од вредности по секторима.
Статистика услова финансирања и пословања малих и средњих предузећа – основни подаци о условима кредитирања и пословања малих и средњих предузећа.
Периодика индикатора је месечна, квартална и годишња.




5. Статистика из области платног система
– Општи показатељи функционисања платних система НБС
– Статистички подаци о обављеном платном промету и коришћењу инструмената плаћања
– Статистички показатељи функционисања платног система НБС
– Статистички подаци о платним услугама


Народна банка Србије


Народна банка Србије


Општи показатељи функционисања платног система RTGS (обрачун у реалном времену по бруто принципу) и клиринг система НБС и међубанкарског клиринга плаћања у девизама.
Статистика платних услуга и коришћење инструмената плаћања – подаци о броју клијената по врсти појединих платних услуга, безготовинским трансакцијама, трансакцијама готовим новцем, чековима и платним картицама и прихватна мрежа.
Периодика индикатора је месечна и квартална. 




6. Статистика државних финансија


Министарство финансија и Републички завод за статистику




Статистика државних финансија обухвата извештаје о извршењу буџета (из свих извора) свих ентитета који су сврстани у сектор државе. Периодика извештавања о консолидованим јавним приходима, расходима и фискалном дефициту је месечна. Периодика извештавања о агрегатима сектора државе, дефициту и дугу је квартална и годишња.
У наредном периоду планира се прелазак на GFS 2014 (Статистика државних финансија 2014), чиме ће се створити услови за даље усавршавање методологије статистике државних финансија, као и усклађивање методологије са ЕУ (ESA 2010).




7. Цене


Републички завод за стaтистику




Индекси потрошачких цена, индекси цена произвођача индустријских и пољопривредних производа; цене производа у промету на мало, цене електричне енергије и гаса и паритети куповне моћи.
У наредном периоду планира се рад на индексу цена произвођача услуга, индексу цена грађевинарства и индексу цена становања. 
Периодика индикатора је петнаестодневна, месечна, полугодишња и годишња.




8. Статистика одрживог развоја 


Републички завод за стaтистику


Сви одговорни произвођачи званичне статистике и други републички органи и организације 


Индикатори одрживог развоја који се односе на економски развој; сиромаштво и друштвено искључивање – изолованост (друштвена маргина); старење друштва; здравље становништва; заштиту ваздуха; производњу и потрошњу енергије и управљање отпадом; коришћење земљишта; заштиту вода; стање дивљих биљних и животињских врста у природи; биодиверзитет, односно еко-системи и заштићене области; саобраћај и др. 
У наредном периоду планира се формирање јединствене базе релевантних података ради праћења развојних токова, као и успостављања праксе одређивања званичних носилаца јавних информација. 
Периодика индикатора је годишња.




9. Рачуни животне средине 


Републички завод за стaтистику 


Министарство унутрашњих послова, Министарство пољопривреде и заштите животне средине и Агенција за заштиту животне средине


Обрачун података о инвестицијама и текућим издацима за заштиту животне средине и приходима од активности повезаних са заштитом животне средине по областима животне средине.
Обрачун индикатора материјалних токова. 
Обрачун прихода од накнада у вези са животном средином.
Израда рачуна емисије у ваздух.
Експериментални обрачун елемената енергетских рачуна (PEFA).
Експериментални обрачун елемената рачуна Сектора роба и услуга у вези са животном средином.
Периодика индикатора је годишња.




10. Индикатори за микро, мала и средња привредна друштва и предузетнике 


Републички завод за стaтистику


Агенција за привредне регистре, Министарство привреде и Републички секретаријат за јавне политике


Скуп економских индикатора за статистичко праћење сектора микро, малих и средњих привредних друштава и предузетника.
Планира се проширење сета индикатора у складу са новим међународним стандардима.
Периодика индикатора је годишња. 




ПОСЛОВНЕ СТАТИСТИКЕ




1. Структурне пословне статистике


Републички завод за статистику 


Агенција за привредне регистре, Министарство финансија – Пореска управа и Народна банка Србије


Финансијски и други показатељи резултата пословања пословних субјеката: број пословних субјеката, промет, вредност производње, додата вредност, бруто пословни вишак, набавке добара и услуга, плаћања за агенцијске раднике, трошкови запослених, зараде, трошкови социјалног осигурања, број запослених, индикатори за област пословних услуга, регионални индикатори и др., а у складу са уредбама ЕУ из ове области. 
Oстварене инвестиције и исплате за инвестиције у основне фондове, по техничкој структури и секторима КД. Приходи по изворима и расходи по намени за кориснике буџетских средстава. Запослени, зараде и број локалних јединица у финансијским институцијама по општинама, градовима и граду Београду; приходи и расходи, камате и премије осигурања по општинама, текући и капитални трансфери, приходи од курсних разлика и други економски индикатори.
Планира се проширење скупа индикатора, и то: промет и трошкови пословања по Класификацији производа по делатностима (CPA 2008), подаци за јединице врсте делатности; обрачун индикатора за финансијске делатности и област пословних услуга (индикатори по категоријама CPA 2008 и географској подели земаља) и обрачун регионалних индикатора.
Планира се унапређење обухвата извештајних јединица укључивањем дела других правних лица која су тржишно оријентисана, дефинисање метода и процена података за скуп предузетника, на основу административних извора података, увођење обрачуна индикатора из области пословне демографије, као и прилагођавање структурних пословних статистика променама у европском статистичком систему (примена FRIBS програма).
Периодика индикатора је годишња и вишегодишња.




2. Годишња статистика индустријских производа (Prodcom)


Републички завод за статистику




Натурални показатељи о производњи, залихама на почетку и на крају године, интерној потрошњи, продаји, као и вредност продаје. Номенклатура производа за годишње истраживање индустрије се сваке године усклађује са променама у Prodcom листи.
Планира се реализација постојећих активности у континуитету и у складу са променама које ће вршити Евростат.
Периодика индикатора је годишња.




3. Статистика пословања страних подружница (унутрашњи и спољни FATS)


Републички завод за статистику и Народна банка Србије


Агенција за привредне регистре, Министарство финансија – Пореска управа и Народна банка Србије


Финансијски и други показатељи резултата пословања подружница страних предузећа у Републици Србији (унутрашњи FATS): број страних подружница, промет, вредност производње, додата вредност, трошкови запослених и број запослених, а у складу са уредбама ЕУ из ове области.
Планира се увођење обрачуна осталих индикатора који су уредбама ЕУ дефинисани за унутрашњи FATS: набавке добара и услуга, инвестиције у материјална добра и трошкови истраживања и развоја и увођење статистике домаћих подружница ван Републике Србије (спољни FATS) у сарадњи са Народном банком Србије, као и прилагођавање FATS статистике променама у европском статистичком систему у овој области (примена FRIBS програма).
Периодика индикатора је годишња.




4. Краткорочне пословне статистике










1) Статистика индустрије


Републички завод за статистику




Скуп краткорочних показатеља за индустрију: индекс индустријске производње према КД и MIG класификацији; промет у индустрији; цене произвођача индустријских производа; извозне и увозне цене, број запослених, часови рада и просечне зараде и др.
Планира се редовно усклађивање са променама методологије Евростата, праћење промета у индустрији у месечној периодици и прилагођавање променама у европском статистичком систему (примена FRIBS програма).
Периодика индикатора је месечна и годишња.




2) Статистика грађевинарства


Републички завод за статистику




Скуп краткорочних показатеља за грађевинарство: индекс грађевинске производње за зграде и остале грађевине; индекс вредности нових набавки; издате грађевинске дозволе за зграде, станове и остале грађевине; цене станова новоградње; број запослених, часови рада и просечне зараде и др.
Планира се усклађивање са променама методологије Евростата и прилагођавање променама у европском статистичком систему (примена FRIBS програма).
Периодика индикатора је месечна, квартална, полугодишња и годишња.




3) Статистика трговине на велико и мало


Републички завод за статистику


Министарство финансија – Пореска управа


Скуп краткорочних показатеља за трговину на велико и мало: промет у трговини на велико у текућим ценама и по месецима, промет по врстама купаца и робним групама и др.; месечни и тромесечни промет и индекси промета у трговини на мало са ПДВ-ом и без њега, промет у текућим и сталним ценама; промет по начину плаћања и робним групама; промет у области 45 КД, као и број запослених, часови рада и просечне зараде и др.
Планира се усклађивање са променама методологије Евростата, израда метаподатака за трговину и потпуно коришћење административних извора за промет предузетника у трговини и прилагођавање променама у европском статистичком систему (примена FRIBS програма).
Периодика индикатора је месечна, квартална и годишња.




4) Краткорочна статистика осталих услуга 


Републички завод за статистику 


Агенција за привредне регистре и Министарство финансија – Пореска управа


Скуп краткорочних показатеља за остале услуге – квартални индекси пословних прихода и расхода привредних друштава по областима КД. 
Планира се усклађивање са променама методологије Евростата, увођење нових индикатора који се односе на тромесечне индексе промета, броја запослених, часова рада, просечних зарада и др, коришћење административних извора за промет привредних субјеката и прилагођавање променама у европском статистичком систему (примена FRIBS програма).
Периодика индикатора је квартална и годишња. 




5. Туризам


Републички завод за статистику


Министарство трговине, туризма и телекомуникација и Агенција за привредне регистре


Скуп података о туристичкој понуди и тражњи: број објеката за смештај, смештајних јединица и лежаја према врсти објеката; број долазака и ноћења домаћих и страних туриста према врсти смештаја и земљи порекла; стoпе искоришћености лежаја и смештајних јединица и годишњи подаци о промету туристичких агенција (број и ноћења домаћих и страних туриста у аранжману туристичких агенција, по земљама путовања и порекла туриста).
Планира се обезбеђивање показатеља о туристичкој тражњи, односно годишњих података о туристичким путовањима становништва Републике Србије у земљи и иностранству и карактеристике путовања (једнодневна и вишедневна, дужина трајања, врста путовања, врста смештаја, превозно средство и др.), подаци о карактеристикама туриста (пол, године старости, радни статус и др.), као и проширење обухвата и извештајних јединица. 
Периодика индикатора је месечна, годишња и вишегодишња.




6. Спољна трговина (међународна трговина робом)


Републички завод за статистику


Министарство финансија – Управа царина


Подаци о вредности и количини извезене и увезене робе разврстане према земљама партнерима, производима Царинске тарифе, врстама транспорта, преференцијалним стопама у случају увоза робе, врстама спољнотрговинског посла, валутама, величини привредних друштава и њиховим трговинским карактеристикама и др. Јединичне вредности извоза и увоза, физички обим извоза и увоза и односи размене. 
Планира се унапређење методологије и процедура за обраду података по трговинским карактеристикама предузећа и припрема за увођење Интрастат система трговине, чиме би се обезбедили сви неопходни индикатори о трговини између земаља чланица ЕУ. Планира се коришћење додатних извора података о међународној трговини бродовима и авионима ради прецизније идентификације момента промене економског власништва (усклађивање са методологијом биланса плаћања и националних рачуна) и изградња неопходне инфраструктуре за укључивање трансакција које се одвијају путем интернета у резултате међународне трговине робом. 
Периодика индикатора је месечна и годишња.




7. Наука, технологија и иновације










1) Статистика научноистраживачке делатности 


Републички завод за стaтистику 


Министарство просвете, науке и технолошког развоја


Подаци о организацијама које се баве научноистраживачком делатношћу према секторима и научним областима; запосленим научним радницима и истраживачима, стручним сарадницима и ангажованим на основу уговора према секторима, научним областима, FTE, академским звањима, старости и полу; научноистраживачким радовима према секторима, научним областима, примарним циљевима, наручиоцу, научним областима и врсти истраживања; проналасцима и патентима према истраживачко-развојном интензитету; бруто домаћим издацима за истраживање и развој према секторима и научним областима; изворима средстава за истраживање и развој и др.
Планира се обезбеђивање прецизнијих финансијских показатеља: учешће трошкова за научноистраживачку делатност у БДП-у, финансирање из иностранства према секторима реализације и укључивање података за бизнис сектор. 
Периодика индикатора је годишња.




2) Статистика укупних буџетских издвајања за науку (GBAORD)


Републички завод за стaтистику 


Министарство просвете, науке и технолошког развоја


Подаци о буџетским улагањима у научноистраживачку и развојну делатност према друштвено-економским циљевима, као и планирана буџетска средства за научноистраживачки рад. 




3) Статистика иновација


Републички завод за стaтистику 


Министарство просвете, науке и технолошког развоја


Подаци о иновативним активностима и ефектима иновирања, постојећим капацитетима у привредним друштвима, отежавајућим факторима за увођење иновација и др., као и подаци о технолошким иновацијама производа и производног процеса; иновацијама у току или напуштеним иновативним активностима; издацима за иновативне активности; изворима информација и сарадњи у иновационим активностима; иновативним циљевима; иновацијама у организацији; маркетинг иновацијама; заштити права интелектуалне својине; користима од иновација за животну средину и иновационим потенцијалима. 
Планира се обезбеђивање свих индикатора за истраживање Европских иновационих резултата (EIS). 
Периодика индикатора је годишња и двогодишња.




4) Индикатори о високо технолошкој индустрији и научно интензивним услугама (HTEC)


Републички завод за стaтистику 




Дефинисање и израчунавање сета индикатора и класификовање индустрије и услуга према нивоу развијености капиталне технологије и радно интензивне услуге према стандардима Евростата. 
Периодика индикатора је годишња.




8. Статистика информационих и комуникационих технологија










1) Статистика употребе информационих и комуникационих технологија


Републички завод за стaтистику




Подаци о употреби информационо-комуникационих технологија у домаћинствима, привредним друштвима и финансијским институцијама: приступ информационим и комуникационим технологијама, употреба рачунара и интернета, е-трговина, е-управа, основне информације о ИКТ систему, аутоматска размена података у оквиру и изван привредних друштава, размена електронских информација у ланцу управљања набавкама и др.
Периодика индикатора је годишња.




ДЕМОГРАФИЈА И ДРУШТВЕНЕ СТАТИСТИКЕ




1. Становништво










1) Попис становништва, домаћинстава и станова 2021. године 


Републички завод за статистику




Пописом становништва, домаћинстава и станова 2021. године биће обезбеђени подаци о броју и просторном размештају становништва према демографским, географским, миграционим, етничким, образовним, економским и карактеристикама, као и подаци о домаћинствима, породицама и стамбеним јединицама.
Попис ће бити спроведен у складу са међународним препорукама за пописе око 2020. и регулативама EУ, чије се доношење очекује у периоду 2015–2018. 
У наредном периоду планиране су следеће активности: анализа постојећих административних извора у циљу утврђивања метода спровођења пописа; консултације са органима и институцијама у чијој надлежности су административне базе података; активности на анализи алтернативних начина спровођења пописа; ажурирање пописних и статистичких кругова; израда законског основа; консултације са корисницима; припрема организационо-методолошких инструмената, организовање и спровођење Пробног пописа 2019, укључујући и постпописну анкету; анализа резултата пробног пописа, као и наставак методолошко-организационих припрема за спровођење Пописа 2021. године.
Периодика индикатора је десетогодишња.




2) Азиланти, боравишне дозволе и илегалне миграције


Републички завод за статистику


Министарство унутрашњих послова и Комесаријат за избеглице и миграције


У наредном периоду планиране су активности на успостављању статистика о азилантима, боравишним дозволама и илегалним миграцијама.
Потребно је дефинисати Меморандум о сарадњи са надлежним органима и институцијама.
Периодика индикатора за статистику азиланата је месечна, квартална и годишња. 
Периодика индикатора за статистику боравишних дозвола и илегалних миграција је годишња.




3) Витална статистика


Републички завод за статистику


Надлежне службе које воде матичне књиге, Основни судови и Институт за јавно здравље Србије


Основни демографски показатељи.
Апсолутни и релативни показатељи за рођена и умрла лица, закључене и разведене бракове према демографским, етничким, образовним и економским обележјима; опште стопе за све виталне догађаје, као и специфичне стопе фертилитета, морталитета, нупцијалитета и диворцијалитета; скраћене апроксимативне таблице морталитета и таблице фертилитета и др.
Периодика индикатора је годишња. 
Израчунавање здравих година живота (без инвалидитета). 
Индикатор – Године здравог живота Евростат користи за приказ стандарда у појединој земљи. Индикатор се рачуна на основу таблица морталитета и података о инвалидитету (Попис становништва 2011). Податак представља број година живота без инвалидитета.
Периодика индикатора је десетогодишња.




4) Процене становништва 


Републички завод за статистику




У наредном периоду планиране су активности на успостављању методологије за израду процена становништва по неким демографским обележјима (брачности, држави рођења, држављанству и др.) поред већ постојећих процена по старости и полу. 
 Периодика индикатора је годишња




5) Пројекције становништва


Републички завод за статистику




Ревизија постојећих пројекција до 2061. године.
Дугорочне пројекције становништва на бази података из последњег пописа становништва на нивоу НСТЈ 2 класификације, у пет варијанти: ниска, средња, висока, варијанта константног фертилитета и морталитета и варијанта без миграција.
У наредном периоду планиране су следеће активности: израда ревидираних дугорочних пројекција становништва и израда пројекција активног становништва, односно радне снаге Републике Србије 2011–2061. године.
Периодика индикатора је десетогодишња.




6) Миграције 


Републички завод за статистику


Министарство унутрашњих послова и Комесаријат за избеглице и миграције


Унутрашње миграције, односно број и територијална дистрибуција миграната према демографским, етничким и економским обележјима. 
Међународне миграције.
У наредном периоду планиране су активности на успостављању статистике спољних миграција (имиграција, емиграција, добијање и губитак држављанства).
Потребно је дефинисати Меморандум о сарадњи са надлежним органима и институцијама за праћење миграција, којим би било предвиђено спровођење свих неопходних активности у вези са увођењем статистичког истраживања о спољним миграцијама, као и унапређење националног законодавства и усклађивање са међународним регулативама.
Периодика индикатора је годишња. 




2. Тржиште рада










1) Запосленост и незапосленост 










– Радна снага


Републички завод за стaтистику




Социодемографске карактеристике становништва; радно способно становништво према радним, демографским и образовним карактеристикама; за запослена лица: карактеристике главног и додатног посла, положај у запослењу, сати рада, радно време, делатност, занимање, место рада, године рада, облик својине, врста рада и др.; неформална запосленост по полу, образовној структури и старосним групама; за незапослене: претходно радно искуство, дужина, начин и врста посла који се тражи; за неактивно становништво: претходно радно искуство и статус; стопе активности, запослености и незапослености.
У наредном периоду планира се континуирано спровођење Анкете о радној снази.
Периодика индикатора је квартална и годишња.




– Запослени према административним изворима


Републички завод за стaтистику


Републички фонд за здравствено осигурање, Републички фонд за пензијско и инвалидско осигурање и Централни регистар обавезног социјалног осигурања 


Број формално запослених – укупно и према делатностима, полу и општинама.
Планира се коришћење база података Централног регистра обавезног социјалног осигурања за потребе праћења регистроване запослености, као и испитивање могућности обезбеђивања података о броју запослених особа са инвалидитетом из наведених база података.
Периодика индикатора је месечна и полугодишња. 




– Незапослени према административним извoрима


Национална служба за запошљавање




Регистрована незапослена лица према полу, старости, стручној спреми, занимањима, подручју рада, општини становања и дужини тражења запослења.
Периодика индикатора је месечна.




– Упражњена радна местима


Републички завод за стaтистику и Национална служба за запошљавање




Планира се увођење новог истраживања на узорку изабраних привредних друштава ради обезбеђивања података о броју упражњених радних места према делатности и групама занимања.
Периодика индикатора је квартална.




2) Зараде и трошкови рада










– Трошкови рада


Републички завод за стaтистику




Висина и структура директних трошкова рада (доприноси на зараде, премије осигурања, накнаде запосленима, трошкови за безбедност и здравље на раду, трошкови образовања и усавршавања запослених и др.).
Периодика индикатора је четворогодишња (за 2016. и 2020).




– Индексу трошкова рада


Републички завод за стaтистику


Републички фонд за пензијско и инвалидско осигурање и Национална служба за запошљавање


Индекс трошкова рада.
Периодика индикатора је квартална




– Зараде


Републички завод за стaтистику


Министарство финансија – Пореска управа и Централни регистар обавезног социјалног осигурања 


Просечне зараде и просечне зараде без пореза и доприноса по запосленом и по часу рада, број запослених према висини просечне зараде и степену стручне спреме. 
Периодика индикатора је месечна и полугодишња.




– Структура зарада


Републички завод за стaтистику


Централни регистар обавезног социјалног осигурања и Министарство финансија – Пореска управа


Планира се увођење истраживања о структури зарада, на узорку запослених, ради обезбеђивања података о зарадама према полу, годинама старости, занимању, радном стажу, завршеној школи, врсти радног односа и радног времена, о броју плаћених сати рада, као и израчунавање платног јаза између зарада жена и мушкараца. 
Периодика индикатора је четворогодишња (за 2018).




3) Коришћење времена 


Републички завод за стaтистику




Планира се спровођење анкете, обрада података и обрачун индикатора са подацима о коришћењу времена према полу, старости, запослености, радном статусу, образовању, типу насеља, животном циклусу и др.
Периодика индикатора је петогодишња.




3. Образовање и доживотно образовање


Републички завод за стaтистику 


Министарство просвете, науке и технолошког развоја


Подаци о предшколском, основном и средњем образовању и васпитању, високошколским установама и последипломским студијама; стопа учешћа одређених старосних група у одговарајућим нивоима образовања; дистрибуција ученика и студената по нивоима образовања; подаци о упису ученика, о завршавању одређених нивоа образовања, и настављању школовања и стопа одустајања од школовања по нивоима образовања; подаци о инклузивном образовању у редовном основном образовању; запослени према занимању; подаци о наставном особљу према степену образовања, звању, врсти радног односа и трајању радног времена; подаци о ученичком и студентском стандарду. 
Планира се спровођење истраживања о непрекидном стручном образовању за стицање прве квалификације и преквалификације и доквалификације, образовању за одрасле, као и обезбеђивање података о издацима за образовање и трошковима за образовање одређених категорија становништва.
Периодика индикатора је годишња.




– Образовање одраслих (AES) 


Републички завод за стaтистику




Планира се спровођење Анкете о образовању одраслих, обрада података и обрачун индикатора са подацима о укључености одраслих (популације старости од 18 до 64 године у систем образовања (формални, неформални и информални), према полу, старости, запослености, радном статусу, образовању.
Периодика индикатора је петогодишња.




– Стручно усавршавање у пословним субјектима (CVTS)


Републички завод за стaтистику




Планира се спровођење анкете, обрада података и обрачун индикатора са подацима о укључености у целоживотно учење, обуке и стручно усавршавање у пословним субјектима. 
Периодика индикатора је петогодишња.




4. Култура


Републички завод за стaтистику 


Народна библиотека Србије, Архив Србије, Народни музеј Београд, Југословенска кинотека и Завод за проучавање културног развитка


Подаци о култури и медијима – биоскопи, позоришта, радио и ТВ станице, професионалне филхармоније и симфонијски оркестри, библиотеке, издавачка делатност, музеји, архиви и ажурирање регистра споменика културе.
Периодика индикатора је годишња.




5. Здравље и безбедност










1) Јавно здравље 


Републички завод за статистику, Институт за јавно здравље Србије и Агенција за заштиту животне средине


Здравствене установе, установе социјалне заштите, Републички фонд за здравствено осигурање и Фонд за социјално осигурање војних осигураника


Подаци о узроку смрти у области виталне статистике према Међународној класификацији болести (МКБ-10).
Подаци о статистици здравствене заштите: здравствене установе, постеље, опрема, простор, кадар, дипломирани здравствени радници, имунизација, скрининг програми, исписани болесници, дани лечења, утврђена обољења, стања и повреде, дијагностички прегледи, медицинске интервенције/процедуре, порођаји, побачаји, трансплантације и квалитет здравствене заштите.
Подаци о потрошњи за здравствену заштиту: Национални здравствени рачун (трошкови за здравство по функцијaмa заштите, пружаоцимa здравствених услуга и изворима финансирања, трошкови за здравство по функцијaмa заштите и делатностимa и трошкови за здравство по делатностима, пружaоцимa здравствених услуга и изворимa финансирања).
Подаци о здравственом стању становништва, детерминантама здравља и коришћењу здравствене заштите: национално истраживање здравља становништва у складу са европском анкетом о здрављу (EHIS).
Израда базе националних здравствених индикатора.
Подаци о стању животне средине (ваздух, вода, земљиште) и здравственој исправности намирница, предмета опште употребе и воде за пиће.
Планира се израчунавање стандардизованих стопа морталитета и увођење нових индикатора у складу са актуелним захтевима и обавезама према међународним институцијама (СЗО, Евростат и др.). 
Периодика индикатора је годишња и петогодишња. 




2) Безбедност и здравље на раду


Републички фонд за здравствено осигурање и Министарство за рад, запошљавање, борачка и социјална питања 




Подаци о безбедности и здрављу на раду; повреде на раду; несреће које се дешавају при одласку на посао или повратку са посла и др. 
Периодика индикатора је годишња.




3) Подаци о осигураницима обавезног здравственог осигурања


Републички фонд за здравствено осигурање 




Подаци о осигураницима према делатностима, основи осигурања, демографским обележјима и врстама здравствене заштите; подаци о неспособности за рад и природи болести према полу, основним узроцима и основама за стицање накнаде за време боловања; подаци о издацима за здравствено осигурање и трошковима за здравствену заштиту одређених категорија осигураника и др.
Периодика индикатора је полугодишња и годишња.




6. Расподела прихода и услови живота










1) Потрошња домаћинстава


Републички завод за статистику




Подаци о приходима, расходима и потрошњи домаћинстава, односно о основним елементима личне потрошње и животног стандарда (услови становања, снабдевеност трајним потрошним добрима и др), као и подаци о демографским, економским и социјалним карактеристикама домаћинстава. 
Периодика индикатора је квартална и годишња.




2) Приходи и услови живота 


Републички завод за статистику




Подаци о сиромаштву, приходима, условима становања, запослености, здравству, демографским карактеристикама, образовању и социјалној искључености. 
Периодика индикатора је годишња.




7. Социјална заштита










1) Статистика социјалне заштите


Републички завод за стaтистику 


Министарство за рад, запошљавање, борачка и социјална питања и Републички завод за социјалну заштиту


Подаци о врстама установа и корисницима социјалне заштите по полу и годинама старости, образовању и радном статусу, разлогу смештаја и разлогу престанка смештаја у установи социјалне заштите, структура запослених, као и подаци о услугама, правима и мерама социјалне заштите по основним категоријама корисника. 
Периодика индикатора је годишња.




2) Статистика пензијског и инвалидског осигурања


Републички фонд за пензијско и инвалидско осигурање




Подаци о корисницима пензија према врсти пензије, просечној пензији, стажу, полу, старости и др. 
Периодика индикатора је месечна, полугодишња и годишња.




3) Статистика социјалне заштите (ESSPROS)


Републички завод за стaтистику 


Министарство за рад, запошљавање, борачка и социјална питања, Министарство финансија, Републички фонд за пензијско и инвалидско осигурање, Републички фонд за здравствено осигурање и Национална служба за запошљавање 


Квантитативни и квалитативни подаци о приходима и расходима у области социјалне заштите (Основни систем ESSPROS) и подаци о броју корисника пензија по врстама пензија и полу (модул о корисницима пензија). 
У наредном периоду планира се увођење модула о нето давањима у оквиру социјалне заштите у складу са Евростатовом методологијом ESSPROS.
Периодика индикатора је годишња.




8. Статистика криминалитета и правосуђа










1) Учиниоци кривичних дела, привредних преступа и истраживање о привредним споровима


Републички завод за стaтистику 


Основна и виша јавна тужилаштва, основни, виши и привредни судови


Подаци о пријављеним пунолетним и малолетним учиниоцима кривичних дела; оптуженим и осуђеним пунолетним и малолетним учиниоцима кривичних дела и пријављеним, оптуженим и осуђеним правним и одговорним лицима учиниоцима привредних преступа, правноснажно решеним привредним споровима. 
Периодика индикатора је годишња.




2) Статистика криминалитета


Министарство унутрашњих послова, Републичко јавно тужилаштво, Министарство правде – Управа за извршење кривичних санкција, Министарство финансија – Управа за спречавање прања новца и Републички завод за статистику 




Преузимање података о пријављеним кривичним делима ради обезбеђења индикатора које Евростат треба да дефинише у овој области статистике.
Периодика индикатора је годишња.
Преузимање података о криминалитету, ради обезбеђења индикатора за Евростатов и UNODC упитник. 




3) Статистика правосуђа


Министарство правде и Републичко јавно тужилаштво 




Подаци о броју судова, тужилаштава, судија, јавних тужилаца – заменика, лицима у заводима за извршење кривичних санкција; броју запослених у свим судовима и тужилаштвима, броју вршилаца правосудних професија, подаци о спречавању прања новца и др.
Подаци о броју судова, тужилаштава, судија, јавних тужилаца и њихових заменика; подаци о броју запослених у свим судовима и тужилаштвима и броју вршилаца правосудних професија. Број предмета у судовима и јавним тужилаштвима, као и правним и физичким лицима кажњеним за прекршаје.
Периодика индикатора је годишња.




4) Виктимолoшка анкета – жртве криминала


Републички завод за статистику 




Планира се спровођење виктимолошког анкетног истраживања ради обезбеђивања података о жртвама општег криминала и о насиљу.




9. Статистика полова


Републички завод за стaтистику


Институт за јавно здравље Србије, Министарство унутрашњих послова, Министарство здравља, Национална служба за запошљавање и др.


Подаци из области статистике становништва, здравствене, социоекономске и образовне статистике, статистике криминалитета и др, приказани по полу. 
Периодика индикатора је трогодишња.




10. Статистика избора


Републички завод за стaтистику


Републичка изборна комисија и општинска, односно градска изборна комисија


Подаци о резултатима избора за посланике Народне скупштине и председника Републике, као и о резултатима избора за одборнике скупштина локалне самоуправе (општина и градова) и председнике општина и градоначелнике. 
Периодика индикатора је четворогодишња или по расписивању избора.




11. Статистика омладине и спорта


Министарство омладине и спорта


Завод за спорт и медицину спорта Републике Србије


Планира се обезбеђивање података о спортским достигнућима, институцијама и удружењима у области спорта, објектима за одржавање спортских манифестација, националним тренинг центрима и др.
Планира се обезбеђивање података о омладини из области статистике становништва, као и здравствене, социоекономске и образовне статистике и др, приказани према старосним групама младих.
Периодика индикатора је годишња. 




СТАТИСТИКА ПОЉОПРИВРЕДЕ И ЖИВОТНЕ СРЕДИНЕ, ГЕОПРОСТОРНЕ И ОСТАЛЕ СЕКТОРСКЕ СТАТИСТИКЕ




1. Статистика пољопривреде










1) Статистика биљне производње


Републички завод за статистику


Министарство пољопривреде и заштите животне средине


Подаци о засејаним површинама у јесењој и пролећној сетви, пожњевеним површинама и приносима поврћа, воћа и грожђа. Процене о очекиваним приносима важнијих усева, воћа и винограда. 
Планира се наставак спровођења редовних истраживања статистике биљне производње на узорку; спровођење истраживања о воћњацима у сарадњи са Министарством пољопривреде и заштите животне средине и коришћење административних извора података у вези са површинама под виноградима и производњом вина.
Периодика индикатора је месечна, годишња и вишегодишња. 




2) Статистика стоке, меса и јаја


Републички завод за статистику


Министарство пољопривреде и заштите животне средине


Подаци о броју стоке, по врстама и категоријама; клање стоке у кланицама и ван кланица; производња меса, јаја, вуне и меда и трговина пилићима. 
Планира се наставак спровођења редовних статистичких истраживања статистике сточарства, рад на прогнози бруто домаће производње – по врстама стоке, коришћење административних извора за обезбеђивање података о инкубацији јаја и структури инкубатора.
Периодика индикатора је месечна, полугодишња и годишња.




3) Статистика млека и млечних производа


Министарство пољопривреде и заштите животне средине и Републички завод за статистику




Помузено млеко по врстама млека, употреба млека на газдинствима, производња млечних производа, инпут млека за добијање млечних производа, садржај протеина и масти у млеку и млечним производима, структура млекара и откупних станица према откупљеној количини млека, структура млекара према одређеној врсти млечних производа. 
Планира се наставак спровођења редовних истраживања статистике сточарства и коришћење административних извора за обезбеђивање статистике улаза сировог млека и добијеним млечним производима у млекарама.
Периодика индикатора је месечна, годишња и трогодишња.




2. Пољопривредна структура










1) Структура фарми


Републички завод за статистику




Површина коришћеног пољопривредног земљишта према категоријама коришћења, број стоке по врстама и категоријама, радна снага и друге профитабилне активности газдинства, подршка руралном развоју, употреба ђубрива, обрада и одржавање земљишта. 
Планиране активности: припрема организационо-методолошких инструмената, организовање и спровођење истраживања, обрада, дисеминација и анализа резултата.
Периодика индикатора је трогодишња.




2) Статистички регистар пољопривредних газдинстава


Републички завод за статистику


Министарство пољопривреде и заштите животне средине


Успостављање функционалног Статистичког регистра пољопривредних газдинстава.
Планиране активности: наставак сарадње са Министарством пољопривреде и заштите животне средине на усклађивању дефиниција и побољшању квалитета административних извора, како ради валидације података прикупљених статистичким истраживањима тако и ради коришћења тих извора за производњу статистичких података.




3) Успостављање FADN система – Рачуноводствена мрежа пољопривредних газдинстава


Министарство пољопривреде и заштите животне средине


Републички завод за статистику


Прикупљање рачуноводствених података неопходних за годишње утврђивање прихода и расхода на пољопривредним газдинствима; израчунавање коефицијента вредности производње; израда класификације пољопривредних газдинстава с обзиром на тип пољопривредне производње и категорије економске величине и израдa плана за избор пољопривредних газдинстава на годишњем нивоу.




3. Пољопривредни рачуни и цене


Републички завод за статистику


Министарство пољопривреде и заштите животне средине


Планиране активности: 
Економски рачуни пољопривреде (ЕАА) – израда прве и друге процене реалног дохотка и годишњих економских рачуна пољопривреде; 
Инпут радне снаге у пољопривреди – израда прве и друге процене и годишњих података за плаћену и неплаћену радну снагу у пољопривреди, изражену у годишњој јединици рада (АWU);
Увођење регионалних eкономских рачуна пољопривреде (РЕАА) – годишњи подаци на НСТЈ 2 нивоу;
Статистика јединичних вредности пољопривредних производа (UVS) – годишње;
Прогноза индекса цена у пољопривреди – годишње;
Обрачун индекса цена у пољопривреди – квартално и годишње;
Апсолутне цене пољопривредних производа и репроматеријала и средстава за рад – квартално и годишње, и
Цене земљишта и ренте, односно годишњи подаци о ценама и рентама за одређене категорије пољопривредног земљишта.
Периодика индикатора је квартална и годишња.




4. Статистика шумарства


Министарство пољопривреде и заштите животне средине и Републички завод за статистику




Подизање, гајење и искоришћавање шума, плантажа и интезивних засада, економски показатељи, ловство, штете у шумама и др.
Планиране активности: обезбеђивање података о текућем запреминском прирасту према врстама дрвећа и састојинској структури, коришћење административних извора и побољшање квалитета података.
Периодика индикатора је годишња.




5. Статистика рибарства


Републички завод за статистику


Министарство пољопривреде и заштите животне средине


Количина уловљене рибе по врстама, порибљавање, број рибара, капацитети рибњака, производња конзумне рибе и млађи у рибњацима, пловна средства и опрема рибњака. 
Планиране активности: наставак спровођења редовних истраживања, побољшање квалитета обухвата рибњака и валидација добијених података. 
Периодика индикатора је годишња.




6. Агроеколошка статистика


Министарство пољопривреде и заштите животне средине




Планиране активности: коришћење административних извора за обезбеђивање података о годишњој количини пестицида у промету, као и података о годишњој количини пестицида која се примени и површинама третираним сваком супстанцом у изабраној референтној години. 
Периодика индикатора је годишња и петогодишња




7. Органска производња


Министарство пољопривреде и заштите животне средине




Подаци о броју лица која се баве органском производњом, површина и производња органских култура и органско сточарство.
Планира се коришћење административних извора података. 
Периодика индикатора је годишња.




8. Статистика животне средине 










1) Статистика отпада и хемикалија


Републички завод за стaтистику, Министарство пољопривреде и заштите животне средине и Агенција за заштиту животне средине


Министарство здравља и Институт за јавно здравље Србије


Подаци о управљању отпадом у складу са Уредбом о статистици отпада и комуналним отпадом; подаци о потрошњи, производњи и увозу/извозу хемикалија, према класи токсичности и према секторима КД. 
Планира се комплетирање базе података према међународним стандардима и уредбама. 
Периодика индикатора је годишња.




2) Статистика воде, ваздуха и климатских промена 


Републички завод за стaтистику, Министарство пољопривреде и заштите животне средине и Агенција за заштиту животне средине




Подаци о захваћеним и коришћеним количинама воде за потребе јавних водовода, индустрије и пољопривреде, хидроенергетике, рибарства и др.; испуштеним и пречишћеним отпадним водама; пољопривредним површинама које се наводњавају и др, као и подаци потребни за прорачун емисија загађених материја у ваздух, према Конвенцији о прекограничном загађењу ваздуха на великим удаљеностима (CLRTAP) и подаци потребни за испуњење обавезе из Оквирне конвенције УН о промени климе (UNFCCC). 
Планира се усклађивање статистичких истраживања из области вода са променама методологије Евростата (ОЕЦД/Евростатов Упитник о копненим водама), као и обезбеђивање индикатора одрживог развоја.
Периодика индикатора је годишња.




9. Енергетика


Републички завод за статистику и Министарство рударства и енергетике




Годишњи енергетски биланси за електричну и топлотну енергију, угаљ и произведене гасове, нафту и деривате нафте, природни гас, геотермалну енергију, биогас и дрвна горива.
Планира се обезбеђивање структурних података у вези са производњом електричне енергије; обезбеђивање података о капацитетима складишта гаса и обезбеђивање података за месечно извештавање Евростата. 
Периодика индикатора је годишња.
Планира се увођење месечне периодике.




10. Саобраћај 










1) Мобилност путника у друмском саобраћају


Републички завод за статистику




Планира се увођење истраживања ради обезбеђивања података о мобилности путника у превозу према врсти коришћења путничког превозног средства, врсти путовања, учесталости путовања, просечној удаљености и сезони путовања.
Периодика индикатора је трогодишња.




2) Превоз терета у друмском саобраћају


Републички завод за статистику


Министарство унутрашњих послова и Министарство финансија – Управа царина


Подаци о превезеној роби, пређеним километрима превозних средстава, потрошњи горива, улазу, излазу и транзиту теретних моторних и прикључних возила у друмском саобраћају и др. 
Планира се увођење индикатора о превозу за сопствене потребе у друмском саобраћају, превезеној роби у унутрашњем и међународном превозу, врсти робе према међународној класификацији (NST-2007), начину паковања, врсти опасне робе (ADR) и региону утовара и истовара робе. 
Периодика индикатора је тромесечна и годишња.




3) Железнички саобраћај


Републички завод за статистику




Подаци о превозу путника и робе, безбедности саобраћаја, железничкој инфраструктури, пословни субјекти који обављају делатност у железничком саобраћају и железничкој мрежи пруга. 
Планира се увођење индикатора о саобраћају возова по деоницама пруга; подели контејнера по величини и интермодалном транспорту.
Периодика индикатора је тромесечна и годишња.




4) Саобраћај на унутрашњим пловним путевима 


Републички завод за статистику


Министарство грађевинарства, саобраћаја и инфраструктуре – Управа за утврђивање способности бродова за пловидбу и лучке капетаније


Подаци о роби, пловним објектима, земљама утовара и истовара, застави пловних објеката, превозу робе у контејнерима, врсти робе и др.
Планира се увођење индикатора о превозу празних превозних пловних објеката.
Периодика индикатора је тромесечна и годишња.




5) Ваздушни саобраћај 


Републички завод за статистику




Подаци о превезеним путницима и терету, пређеним километрима за авионе на деоници лета, расположивим путничким седиштима; дужини полетно-слетне стазе, капацитетима аеродрома, опреми за опслуживање авиона и др. 
Периодика индикатора је тромесечна и годишња.




6) Претовар


Републички завод за статистику




Подаци о претовареним и изманипулисаним тонама, утрошку електроенергије и погонских горива, претовару према начину руковања, претовару контејнера и др.
Периодика индикатора је тромесечна и годишња. 




7) Безбедност саобраћаја 


Републички завод за статистику


Министарство унутрашњих послова


Подаци о саобраћајним незгодама и настрадалим лицима, узроку, околностима и учесницима. 
Периодика индикатора је тромесечна и годишња.




8) Регистрована возила


Републички завод за статистику


Министарство унутрашњих послова


Подаци о први пут регистрованим, новим и укупно регистрованим моторним и прикључним возилима у друмском саобраћају према врсти возила, години производње и маркама. Регистрована моторна и прикључна возила у друмском саобраћају према години производње, носивости, снази, запремини, маркама, врсти погонског горива и општинама регистрације возила.
Периодика индикатора је тромесечна и годишња.




9) Бројање саобраћаја на међународним ’E’ друмовима


Републички завод за статистику




Број, врста и величина промета моторних возила према класификацији ЕУ.
Периодика индикатора је петогодишња.




10) Поштанске услуге


Републички завод за статистику 




Подаци из области поштанских услуга: број поштанских пошиљки и упутница у класичној и електронској форми, као и пакета. Број јединица поштанске мреже и прерадних центара, обим пријема, преноса и уручења поштанских пошиљки, број превозних средства за пренос поштанских пошиљки и остварени приходи од поштанских услуга. 
Планира се праћење пословања курирских служби.
Периодика индикатора је тромесечна и годишња.




11) Телекомуникационе услуге


Републички завод за статистику 




Подаци из области телекомуникационих услуга: индикатори о оператерима и телекомуникацијској мрежи, број интернет сервиса, запослени, финансијски промет по модалитетима, физички обим телекомуникацијског промета по модалитетима и подаци о инфраструктури. 
Планира се праћење пословања оператера који нуде услуге фиксне телефоније путем интернета.
Периодика индикатора је тромесечна и годишња.




11. Регионална статистика


Републички завод за стaтистику, Министарство привреде, Национална агенција за регионални развој, Министарство пољопривреде и заштите животне средине, Агенција за заштиту животне средине и Институт за јавно здравље Србије 




Планира се развој регионалних статистика у складу са Номенклатуром статистичких територијалних јединица која, на бази утврђених критеријума, обухвата три хијерархијска нивоа статистичке регионализације, односно поделе државног простора.
Индикатори на регионалном нивоу обезбедиће се у следећим областима: регионални рачуни (макроекономски индикатори на нивоу региона); регионална статистика тржишта рада (просечне зараде и број запослених); регионална статистика пољопривреде (коришћење земљишта, структура пољопривредних газдинстава, рачуни и цене у пољопривреди, производња усева, сточарска производња, агроиндустријска производња и др.); регионална пословна статистика (индикатори за локалне јединице – број локалних јединица, зараде, висина расположивог дохотка по особи, инвестиције у материјална добра и структура запослених по економским секторима КД); статистика саобраћаја (густина путне мреже, број регистрованих моторних и прикључних возила у друмском саобраћају и др.); статистика регионалне животне средине (количине захваћених, коришћених, испуштених вода и пречишћавање отпадних вода; стварање, обрада и третман комуналног отпада) статистика науке и технологије (подаци о правним лицима која се баве истраживањем и развојем); статистика туризма на регионалном нивоу (подаци о смештајним капацитетима и о доласцима и ноћењима домаћих и страних туриста по врстама туристичких места и туристичким местима); статистика здравства (организација и рад здравствене службе, ресурси здравственог система, оболевања и понашања у вези са здрављем становништва и стањем животне средине и др.); статистика образовања (подаци о дечјим вртићима, основним и средњим школама, високошколским установама, наставном особљу, финансирању образовања и др.) и регионална демографија и статистика миграција (подаци о живорођеним, умрлим и миграцијама становништва на нивоу општина и насеља). 
Периодика индикатора је месечна, квартална, полугодишња и годишња.




12. Географски информациони систем










1) Национална инфраструктура геопросторних података


Републички геодетски завод




Национална инфраструктура геопросторних података (НИГП) омогућава приступ, размену и коришћење хармонизованих просторних података и сервиса из различитих извора и нивоа надлежности од локалног до националног.
Процес успостављања НИГП-а састоји се од низа активности на креирању институционалног и техничког оквира које се реализују кроз основне компоненте као што су: метаподаци; скупови и сервиси геоподатака; мрежни сервиси и технологије; споразуми о размени, приступу и коришћењу геоподатака, као и механизми координације, праћења и извештавања.
Планира се даље успостављање НИГП-а имплементацијом следећих активности: потпуна транспозиција INSPIRE директиве у национално законодавство; усвајање стратегије НИГП-а за период 2014–2020; развој Националног геопортала у складу са INSPIRE импламентационим правилима; хармонизација тематских скупова података према INSPIRE техничким спецификацијама; координација и креирање услова за сарадњу и размену геоподатака и сервиса и праћење и извештавање о статусу имплементације.




2) Географски информациони систем


Републички завод за статистику




Геореференцирана мрежа просторних јединица (региона, управних округа, општина, насеља, катастарских општина, месних заједница, статистичких и пописних кругова) преузима се од Републичког геодетског завода, чиме се омогућава графичка презентација статистичких података на различитим територијалним нивоима. 
Планиран је даљи развој ГИС-а кроз сарадњу са осталим субјектима НИГП-а (преузимање, размена, приступ новим скуповима геоподатака преко веб сервиса и др.). 




3) Регистар просторних јединица (РПЈ)


Републички завод за статистику и Републички геодетски завод




Регистар садржи алфанумеричке податке (називе, јединствене матичне бројеве, историјат промена и др.) о свим просторним јединицама: региони, управни окрузи, градови, општине, насељена места, катастарске општине, месне заједнице, статистички и пописни кругови. Ажурирање података је текуће. Графички приказ просторних јединица у надлежности је Републичког геодетског завода.
Планирaно је теренско ажурирање пописних кругова за потребе реализације Пробног пописа становништва, домаћинстава и станова 2019. (узорак) и ажурирање пописних кругова на читавој територији за потребе Пописа 2021. 
Планирано је увођење у Регистар просторних јединица података о степену урбанизације у складу са класификацијом ЕУ (DEGURBA). 




IV. ПРЕГЛЕД НАЈЗНАЧАЈНИЈИХ ИНФРАСТРУКТУРНИХ И РАЗВОЈНИХ АКТИВНОСТИ КОЈЕ НЕ МОГУ ДА СЕ СВРСТАЈУ У ОДРЕЂЕНЕ ОБЛАСТИ 




НАЗИВ АКТИВНОСТИ


ОДГОВОРНИ ПРОИЗВОЂАЧ


САДАШЊЕ СТАЊЕ И ПЛАНИРАНЕ АКТИВНОСТИ




1. Законодавни оквир


Сви одговорни произвођачи званичне статистике 


Закон о званичној статистици, као основни правни акт, регулише област статистике, односно производњу и дисеминацију података и информација званичне статистике, као и организацију система званичне статистике у Републици Србији (дефиниција званичне статистике, заштита давалаца података; основна начела; одговорни произвођачи статистике; припрема петогодишњег статистичког програма и годишњих примењивих планова; начин објављивања резултата статистичких истраживања и коришћење података; начин прикупљања података и обрађивања и складиштења података; обавеза формирања статистичких регистара; услови дисеминације података и информација; поверљивост података и заштита поверљивих података; сарадња са међународним статистичким организацијама и др.). Закон је усклађен са основним принципима и одредбама међународне правне регулативе које се односе на званичну статистику.
Народна банка Србије је надлежна институција за прикупљање, обраду и анализу података монетарне и платнобилансне статистике у Републици Србији који се обрађују у складу са Законом о Народној банци Србије и Законом о званичној статистици. Закон о Народној банци Србије утврђује да она може да пропише обавезу за банке, финансијске организације и друга правна лица да евидентирају, прикупљају, обрађују и достављају одређене податке, а Законом о званичној статистици прописано је да Народна банка Србије поставља стандарде за званичну статистику у оквиру функција које врши. 
У наредном периоду неопходно је извршити измене и допуне Закона ради ефикасније организације система званичне статистике, као и усаглашавање са одредбама других закона који регулишу област заштите индивидуалних података. 




2. Управљање квалитетом 


Сви одговорни произвођачи званичне статистике 


У наредном периоду настављају се започете активности на имплементацији система управљања квалитетом који се ослања на принципе Укупног управљања квалитетом (TQM), принципе Европског Кодекса статистичке праксе, Фундаменталне принципе званичне статистике УН и Декларацију о професионалној етици Међународног статистичког института. У том смислу, Републички завод за статистику ће:
– настојати да унапреди сарадњу са корисницима статистичких података и услуга увођењем нових облика комуникације и узајамног информисања;
– наставити да прати ставове и задовољство корисника и да испуњава њихове захтеве;
– подстицати, у оквиру Завода и целокупног система званичне статистике, иницијативност и креативност у циљу осавремењивања и рационализације система;
– наставити да прати задовољство, мишљења и ставове запослених који се односе на њихов положај у систему званичне статистике, као и на сам систем; 
– завршити идентификовање, дефинисање и рационализацију процеса статистичких истраживања и припремити основе за реорганизацију целокупног система;
– створити предуслове за имплементацију интерне ревизије и самооцењивања;
– спроводити перманентну едукацију свих запослених у Заводу и у оквиру међународне сарадње, и
– развијати интензивну сарадњу и размену искустава са земљама окружења и земљама из ЕСС, и систематски спроводити унапређење пословања и процеса оцењивањем ефикасности и ефективности система квалитета.
Успешном реализацијом ових активности, Републички завод за статистику постаје организација посвећена квалитету и његовом унапређењу, чиме се стварају услови да се захтева сертификација од стране надлежних институција за неки од стандарда квалитета (EFQM, ISO). 




3. Класификације








1) Класификација делатности


Републички завод за статистику 


Посебним законом утврђена је КД, као општи стандард према коме се врши разврставање јединица разврставања у делатности. Регулисана је област примене КД; начин утврђивања назива, шифара и описа делатности; јединице разврставања; претежна делатност; процедура регистрације јединица разврставања и др. Такође, посебним уредбама прописана је детаљна класификација и методологија за разврставање по делатностима. Класификација делатности је усклађена са међународном класификацијом (NACE Rev. 2). Извршена је потпуна имплементација класификације делатности у статистичким истраживањима, односно њена примена у прикупљању, анализи, објављивању и дисеминацији података званичне статистике.
У случају измене међународне класификације планира се утврђивање националне класификације делатности у складу са међународним стандардом. 




2) Класификација производа по делатности


Републички завод за статистику 


У наредном периоду планира се потпуна имплементација и увођење националне верзије међународне класификације CPA 2.1. 




3) Номенклатура индустријских производа и услуга (Prodcom листа)


Републички завод за статистику 


Номенклатура индустријских производа и услуга за Годишње истраживање индустрије сваке године се усклађује са променама у Prodcom листи. 




4) Класификација врста грађевина 


Републички завод за стaтистику


Примењује се Класификација врста грађевина, која је у потпуности усклађена са Класификацијом грађевина Европске уније. 




5) Класификације статистике међународне робне трговине 








– Комбинована номенклатура – царинска тарифа (CT)


Републички завод за стaтистику и Министарство финансија – Управа царина 


Примењује се царинска тарифа која је усклађена са Комбинованом номенклатуром ЕУ. 
Планира се усклађивање царинске тарифе са Комбинованом номенклатуром за сваку годину и повезивање промена у CT из текуће године са верзијом CT која је важила у претходној години и понављање обраде за претходне године по новој CT; имплементација CT за текућу годину и њено повезивање са осталим класификацијама које постоје у статистичком систему и др. 




– Стандардна међународна трговинска класификација (SMTK)


Републички завод за стaтистику


Примењује се SMTK рев. 4 од 1. јануара 2010. године на основу препорука Статистичког уреда УН.
Планира се публиковање свих нивоа Номенклатуре статистике спољне трговине рeв. 4 са припадајућим описима.




Хармонизовани систем шифарских назива и ознака (HS)


Републички завод за стaтистику


Примењује се Хармонизовани систем назива и шифарских ознака који је усклађен са Хармонизованим системом назива и шифарских ознака – верзија HS 2012.
Планира се примена новог Хармонизованог система назива и шифарских ознака – верзија HS 2017.




– Класификација по општим економским категоријама (BEC)


Републички завод за стaтистику


Примењује се класификација BEC рев. 4, усклађена са класификацијом УН за широке економске групе неопходне за усклађивања у Систему националних рачуна. 




– Централна класификација производа УН (CPC)


Републички завод за стaтистику


Планира се увођење класификације CPC за потребе националних рачуна и економских анализа. 




– Геономенклатура 


Републички завод за стaтистику


Примењује се Геономенклатура 2010 са свим изменама закључно са 2013. годином. 
Планира се измена у складу са међународним стандардом.




6) Стандардна класификација роба за статистику саобраћаја (NST)


Републички завод за стaтистику


Примењује се Стандардна класификација робе за статистику саобраћаја NST 2007.
У случају измене међународне класификације, планира се примена међународног стандарда. 




7) Класификација личне потрошње по намени (COICOP)


Републички завод за стaтистику


Класификација личне потрошње по намени користи се у Анкети о потрошњи домаћинстава, приликом обрачуна личне потрошње и у статистици цена. 
У наредном периоду очекује се примена јединствене класификације у свим областима где се користи. 




8) Класификација занимања 


Републички завод за стaтистику


Kласификација занимања (КЗ), која је усклађена са међународном ISCO-08 класификацијом, садржи систематски и азбучни списак занимања и служи за шифрирање занимања у статистичким истраживањима.




9) Класификација образовања


Републички завод за стaтистику


Планира се дефинисање шифара и назива врста завршених школа по степену образовања, као и прилагођавање Међународне стандардне класификације образовања ISCED-2011 потребама статистичких истраживања, уз поштовање нових тенденција у изради Националног оквира квалификација (НОК).




10) Класификација институционалних сектора


Републички завод за стaтистику


Класификација институционалних сектора је саставни део система националних рачуна. Она класификује институционалне јединице по функционалном принципу и групише их у пет институционалних сектора домаће економије. 
У наредном периоду очекује се пуна примена ове класификације у статистичкој пракси. 




11) Класификација функција државе (COFOG) 


Републички завод за стaтистику


Реч је о класификацији издатака сектора државе по њеним функцијама. 
У наредном периоду, у сарадњи са Министарством финансија, очекује се потпуна примена ове класификације.




12) Номенклатура статистичких територијалних јединица (НСТЈ)


Републички завод за статистику


Статистичке функционалне територијалне целине (три хијерархијска нивоа: НСТЈ 1, НСТЈ 2 и НСТЈ 3) дефинисане у складу са критеријумима ЕУ (НУТС класификација).




13) Међународна класификација научних области (FOS)


Републички завод за стaтистику


Међународна класификација научних области примењује се у статистици научноистраживачке делатности, садржи шест група у којима су класификоване науке.




14) Међународна класификација друштвено-економских циљева (NABS)


Републички завод за стaтистику


Међународна класификација друштвено-економских циљева (ОЕЦД), која се користи у области буџетских издвајања за научноистраживачку делатност (GBAORD). 




4. Регистри








1) Статистички пословни регистар (СПР)


Републички завод за статистику


Скуп статистичких и правних јединица који служи као основни оквир за спровођење статистичких истраживања у области пословних статистика. 
Планирају се следеће активности: завршетак реализације заокруженог система одржавања регистра; успостављање регистра као јединог извора за избор статистичких јединица за све пословне и друге статистике; увођење нових административних извора и успостављање сарадње са свим административним изворима на основу протокола о сарадњи; даљи развој регистра Група предузећа и укључивање у EuroGroup Register; развој структурне анализе великих и сложених система; редизајн СПР на основу нове уредбе ЕУ о статистичким јединицама; увођење система управљања квалитетом; спровођење истраживања локалних јединица; увођење истраживања о квалитету СПР; увођење истраживања о новонасталим пословним субјектима; интензивирање сарадње унутар Завода између СПР и предметних статистика које се ослањају на СПР; стварање предуслова за увођење координисаног узорка у циљу смањивања оптерећења давалаца података; поступно укључивање у Европски систем статистичких пословних регистара (ESBRs) и др.




2) Регистар заштићених природних добара


Министарство пољопривреде и заштите животне средине и Завод за заштиту природе Србије 


Подаци о заштићеним природним добрима (заштићена подручја, заштићене врсте и покретна заштићена природна документа). Списак заштићених подручја, назив акта којим су врсте стављене под заштиту, списак покретних заштићених природних докумената, списак подручја под претходном заштитом, површине заштићених природних добара по категоријама заштите и према култури (шума, необрасле површине и сл.), као и подаци о међународној заштити природних добара.
Регистар садржи назив заштићеног подручја, врсту заштићеног подручја, међународну категорију заштићеног подручја, централну координатну тачку по Гриничу, кратак опис заштићеног подручја, опис граница заштићеног подручја, списак катастарских парцела по режимима заштите, податке о власништву и управљачу, физичке и правне промене на заштићеном подручју, број и датум акта о стављању под заштиту подручја и број и датум акта о престанку заштите.




3) Регистар спортских објеката и организација


Министарство омладине и спорта 


Ажурирање и допуна регистра спортских објеката и организација.




5. Базе података








1) База података ДевИнфо


Републички завод за стaтистику, Институт за јавно здравље Србије, Министарство финансија, Национална служба за запошљавање, Народна банка Србије, Републички завод за социјалну заштиту, Министарство за рад, запошљавање, борачка и социјална питања, Републички фонд за пензијско и инвалидско осигурање, Завод за заштиту природе Србије и Агенција за привредне регистре


ДевИнфо је скуп база података које се користе за праћење реализације Миленијумских циљева развоја, Националних миленијумских циљева развоја, индикатора социјалне укључености и смањења сиромаштва, Националног плана акције за децу, Националне стратегије за младе, политике родне равноправности и др. 
ДевИнфо је софтерски алат који омогућава ефикасну организацију, чување, преглед и презентацију података и индикатора на националном и локалном нивоу. База садржи детаљне информације о временском периоду, географским областима, јединицама мере, субпопулацијама и изворима података, као и метаподатке индикатора, и користи се за праћење друштвеног развоја.
У циљу унапређења расположивости и коришћења података до општинског нивоа, развијене су општинска ДевИнфо база и база Природно кретање становништва и профили, преко којих се може доћи до података за сваку од општина у Републици Србији. Базе података, профили и галерија индикатора ажурирају се два пута годишње, у априлу и октобру, и налазе се на сајту Републичког завода за статистику.
Планира се прелазак на нову верзију софтвера ДевИнфо 7.0, модернизација сајта и профила и праћење и примена модерних технологија у циљу једноставнијег и ефикаснијег коришћења статистичких података.




2) Базе података из области статистике спорта


Министарство омладине и спорта и Републички завод за спорт 


База података о категоризацији спортиста, спортова и спортских стручњака; стипендираним спортистима; спортистима носиоцима националних признања и међународним и националним спортским успесима и резултатима, као и национални адресар спорта и др.




6. ИТ инфраструктура 








1) Координација и управљање


Сви одговорни произвођачи званичне статистике 


Планира се дефинисање стандарда и унапређење програмског система ИКТ ради развоја и одржавања софтвера за статистичка истраживања и административне послове (meta-data driven систем за једнообразан приступ подацима ради ажурирања, уноса и табелирања, софтвер за администрацију база података и др). Због тога је један од главних приоритета даљи развој ИСТ-а, софтверског пакета, у потпуности развијеног у Републичком заводу за статистику, чија је основа метабаза структурних података, као и коришћење модерних технологија (Open Data, Big Data, Data mining и сл.).




2) Услуге повезане са административним апликацијама 


Сви одговорни произвођачи званичне статистике 


Планира се дефинисање стандардних поступака преузимања података из одређених административних извора, формирање база података и развој апликација за коришћење података тако да буду лако доступни за коришћење службама којима су ови подаци потребни.




3) Технологија информационих и електронских колаборационих система 


Сви одговорни произвођачи званичне статистике 


Планира се унапређење ИТ инфраструктуре Републичког завода за статистику у оквиру пројекта ИПА, као и набавка опреме, консолидација ИТ решења и имплементација решења за ИТ инфраструктуру. 




4) Системи за размену података


Сви одговорни произвођачи званичне статистике 


Планира се успостављање стандарда у размени података, како интерних тако и према другим организацијама, а у складу са препорученим стандардима Међународне иницијативе за развој и примену ефикаснијих начина за размену статистичких података и метаподатака (SDMX иницијатива). У ту сврху је потребно дефинисати техничке спецификације и решења и обезбедити униформан начин комуникације, како између апликација унутар Републичког завода за статистику тако и комуникације са информационим системима других органа државне управе. Планира се даља стандардизација пословних процеса и трансакција уз стално побољшање сервисних услуга за клијенте, као и развој веб-сервиса за пружање персонализованих услуга пословним субјектима.




5) Системи за прикупљање података и пренос основних података


Сви одговорни произвођачи званичне статистике 


Планира се реализација система за електронско прикупљање и подношење извештаја и података. Такође се планира веће коришћење података из административних извора, и то како класичним тако и модернијим (Big Data и сл) методама. 




7. Методологија узорка








1) Алокација и избор узорка


Републички завод за стaтистику


Дефинисање стандарда и унапређење метода којима се обезбеђује оптимална алокација узорка. Постепено увођење ротације малих јединица како би се обезбедила координација поновљених и различитих истраживања и смањила оптерећеност извештајних јединица. Формирање базе података о јединицама узорка.




2) Оцењивање параметара и узорачких грешака


Републички завод за стaтистику


Планира се, уз побољшање квалитета СПР-а и осталих статистичких база, шира примена поступка калибрације; развој и примена метода за оцене параметара за мале домене; обезбеђење оцена грешака за кључне параметре и индикаторе истраживања на узорку и тестирање примене моделирања грешака. 




3) Развојне активности из методологије узорка путем међународне сарадње и унапређења софтверске подршке


Републички завод за стaтистику


Планира се да се кроз међународну сарадњу и праћењем регулатива ЕУ унапреди примена статистичке методологије у истраживањима, као и софтверске подршке за припрему оквира, алокацију узорка, оцењивање параметара и др.




8. Анализа временских серија


Републички завод за стaтистику


Статистичка анализа и десезонирање временских серија уз примену математичко статистичких структурних модела и стандардизацију поступака за примену модела у складу са међународним стандардима.




9. Информисање и дисеминација


Сви одговорни произвођачи званичне статистике 


Развој дисеминационе политике усмерен је ка правовременом задовољавању потреба корисника за статистичким подацима високог квалитета, односно да ти подаци треба да буду прилагођени њиховим потребама и захтевима. У наредном периоду, повећањем доступности и квалитета статистичких података, унапредиће се препознатљивост званичне статистике као основног извора поузданих и правовремених података. Такође, неопходно је: побољшати комуникацију између корисника и званичне статистике ради задовољења корисничких потреба; применити нове информатичке технологије (Open Data и сл.) у процесу дисеминације статистичких података; побољшати инфраструктуру за приступ подацима уз осигурање њихове поверљивости; повећати понуду јавно доступних података за потребе различитих корисника; јачати сарадњу са домаћим и иностраним корисницима података ради боље идентификације њихових потреба; повећати понуду микроподатака за потребе научноистраживачких институција, у складу са Процедуром за омогућавање приступа индивидуалним подацима без идентификатора у научноистраживачке сврхе и у складу са условима дефинисаним у склопу Европског статистичког система, и подићи свест корисника о могућностима и ограничењима званичне статистике.




10. Међународна статистичка сарадња


Сви одговорни произвођачи званичне статистике 


Обезбеђивање расположивих података најзначајнијим међународним организацијама (Евростат, Банка за међународна поравнања, Европска централна банка, УН, ММФ, Светска банка и др) и учешће у раду међународних радних група и скупова, посебно на састанцима радних група у Евростату. Коришћење ИПА и других међународних фондова. 
Планиране активности треба да обезбеде усаглашавање са Европским статистичким системом (ЕСС), односно рад на хармонизовању стандарда, класификација и методологија ради добијања међународно упоредивих показатеља, као и укључивање у међународну статистичку сарадњу свих одговорних произвођача званичне статистике. 




11. Безбедност података и статистичка поверљивост


Републички завод за стaтистику


Званична статистика остварује потпуну заштиту права давалаца података и статистичких јединица. Начело поверљивости обухвата заштиту података који се односе на појединачну статистичку јединицу, с тим да се индивидуални подаци могу користити само у статистичке сврхе. Закон о званичној статистици налаже одговорним произвођачима статистике да након завршетка обраде прикупљених података одстрањују идентификаторе извештајних и статистичких јединица. Упитнике и друге документе који садрже индивидуалне податке добијене приликом спровођења статистичких истраживања треба уништити, и то након завршетка уноса, шифрирања и обраде података у складу са важећим прописима. Подаци прикупљени, обрађени и ускладиштени у сврхе званичне статистике поверљиви су онда када физичко или правно лице може да се непосредно или посредно идентификује именом, адресом или идентификационим бројем. Поверљиви подаци се не могу користити ради утврђивања права и стварања обавезе извештајној јединици. Одговорни произвођачи статистике могу да научноистраживачким институцијама обезбеде, на писани захтев, индивидуалне податке без идентификатора, али су у обавези да воде евиденцију о таквим корисницима, као и о намени за коју им се достављају подаци. Заштита поверљивих података обезбеђује се ограничавањем приступа поверљивим подацима, јер је он ограничен на лица која приликом обављања својих задатака производе званичну статистику, и то до степена у ком су ти подаци неопходни за производњу званичне статистике. Одговорни произвођачи званичне статистике обавезни су да предузму све прописане административне, техничке и организационе мере неопходне за заштиту поверљивих података против нелегалног приступа, откривања или коришћења. 




V. ОДГОВОРНИ ПРОИЗВОЂАЧИ ЗВАНИЧНЕ СТАТИСТИКЕ 
Законом о званичној статистици, у члану 6, прописано је да су системом званичне статистике Републике Србије, као одговорни произвођачи званичне статистике, обухваћени: Републички завод за статистику, Народна банка Србије, Градска управа града Београда – за територију града Београда, и остали одговорни произвођачи званичне статистике наведени у петогодишњем статистичком програму. 
У Програму званичне статистике, у периоду од 2016. до 2020. године, конкретно је наведено да је Републички завод за статистику – надлежан за највећи део истраживања из реалног сектора и део екстерног сектора (извоз и увоз робе и др), док је Народна банка Србије – надлежна за финансијски, монетарни и већи део екстерног сектора.
Овај програм, у складу са Законом, одређује као остале одговорне произвођаче званичне статистике:
– Министарство финансија – надлежно за статистику државних финансија;
– Министарство унутрашњих послова – надлежно за део из области саобраћаја, криминалитета, азиланата и илегалних миграција;
– Министарство правде и Републичко јавно тужилаштво – надлежни за део из области правосуђа;
– Министарство пољопривреде и заштите животне средине и Агенција за заштиту животне средине – надлежни за део из области пољопривреде, безбедности хране, биланса хране, шумарства и заштите животне средине;
– Министарство здравља и Институт за јавно здравље Србије – надлежни за јавно здравство и здравље;
– Министарство рударства и енергетике – надлежно за део енергетске статистике;
– Министарство просвете, науке и технолошког развоја – надлежно за део статистике образовања и доживотног образовања, као и за део статистике науке, технологије и иновација;
– Министарство за рад, запошљавање, борачка и социјална питања и Републички завод за социјалну заштиту – надлежни за део статистике социјалне заштите;
– Министарство омладине и спорта и Републички завод за спорт – надлежни за део из области статистике спорта; 
– Министарство привреде – надлежно за дефинисање и израчунавање дела индикатора из области регионалне статистике;
Републички геодетски завод – надлежан за Националну инфраструктуру геопросторних података;
– Национална служба за запошљавање – надлежна за део из области тржишта рада;
– Републички фонд за пензијско и инвалидско осигурање – надлежан за статистику пензијског и инвалидског осигурања; 
– Републички фонд за здравствено осигурање – надлежан за статистику обавезног здравственог осигурања и безбедности и здравља на раду; 
– Народна библиотека Србије – надлежна за статистику издавачке делатности, и
– Завод за проучавање културног развитка – надлежан за део статистике културе.
VI. ОЧЕКИВАНИ ПРОБЛЕМИ И УСЛОВИ ЗА РЕАЛИЗАЦИЈУ ПРОГРАМА 
Одговорни произвођачи званичне статистике, посебно у протеклом периоду, започели су интензивне активности на хармонизацији основних показатеља, пре свега у области националних рачуна и економских статистика. Промене се, за сада, спроводе ефикасно, с тим да у наредном периоду треба спровести потпуну хармонизацију званичне статистике са међународним стандардима, како у поменутим, тако и у свим осталим областима статистике, у складу са наведеним планираним активностима. 
Развој званичне статистике у наредном периоду захтева обезбеђење одговарајућих средстава и кадрова као предуслова за производњу квалитетних, ажурних и свеобухватних података и показатеља. 
Народна скупштина, Влада и надлежни органи државне управе створиће, доношењем овог програма, одговарајући институционални оквир за промене у статистици и адекватно мерење социоекономских појава. То подразумева активну политику на имплементацији законских и других услова неопходних за функционисање званичне статистике. 
Стварање бољих услова и успостављање веће сарадње и координације са корисницима и произвођачима података, као и даља изградња и јачање капацитета свих учесника у процесу производње и коришћења статистичких података и анализа, један су од битних предуслова реализације програмом планираних активности званичне статистике. Такође, неопходно је пружање јавне подршке статистици у односу на даваоце података, како пропагандом тако и кроз законодавно уређивање судске заштите. 
У започетом процесу приступања ЕУ све је више захтева, како од министарстава тако и од других државних институција, за обезбеђивањем различитих статистичких показатеља. Званична статистика мора бити потпуно спремна да реализује све те захтеве, јер је она, у односу на међународне организације и јавност, једина компетентна и меродавна да даје објективне статистичке информације о друштвено-економским кретањима у Републици Србији. Међутим, да би званична статистика испунила ову улогу, нужно је да располаже савременим методологијама и одговарајућим инструментима за њихову примену, које признају и прихватају Евростат, ММФ, ОЕЦД и друге релевантне међународне организације и институције.
Планиране стратешке активности и задаци су обимни, с тим да њихова реализација мора да се изврши далеко бржим темпом него што је то био случај са земљама у окружењу. Такође, потребно је обезбедити погодан амбијент и инфраструктуру за планиране промене и активности приликом разраде петогодишњег програма, односно законом предвиђене процедуре доношења редовних годишњих планова званичне статистике, као и адекватна улагања у материјалне и кадровске ресурсе за потребе спровођења нових истраживања и показатеља. 
Преглед скраћеница у тексту
  




ЕУ


Европска унија




УН


Уједињене нације




ОЕЦД


Међународна организација за економску сарадњу и развој




ММФ


Међународни монетарни фонд




ЕВРОСТАТ


Статистички завод ЕУ




СЗО


Светска здравствена организација




UNODC


Канцеларија УН за питања дроге и криминала 




Compendium


Статистички програм Евростата




ИПА


Инструменти за претприступну помоћ ЕУ




НПИ


Национални план за интеграцију Србије у ЕУ 




ЕСС


Европски статистички систем




NACE


Општа класификација делатности EУ




SNA


Систем националних рачуна




ESA


Европски систем националних рачуна




GFS


Статистика државних финансија




RTGS


Oбрачун у реалном времену по бруто принципу




MIG


Класификација према економској намени по методологији ЕУ




БДП


Бруто домаћи производ




КД


Класификација делатности 




СМТК


Номенклатура статистике спољне трговине




CT 


Комбинована номенклатура – царинска тарифа 




HS 


Хармонизовани систем шифарских назива и ознака




BEC 


Класификација по општим економским категоријама




CRC


Централна класификација производа УН




НССТ


Номенклатура спољне трговине




Prodcom


Класификација индустријских производа




NST


Стандардна номенклатура робе за статистику саобраћаја




CPA


Класификација производа према делатности




FATS


Стране подружнице




FRIBS


Оквирне препоруке за интеграцију пословних статистика Евростата




COICOP


Класификација личне потрошње према намени




МКБ


Међународна класификација болести, повреда и узрока смрти




ISCO


Међународна стандардна класификација занимања




FOS


Међународна стандардна класификација научних области




NABS


Међународна класификација друштвено-економских циљева 




ISCED 


Међународна стандардна класификација образовања




UOE 


Заједнички упитник о образовању Оецда, Унеска и Евростата




ISCO


Међународна стандардна класификација занимања




FOS


Међународна класификација научних области




FTE


Eквивалент пуне запослености




NABS


Међународна класификација друштвено-економских циљева




ESSPROS


Европски систем интегрисане статистике социјалне заштите




CLRTAP 


Конвенција о прекограничном загађењу ваздуха на великим удаљеностима




UNFCCC


Оквирнa конвенцијa УН о промени климе




ДевИнфо


База података за праћење друштвеног развоја 




НСТЈ


Номенклатура статистичких територијалних јединица




НИГП 


Национална инфраструктура геопросторних података




INSPIRE


Директива ЕУ о општем оквиру инфраструктуре за информисање о простору




СПР


Статистички пословни регистар




ГИС


Географски информациони систем




DEGURBA


Класификација ЕУ према степену урбанизације 




CPI


Индекс потрошачких цена




ПДВ


Порез на додату вредност




EU-SILC


Истраживање ЕУ о приходима и стандарду становништва




САС


Програмски пакет за аналитички рад у статистици




TQM


Систем управљања укупним квалитетом




ИНПУТ–АУТПУТ


Табеле међусобних односа производње и потрошње по производима и услугама




GDDS


Систем дисеминације општих података




SDDS


Стандарди за дисеминацију посебних података




ИКТ


Информационо-комуникациона технологија




ИСТ


Софтверски пакет Републичког завода за статистику




GSBPM 


Генерички модел статистичких пословних процеса