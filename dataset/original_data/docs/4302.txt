На основу члана 63. став 4. Закона о јавним предузећима („Службени гласник РС”, број 15/16) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Mинистар привреде доноси 
 
ПРАВИЛНИК
о oбрасцима тромесечних извештаја о реализацији годишњег, односно трогодишњег програма пословања јавних предузећа 
"Службени гласник РС", број 36 од 8. априла 
				2016.
 
Члан 1.
Овим правилником прописују се обрасци тромесечних извештаја о реализацији годишњег, односно трогодишњег програма пословања:
1) јавних предузећа чији је оснивач Република Србија, аутономна покрајина или јединица локалне самоуправе (у даљем тексту: јавно предузеће); 
2) друштава капитала из члана 3. став 2. тач. 1) и 2) Закона о јавним предузећима; 
3) зависних друштава из члана 3. став 2. тачка 2) Закона о јавним предузећима.
Одредбе овог правилника примењују се и нa привредна друштва од стратешког значаја за Републику Србију у којима је Република Србија директно или индиректно контролни члан друштва.
Члан 2. 
Обрасци из члана 1. овог правилника су:
1) Образац 1. Биланс успеха;
2) Образац 1А. Биланс стања;
3) Образац 1Б. Извештај о токовима готовине;
4) Образац 2. Трошкови запослених;
5) Образац 3. Динамика запослених;
6) Образац 4. Кретање цена производа и услуга;
7) Образац 5. Субвенције и остали приходи из буџета;
8) Образац 6. Средства за посебне намене;
9) Образац 7. Нето добит;
10) Образац 8. Кредитна задуженост;
11) Образац 9. Готовински еквиваленти и готовина;
12) Образац 10. Извештај о инвестицијама;
13) Образац 11. Бруто потраживања јавног предузећа за дате кредите и зајмове, продате производе, робу и услуге и дате авансе и друга потраживања;
14) Образац 12. Извештај о степену усклађености планираних и реализованих активности из програма пословања.
Члан 3.
Обрасци из члана 2. тач. 1)–14) овог правилника попуњавају се кумулативно, са почетком календарске године, и то за следећи период:
1) од 1. јануара до 31. марта;
2) од 1. јануара до 30. јуна;
3) од 1. јануара до 30. септембра;
4) од 1. јануара до 31. децембра.
Члан 4.
Обрасци из члана 2. тач. 1)–14) овог правилника одштампани су уз овај правилник и чине његов саставни део. 
Члан 5.
Даном ступања на снагу овог правилника престаје да важи Правилник о oбрасцима тромесечних извештаја о реализацији годишњег програма пословања јавних предузећа и зависних друштава капитала чији је оснивач то предузеће („Службени гласник РС”, бр. 36/13, 27/14 и 38/15). 
Члан 6.
Овај правилник ступа на снагу наредног дана од дана објављивања у „Службеном гласнику Републике Србије”. 
Број 110-00-50/2016-09
У Београду, 1. априла 2016. године
Министар, 
Жељко Сертић, с.р.
 

Образац 1. - Биланс успеха

Образац 1А. - Биланс стања

Образац 1Б. - Извештај о токовима готовине

Образац 2. - Трошкови запослених

Образац 3. - Динамика запослених

Образац 4. - Кретање цена производа и услуга

Образац 5. - Субвенције и остали приходи из буџета

Образац 6. - Средства за посебне намене

Образац 7. - Нето добит

Образац 8. - Кредитна задуженост

Образац 9. - Готовински еквиваленти и готовина

Образац 10. - Извештај о инвестицијама

Образац 11. - Бруто потраживање јавног предузећа за дате кредите на зајмове, продате производе, робу и услуге и дате авансе и друга потраживања

Образац 12. - Извештај о степену усклађености палнираних и реализованих активности из програма пословања