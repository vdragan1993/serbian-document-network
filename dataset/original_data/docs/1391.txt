На основу члана 7. став 1. Закона о детективској делатности („Службени гласник РС”, број 104/13),
Министар унутрашњих послова доноси
 
ПРАВИЛНИК
о програму обуке и оспособљавања лица за вршење детективских послова, начину спровођења обуке и оспособљавања и полагања стручног испита за детектива
"Службени гласник РС", број 74 од 26. августа 
				2015.
 
Члан 1.
Овим правилником уређују се програм обуке и оспособљавања лица за вршење детективских послова, начин спровођења обуке и оспособљавања и начин полагања стручног испита за детектива (у даљем тексту: стручни испит).
Члан 2.
Обуку и оспособљавање лица (у даљем тексту: кандидата) као и полагање стручног испита спроводи Министарство унутрашњих послова (у даљем тексту: Министарство).
Члан 3.
Програм за обуку и оспособљавање физичких лица за вршење детективских послова и полагање стручног испита за детектива (Прилог) одштампан је уз овај правилник и чини његов саставни део.
Члан 4.
Министарство најмање два пута годишње, у првој и у другој половини године организује стручну обуку кандидата за детективске послове.
Термине за одржавање обуке и место одржавања обуке Министарство објављује на својој интернет страници или ће их на други начин учинити доступним кандидатима.
Члан 5.
Пријаву за похађање обуке и оспособљавања за вршење детективских послова кандидат подноси Министарству преко надлежне полицијске управе по месту пребивалишта.
Уз пријаву за похађање обуке кандидат прилаже:
1) уверење да је држављанин Србије;
2) доказ о уплати републичке административне таксе за пријаву на обуку.
Члан 6.
Обука кандидата спроводи се путем предавања и вежби по утврђеном програму, а изводи се теоретски, практичним радом и на други примерен начин и према плану и месту које утврђује Министарство.
Стручна обука спроводи се на начин да час обуке траје 45 минута, а број часова обуке не сме бити већи од шест часова дневно.
Часови могу бити повезани у двочас, са одмором између двочаса од најмање 10 минута.
Члан 7.
Предавачи наставе морају да имају стечено високо образовање на основним академским студијама у обиму од најмање 240 ЕСПБ бодова, мастер академским студијама, специјалистичким академским студијама, специјалистичким струковним студијама, односно на основним студијама у трајању од најмање четири године или специјалистичким студијама на факултету из области безбедности, правних или економских наука и најмање пет година радног искуства на пословима безбедности.
Члан 8.
Присутност кандидата на обуци мора бити 100% укупног фонда часова.
У случају оправдане спречености кандидата да у одређеном термину присуствује наставном часу, Министарство је дужно да полазнику омогући похађање наставног часа из предметне наставне јединице у неком другом одговарајућем термину.
О завршеној обуци Министарство кандидату издају потврду о обучености.
Члан 9.
Након завршене обуке кандидат Министарству подноси пријаву за полагање стручног испита уз коју прилаже доказ о уплати републичке административне таксе за полагања стручног испита за детектива.
Кандидат који је у складу са Законом о детективској делатности ослобођен похађања обуке, уз пријаву за полагање стручног испита подноси следећу документацију:
1) уверење да је држављанин Србије;
2) доказ да има 5 година радног искуства на пословима прописаним у чл. 6. став 2. Закона о детективској делатности, или доказ да има 5 година радног искуства на пословима детективске делатности сагласно чл. 39. став 2. Закона о детективској делатности;
3) доказ о уплати републичке административне таксе за полагања стручног испита за детектива.
Члан 10.
Након завршене обуке кандидат полаже стручни испит пред Комисијом за полагање стручног испита за детектива (у даљем тексту: Комисија).
Члан 11.
Комисију решењем образује министар унутрашњих послова.
Решењем о образовању Комисије именују се председник Комисије, заменик председника, секретар и чланови Комисије.
Радом Комисије руководи председник, а за време његовог одсуства те послове врши заменик председника.
Председник и чланови Комисије морају да испуњавају услове из члана 7. овог правилника прописане за предаваче наставе. 
Стручне и административне послове за потребе Комисије обавља секретар Комисије.
Члан 12.
Комисија спроводи стручни испит у трочланом саставу.
Председник комисије утврђује састав Комисије за сваки испит, односно одређује члана Комисије по сваком појединачном предмету и термину полагања стручног испита.
Члан 13.
Пре почетка полагања стручног испита, увидом у личну карту или другу јавну исправу, утврђује се идентитет кандидата и исти се упознаје са правилима којих се мора придржавати током испита.
Члан 14.
Председник Комисије одређује време и место полагања стручног испита.
Стручни испит се по правилу састоји из усмене провере знања кандидата који извлачи по једно испитно питање из три области.
Када је то потребно од кандидата се може тражити да испитно питање одговори у писменој форми.
Ради утврђивања знања испитивач кандидату може постављати и додатна питања.
Успех кандидата оцењује се оценом „положио” или „није положио” за свако испитно питање.
Кандидат је положио стручни испит ако је на свако од три питања добио оцену ,,положио”.
О положеном стручном испиту Комисија кандидату издаје уверење.
Члан 15.
Кандидат који није положио једно испитно питање из одређене области може приступити поновном полагању тог испита по истеку 15 дана од дана када је први пут полагао.
Кандидат који није положио два или три испитна питања, или и у другом покушају није положио поправни испит, поново полаже цео испит најраније истеком 30 дана од дана када када је завршио предходно полагање.
Члан 16.
Комисија може на писмени захтев кандидата одложити полагање испита, односно започето полагање или поновно полагање испита, због болести или других оправданих разлога најдуже 90 дана.
Оправданим разлогом из става 1. овог члана сматра се: виша сила, смрт у породици, повреда или болест кандидата или члана уже породице, или други разлози на основу којих се у складу са околностима може оправдати изостанак. 
О оправданости разлога за одлагање стручног испита одлучује Комисија. Ако кандидат не оправда одлагање стручног испита сматраће се да није положио испит.
Члан 17.
О току полагања стручног испита, води се записник.
У записник се уносе следећи подаци:
1) састав Комисије;
2) датум и место одржавања испита;
3) лични подаци о кандидату;
4) питања постављена кандидату;
5) одлука Комисије о успеху кандидата на стручном испиту.
Записник потписују председник и чланови Комисије који су учествовали у спровођењу испита.
Члан 18.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 01-10706/14-28
У Београду, 21. августа 2015. године
Министар,
др Небојша Стефановић, с.р.
 
 
Прилози
ПРИЛОГ




Програм за обуку и оспособљавање физичких лица за вршење детективских послова и полагање стручног испита за детектива


ТЕОРИЈА


ВЕЖБЕ


УКУПНО




1


ОСНОВИ И ПОЈАМ ДЕТЕКТИВСКЕ ДЕЛАТНОСТИ


4




4






1.1. Појам и историјски развој детективске делатности
1.2. Правни оквир 










2


ПРАВО ПРИВАТНЕ БЕЗБЕДНОСТИ 


2




2






2.1. О безбедности уопште
2.1.1. Одређење безбедности као система, с акцентом на подсистем приватне безбедности
2.1.2. Савремени концепт безбедности , са освртом на приватну безбедност 










3


ДЕТЕКТИВСКА ДЕЛАТНОСТ


13


2


15






3.1. Уводне одредбе
3.2. Детективска делатност, правно лице и самостални детектив
3.3. Услови за обављање детективских послова
3.4. Лиценца детектива
3.5. Детективска легитимација
3.6. Пословне просторије детектива
3.7. Овлашћења и начин вршења детективских послова
3.8. Уговор са корисником услуга за обављање детективских послова
3.9. Употреба ватреног оружја
3.10. Подаци које државни органи дају детективу на његов захтев
3.11. Уступање и давање на увид докумената и предмета полицији
3.12. Надзор, евиденције и заштита података
3.13. Казнене одредбе
3.14. Детективска делатност и примена посебних доказних радњи на основу посебних прописа
3.15. Детективска делатност и заштита података о личности 










4


ОСНОВИ КРИВИЧНОГ ПРАВА, КРИВИЧНОГ ПОСТУПКА, ПРЕКРШАЈИ И ПРЕКРШАЈНИ ПОСТУПАК


8


2


10






4.1. Кривично право – општи део 
4.1.1. Основне одредбе
4.1.2. Важење кривичног законодавстава Републике Србије
4.1.3. Кривично дело (Опште одредбе о кривичном делу – коментар свих одредби; Покушај кривичног дела; Саучесништво у кривичном делу; Кажњавање подстрекача и помагача за покушај; Посебне одредбе о кривичним делима учињеним путем штампе или других средствима јавног информисања)
4.1.4. Казне (сврха кажњавања, врсте казни и услови за њихово изрицање)
4.1.5. Рехабилитација, престанак правних последица осуде и давање података из казнене евиденције
4.2. Кривично право – посебни део
4.2.1. Кривична дела против живота и тела 
4.2.2. Кривична дела против интелектуалне својине
4.2.3. Кривична дела имовине (Крађа – коментар; Утаја – коментар; Превара; Одузимање туђе ствари - коментар; Уништење и оштећење туђе ствари – коментар; Неовлашћено коришћење туђег возила; Уцена – коментар)
4.2.4. Кривична дела чија инкриминисаност, због своје специфичности, могу бити у супротности са самом природом појаве детективске делатности: 
– Кривична дела против слобода и права човека и грађанина – Повреда равноправности; Противправно лишење слободе – коментар; Принуда – коментар; Злостављање и мучење – коментар; Нарушавање неповредивости стана – коментар; Неовлашћено откривање тајне – коментар; Повреда тајности писама и других пошиљки; Неовлашћено прислушкивање и снимање – коментар; Неовлашћено фотографисање – коментар; Неовлашћено објављивање и показивање туђег списа, портрета и снимка; Неовлашћено прикупљање личних података – коментар и Повреда права на подношење правног средства
– Кривична дела против правосуђа – Непријављивање припремања кривичног дела; Непријављивање кривичног дела и учиниоца – коментар; Давање лажног исказа; Спречавање и ометање доказивања; Повреда судског поступка ; Неовлашћено бављење одређеном делатношћу
– Кривична дела против привреде – Нарушавање пословног угледа и кредитне способности и Одавање пословне тајне
– Кривична дела против државних органа – Лажно представљање и Самовлашће
4.3. Основи кривичног поступка
4.3.1. Општи део – основне одредбе (Предмет, Значење израза, Претпоставке невиности, Ne bis in idem, Предузимање и почетак кривичног гоњења)
4.3.2. Месна и стварна надлежност 
4.3.3. Учесници у кривичном поступку (Јавни тужилац, приватни тужилац и окривљени и бранилац)
4.3.4. Кривична пријава (Подношење кривичне пријаве, начин подношења и уписивање кривичне пријаве, поступање јавног тужиоца по кривичној пријави, одлагање кривичног гоњења и одбацивање кривичне пријаве)
4.3.5. Оптужење (Подизање оптужнице, садржај оптужнице и подношење оптужнице суду) 
4.4. Прекршаји и прекршајни поступак
4.4.1. Појам прекршаја
4.4.2. Надлежност за прописивање прекршаја и врсте прекршаја
4.4.3. Прекршајни поступак, покретање и учесници у поступку
4.4.4. Прекршајне санкције










5


ЗАШТИТА ПОДАТАКА О ЛИЧНОСТИ И ТАЈНОСТ ПОДАТАКА


6




6






5.1. Значење израза у закону
5.2. Подаци на које се закон не примењује
5.3. Услови за обраду података
5.3.1. Недозвољеност обраде
5.3.2. Обрада са пристанком
5.3.3. Опозив пристанка
5.3.4. Обрада без пристанка
5.3.5. Обавештавање о обради
5.3.6. Нарочито осетљиви подаци (Пристанак на обраду нарочито осетљивих података, опозив пристанка на обраду нарочито осетљивих података)
5.4. Права лица и заштита права лица
5.5. Обезбеђење података (Обавеза чувања тајне, организационе и техничке мере)
5.6. Евиденције
5.7. Изношење података из Републике Србије
5.8. Надзор (Надлежност, омогућавање вршења надзора, овлашћења повереника у надзору)
5.9. Казнене одредбе










6


КРИМИНАЛИСТИКА


8


2


10






6.1.Криминалистичка техника


4


1


5




6.1.1. Утврђивање идентитета (Идентификација путем личних података, Фотографија као средство идентификације и Дактилоскопија као средство идентификације)
6.1.2. Трагови 
6.1.3. Увиђај – криминалистичко - технички аспект










6.2.Криминалистичка тактика 


4


1


5




6.2.1. Основни појмови и начела криминалистичке тактике
6.2.2. Појам, значај и подела индиција и доказа
6.2.3. Верзије
6.2.4. Планирање рада на основу индиција и верзија и основна питања криминалистике
6.2.5. Разговор са особама различитих карактеристика (Припрема и тактика обављања разговора, Тактика обављања разговора са оштећеним и жртвом, Тактика обављања разговора са женама, Тактика обављања разговора са старијим лицима)
6.2.6. Реализација потраге за лицима и предметима – основи тактике










7


МЕТОДИКА ПРИКУПЉАЊА ПОДАТАКА 


7


3


10






7.1. Прикупљање података од оштећеног
7.2. Прикупљање података од грађана и јавним поговарањем
7.3. Прикупљање података путем медија
7.4. Прикупљање података из евиденција државних органа
7.5. Прикупљање података праћењем – основи тактике
7.6. Прикупљање података осматрањем – основи тактике
7.7. Невербална комуникација (Комуникација невербалним знаковима, Шест функција невербалне комуникације, Говор тела у комуникацији, Експресија лица, Покрети делова тела и држање тела, Знакови комуникације у односу на позиционирање и субјективном односу према простору, Разни шумови и звукови –паралингвистички који прате изговарање гласова-речи, Функције паралингвистичких знакова)
7.8. Социјална перцепција (Опажање особе, Фактори који утичу на опажање, Чиниоци који утичу на тачност опажања, Стереотипи опажања, Атрибуција, гестови, стечени гласови, Знаци супериорности, Знаци самоуверености, Знаци доминације,Знаци одбране и дефанзивних покрета, Знаци лагања-гестови са индикаторима искрености и неискрености)










8


КРИМИНАЛИСТИЧКА ОПЕРАТИВА 


3




3






8.1. Појам и садржај оперативног рада
8.2. Облици и спровођење криминалистичке оперативе
8.3. Оперативно обавештење
8.4. Оперативна контрола и оперативна обрада










9


ОСНОВИ ОБЛИГАЦИОНОГ ПРАВА


3




3






9.1. Штета
9.1.1. Појам и врсте штете
9.1.2. Одговорност за штету
9.1.3. Накнада штете
9.2. Уговори 
9.1.1. Појам уговора
9.1.2. Предмет и основ уговора
9.1.3. Неиспуњење уговора 










10


ПРОФЕСИОНАЛНА ЕТИКА И ДЕТЕКТИВСКИ ПОСЛОВИ


3




3






10.1. Етика и морал, основни принципи деловања детектива
10.2. Забрана злоупотребе информација
10.3. Забрана злоупотребе поверења странке и других обавеза према странкама
10.4. Однос међу детективима, поверљивост и професионална тајна
10.5. Основна уставна начела о људским правима и слободама










11


ПОЛИЦИЈСКИ ПОСЛОВИ 


4




4






11.1. Појам и функције полиције
11.2. Појам и врсте полицијских послова
11.3. Детективска делатност и делатност полиције 










12


ПОСЛОВИ ДРЖАВНЕ УПРАВЕ 


3




3






12.1. Уређење државне власти (Народна скупштина, Председник Републике, Влада)
12.2. Појам државне управе, врсте органа и начела државне управе
12.3. Прописи које доноси државна управа
12.4. Јавност рада и односи са грађанима
12.5. Слободни приступ информацијама од јавног значаја коментар
12.6. Органи општине 










13


ОСНОВИ КАНЦЕЛАРИЈСКОГ ПОСЛОВАЊА И ЈАВНИ БЕЛЕЖНИЦИ 


3


1


4






13.1. Значење основних појмова
13.2. Примање, отварање и прегледање поште
13.3. Врсте евиденција о предметима
13.4. Омот списа
13.5. Достављање аката у рад
13.6. Развођење аката
13.7. Отпремање поште
13.8. Архивирање и чување
13.9. Службени акт у вези са канцеларијским пословањем
13.10. Појам и функција нотара
13.11. Правни послови који имају облик јавнобележничког записа
13.12. Други правни послови који могу имати облик јавнобележничког записа










14


ЗАКОН О ОПШТЕМ УПРАВНОМ ПОСТУПКУ 


2


1


3






14.1. Странка и њено заступање
14.2. Достављање
14.3. Начин достављања
14.4. Посредно достављање
14.5. Обавезно лично достављање
14.6. Посебни случајеви достављања
14.7. Доставнице
14.8. Грешке у достављању
14.9. Рокови










УКУПНО


69


11


80