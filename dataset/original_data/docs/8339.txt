На основу 
члана
55. став 
2 и члана 57. став 6.
Закона о друштвеној бризи о деци („Службени
гласник РС”, бр. 49/92, 29/93, 53/93, 67/93, 28/94 и 47/94),

Министар

за здравље донео је

 

 

ПРАВИЛНИК

о превентивној здравственој заштити и стручној спреми здравствених радника у предшколским установама

„Службени гласник
РС”, број 73 од 25. 
децембра 1994.

 

Члан 1

Овим
чланом утврђују се основе програма превентивне здравствене заштите у
предшколским установама, обрасци и начин вођења евиденција у спровођењу
здравствене заштите и стручна спрема здравствених радника који ову здравствену
заштиту обављају.

 

Члан 2

Основе
програма превентивне здравствене заштите деце у предшколским установама
обухватају:

1.
Формирање навика које воде очувању здравља код деце и едукацију родитеља у вези
са личном хигијеном и заштитом животне средине (хигијена лица, руку, уста и
зуба и коже; квалитет и начин исхране; употреба тоалета, отклањање отпадних
материја и вода и др.);

2.
дневну контролу здравственог стања детета (узимање основних анамнестичких
података од родитеља; општи изглед детета: преглед коже и видљивих слузокожа;
преглед на вашљивост косе и одевног и постељног рубља; мерење телесне
температуре по потреби; издвајање болесне деце, обавештавање родитеља; позивање
надлежног педијатра и др.);

3.
периодичну контролу раста и развоја детета (мерење висине и телесне масе; оцена
психомоторног развоја на основу стандарда за одговарајући узраст и понашање
детета за време храњења, игре, неге, одмора и др.);

4.
дневну контролу општих хигијенско-епидемиолошких услова у установи (одржавање
чистоће, температуре, влажности, проветрености и осветљеност просторија; оцена
начина припремања, допремања, сервирања и квалитета хране, хигијене кухињског
блока, посуђа и инвентара, хигијене санитарних просторија и др.) и контролу
одржавања личне хигијене особља;

5.
лекарску контролу хигијенско-епидемиолошких услова и општег здравственог стања
деце најмање једном месечно – коју спроводи лекар дома здравља;

6.
спровођење других хигијенско-епидемиолошких мера по прописима за здравствену
заштиту од заразних и других болести.

 

Члан 3

О
спровођењу превентивне здравствене заштите у предшколској установи води се
здравствени картон детета и књига евиденције. Саставни део здравственог картона
је здравствени лист детета.

Здравствени
лист детета води се на Обрасцу број 1 који је саставни део овог правилника.

 

Члан 4

Стручне
послове у спровођењу превентивне здравствене заштите у предшколским установама
могу да обављају доктори медицине и здравствени радници са завршеном вишом,
односно средњом медицинском школом (општи или педијатријски смер) који су
обавили приправнички стаж и положили стручни испит у складу са прописима о
здравственој заштити.

 

Члан 5

Овај
правилник ступа на снагу осмог дана од дана објављивања у „Службеном гласнику
Републике Србије”.

 

Број 110-00-51/94-01

У Београду, 14.
децембра 1994. године

Министар,

др Лепосава
Милићевић, с.р.

 

 

 

Образац број 1.





__________________________







(Предшколска
  установа)







ЗДРАВСТВЕНИ ЛИСТ
  ДЕТЕТА БРОЈ ____________________





I.
  Запажања и налази о формирању здравих навика.





II.
  Налази и запажања у вези са дневном контролом здравственог стања.





III.
  Налази и оцене у вези са растом и развојем.