На основу члана 70. Закона о заштити природе („Службени гласник РС”, брoj 36/09, 88/10 и 91/10 – исправка и 14/16), Уредбе о ближим критеријумима, начину обрачуна и наплати накнаде за коришћење заштићеног подручја („Службени гласник РС”, број 43/10) и члана 22. Закона о јавним предузећима („Службени гласник РС” број 15/16), 
Надзорни одбор Јавног предузећа за газдовање шумама „Србијашуме”, на седници одржаној 29. новембра 2016. године, доноси 
ОДЛУКУ
о накнадама за коришћење заштићеног подручја Предео изузетних одлика „Лептерија – Сокоград”
"Службени гласник РС", број 3 од 18. јануара 
				2017.
Члан 1.
Овом одлуком одређује се и утврђује висина и начин обрачуна и плаћања накнада за коришћење заштићеног подручја Предео изузетних одлика „Лептерија – Сокоград” (у даљем тексту: ПИО „Лептерија – Сокоград”).
Члан 2.
Привредно друштво или друго правно лице, предузетник и грађани (у даљем тексту: Корисник) који на подручју заштићеног подручја обављају делатност, користе природне вредности и на други начин користе заштићено подручје и његове погодности, Јавном предузећу за газдовање шумама „Србијашуме” (у даљем тексту: Јавно предузеће „Србијашуме”), плаћају накнаду по основу утврђеном чланом 70. Законa о заштити природе, и то за:
1. делатност из области туризма, угоститељства, трговине, занатства, изградње, експлоатације минералних сировина, транспорта, дистрибуције, преноса, телекомуникација, снимања, водопривреде, индустрије, рударства и енергетике, саобраћаја, грађевинарства, коришћења дивље флоре и фауне и слично, 
2. коришћење посебно уређених терена у заштићеном подручју или погодних терена за одређене намене, 
3. коришћење имена и знака заштићеног подручја, 
4. коришћење услуга које пружа Јавно предузеће „Србијашуме”, 
5. улазак и посету заштићеном подручју, његовим деловима и објектима.
Члан 3.
Јавно предузеће „Србијашуме” одређује основицу и утврђује висину накнаде за коришћење заштићеног подручја у зависности од вида коришћења тог подручја и његових погодности, сагласно одредбама чл. 3, 4, 5. и 6. Уредбе о ближим критеријумима, начину обрачуна и поступку наплате накнаде за коришћење заштићеног подручја („Службени гласник РС”, брoj 43/10).
Члан 4.
Накнада из члана 2. ове одлуке утврђује се и плаћа у износу, и то:




ПРЕДМЕТ И ОБВЕЗНИК НАКНАДЕ


ОСНОВИЦА


ИЗНОС (динара)




I. ДЕЛАТНОСТИ




1. ТУРИЗАМ




1.1.


Tуристичке агенције и наутичко-ваздухопловне пословне јединице


 




1.1.1.


Туристичке агенције са седиштем, огранком или посебним простором за обављање делатности на заштићеном подручју


по седишту или другој регистрованој јединици туристичке агенције/годишње


10 000,00




1.1.2.


Пружаоци наутичких и ваздухопловних услуга (параглаjдинг – балон) чије је седиште, огранак или простор за обављање тих делатности на заштићеном подручју


по регистрованој пословној јединици пружаоца ваздухопловних услуга/годишње


10 000,00




2.


УГОСТИТЕЉСТВО


 




2.1


Услуге смештаја и/или исхране


 




2.1.1.


Власници – корисници угоститељских објеката за смештај – хотели, мотели, туристичка насеља


по туристичком (гостинском) лежају угоститељског објекта/годишње


1000,00




2.1.2.


Хостели, пансиони и преноћишта


по туристичком (гостинском) лежају угоститељског објекта/годишње


770,00




2.1.3.


Планинарски домови, куће, собе


по туристичком (гостинском) лежају угоститељског објекта/годишње


430,00




2.1.4.


Власници – корисници кампова


по m² површине простора кампа/годишње


10,00




2.1.5.


Одмаралишта, ресторани, планинарски домови, ловачки домови


по m²/годишње


200,00




2.1.6.


Хотели и други угоститељски објекти са посебном наменом, научно-образовни и рекреативни центри – репрезентативни објекти


по m²/годишње


300,00




2.2.


Услуге исхране и пића


 




2.2.1.


Власници – корисници сталних и стационарних објеката за пружање услуга исхране и пића (ресторан, кафана, бар, бифе, објекат брзе хране, печењара и др.)


по m² површине на којој се пружа услуга, укључујући и површину припадајуће терасе, односно баште/годишње


670,00




3.


ТРГОВИНА, ЗАНАТСТВО, УСЛУГЕ И ИНДУСТРИЈА


 




3.1.


Промет прехрамбених и других производа (текстил, козметичка, санитарна и хемијска средства за домаћинство и пољопривреду, лекови, семена и др.) и пијачна продаја прехрамбених производа сувенира и друге робе


.




3.1.1.


Власници – корисници сувенирница


по m² површине продајног простора/годишње


250,00




3.1.2.


Покретне тезге за продају разних роба


по m² површине заузетог простора/дневно


300,00




4.


ЕНЕРГЕТИКА






4.1.


Пренос и дистрибуција електричне енергије


 




4.1.1.


Власници – корисници далековода 400 kV, ширина коридора 25m


по m² трасе далековода/годишње


40,00




4.1.2.


Власници – корисници далековода 220 kV, ширина коридора 20m


по m² трасе далековода/годишње


40,00




4.1.3.


Власници – корисници далековода 110 kV, ширина коридора 15m


по m² трасе далековода/годишње


30,00




4.1.4.


Власници – корисници далековода 35 kV, ширина коридора 10m


по m² трасе далековода/годишње


30,00




4.1.5.


Власници – корисници далековода 20 или 10 kV, ширина коридора 5m


по m² трасе далековода/годишње


30,00




4.1.6.


Власници – корисници подземних (кабловских) далековода


по дужном метру (m) далековода/годишње


85,00




4.1.7.


Власници – корисници трафостаница вишег (улазног) напона 35 и 110 kV


по m² површине испод трафостанице


400,00




4.1.8.


Власници – корисници MBTS 10 (20)/0,4 kV и стубних трафостаница


по објекту/годишње


1.400,00




4.1.9.


Разводна постројења


по m²/годишње


240,00




5.


САОБРАЋАЈ, ТРАНСПОРТ И ТЕЛЕКОМУНИКАЦИЈЕ


 




5.1.


Друмски саобраћај и транспорт


 




5.1.1.


Власници односно правна или физичка лица којима је поверено управљање над oпштинским путевима


по дужном метру (m) пута/годишње


40,00




5.2.


Телефонски саобраћај


 




5.2.1.


Власници – корисници примарне телефонске мреже 


 




надземни вод 


по дужном метру (m)/годишње


100,00




подземни вод 


по дужном метру (m)/годишње


50,00




5.2.2.


Власници – корисници базних станица мобилне телефоније (које су у статусу закупа или службености)


по m² површине испод базне станице/годишње


3.000,00




5.3. 


Радио и телевизијске комуникације


 




5.3.1.


Власници – корисници телевизијских релеја и одашиљача (који су у статусу закупа или службености)


по m² површине заузетог простора/годишње


3.000,00




5.3.2.


Власници – корисници радио релеја и одашиљача (који су у статусу закупа или службености)


по m² површине заузетог простора/годишње


600,00




6.


СНИМАЊЕ


 




6.1.1.


Правна и физичка лица која снимају филмове


 




играни 


по започетом дану снимања


7.000,00




документарни


4.000,00




рекламни 


12.000,00




6.1.2.


Правна и физичка лица која фотографишу


по започетом дану фотографисања


2.000,00




6.1.3.


Правна и физичка лица која снимају звучне записе


по започетом дану снимања


1.700,00




7.


КОРИШЋЕЊЕ ФЛОРЕ И ФАУНЕ И ДРУГЕ ДЕЛАТНОСТИ


 




7.1.


Коришћење шума и ливада


 




7.1.1.


Правно лице, предузетник или физичко лице које се бави сечом шуме


 по m³ посечене дрвне масе


50,00




7.2.


Коришћење дивљачи


 




7.2.1.


По ловцу


годишње


2.400,00




дневно


150,00




7.2.2.


Учесници спортских риболовачких такмичења


по риболовцу/дневно


900,00




II. КОРИШЋЕЊЕ ПОСЕБНО УРЕЂЕНИХ ИЛИ ПОГОДНИХ ТЕРЕНА ЗА ПОЈЕДИНЕ НАМЕНЕ КОРИШЋЕЊА




8.


ОДМОР, СПОРТ И РЕКРЕАЦИЈА


 




8.1.


Уређени терени и објекти за спорт и рекреацију, боравак и одмор у природи (игралишта, камп кућице, шатори, ложишта, платформе за рекреативни риболов, сплавови, плаже, базени за купање, ски стазе, хиподроми и терени за обуку у јахању и др.


 




8.1.1.


Власници – корисници игралишта, отворених базена, хиподрома, терена за обуку, плаже и сл. 


по m² површине/годишње


25,00




8.1.2.


Власници – корисници камп кућице


по објекту/годишње


2.400,00




8.1.3.


Власници – корисници камп приколице


по објекту/годишње


1.200,00




8.1.4.


Власници – корисници шатора


по m² површине шатора/дневно


20,00




8.1.5.


Постављање кошница, осим за потребе локалног становништва


кошница


200,00




8.2.


Терени на којима се одржавају спортске, туристичке и културне манифестације


 




8.2.1.


Организатор манифестације (сакупљање биља и плодова, косидба, лов и риболов, регате и друга такмичења на води, културни догађај, празник)


по догађају, односно манифестацији/дневно


12.000,00




8.3.


Уређени паркинзи на земљишту изван јавног пута


 




8.3.1.


Власник или корисник паркинга


по m² површине паркинга/годишње


20,00




9.


ПОСТАВЉАЊЕ РЕКЛАМА


 




9.1.


Рекламне и информативне ознаке, постављене на заштићеном подручју, осим ознака саобраћајне и туристичке сигнализације


 




9.1.1.


Власник ознаке табле, рекламе, паноа и друге ознаке


 по m² површине/годишње


9.000,00




9.1.2.


Власник билборда


 по m² површине/годишње


20.000,00




10.


ПОРОДИЧНИ ОБЈЕКТИ ЗА ОДМОР


 




10.1.


Власници викендица, вила и других породичних објеката за одмор


по m² подне површине објекта/годишње


120,00




10.2.


Резиденцијални објекти


по m² /годишње


250,00




III. КОРИШЋЕЊЕ ИМЕНА И ЗНАКА ЗАШТИЋЕНОГ ПОДРУЧЈА




11.


КОРИШЋЕЊЕ ИМЕНА И ЗНАКА


 




11.1.


Коришћење имена и знака заштићеног подручја у пословном имену правног лица и предузетника, на меморандуму и другом документу, на ознаци производа и на рекламним материјалима


 




11.1.1.


Правно лице или предузетник који користи име или знак


Споразумно по уговору – у случају несагласности воља 1% годишњег износа укупног прихода оствареног коришћења имена и знака




IV. КОРИШЋЕЊЕ УСЛУГА ЈАВНОГ ПРЕДУЗЕЋА




12.


УСЛУГЕ ПРЕЗЕНТАЦИЈЕ ЗАШТИЋЕНОГ ПОДРУЧЈА


 




12.1.


Вођење посетилаца ради разгледања и фотографисања заштићеног подручја


 




12.1.1.


Посетилац, односно појединац или организатор путовања: сваки управљач назначава туру, начин приступа, трајање и др.


до 10 посетилаца, по посетиоцу


120,00




преко 10 посетилаца, по посетиоцу


100,00




12.1.2.


Услуга водича


по групи (до 25 особа)/дан


3.000,00




12.1.3.


Услуга презентације (едукативни час у трајању од 45 минута)


по групи (до 25 особа)/час


2.000,00




12.1.4.


Услуге преводиоца


по групи (до 25 особа)/дан


3.000,00




12.2.


Организовање едукације у природи, пикника, излета, манифестација, спортских такмичења на води и екстремних спортова


 




12.2.1.


Учесник активности за препознавање шумских плодова, лековитог биља, птица, риба и других природних и културних вредности


по учеснику/дневно


100,00




12.2.2.


Учесник пикника и излета


по учеснику/дневно


100,00




12.2.3.


Учесник спортских такмичења на води, у роњењу, риболову, планинарству и оријентацији у природи


по учеснику/дневно


100,00




13.


УСЛУГЕ КОРИШЋЕЊА ПАРКИНГА И ДРУГИХ УРЕЂЕНИХ ПОВРШИНА


 




13.1.


Коришћење паркинга и других уређених површина на којима је носилац права коришћења управљач заштићеног подручја


 




13.1.1.


Корисник услуге паркирања


 




за аутобусе


по возилу/дневно


300,00




за аутомобиле


по возилу/дневно


100,00




13.1.2.


Корисник ложишта/огњишта


по ложишту/дневно


200,00




14.


УСЛУГЕ ИЗНАЈМЉИВАЊА СРЕДСТАВА И ОПРЕМЕ


 




14.1.


Изнајмљивање моторних возила, чамаца и других половних средстава, бицикала, скијашке опреме и других средстава и опреме


 




14.1.1.


Бицикл


по возилу/дневно


50,00




V. УЛАЗАК И ПОСЕТА ЗАШТИЋЕНОГ ПОДРУЧЈА




15.


УЛАЗАК И БОРАВАК У ЗАШТИЋЕНОМ ПОДРУЧЈУ, УЛАЗАК У ДЕЛОВЕ И ОБЈЕКТЕ ЗАШТИЋЕНОГ ПОДРУЧЈА


 




15.1. 


Улазак у заштићено подручје моторним возилом


 




15.1.1.


Власник - корисник моторног возила за возило следеће категорије возила


 




I категорија – моторна возила до 1,3 m висине (код предње осовине возила) – мотоцикли и путничка возила


по моторном возилу/дневно


100,00




II категорија – моторна возила са приколицом висине до 1,3 m и комби


по моторном возилу/дневно


200,00




III категорија – моторна возила висине веће од 1,3 m (аутобуси и камиони)


по моторном возилу/дневно


300,00




IV категорија – моторна возила висине веће од 1,3 m (код предње осовине вучног возила) са више од 3 осовине – сва возила са више од 3 осовине


по моторном возилу/дневно


700,00




15.2.


Улазак и боравак у заштићеном подручју


 




15.2.1.


Регистровани посетилац


пунолетни посетилац/дневно


100,00




15.2.2.


Регистровани посетилац


деца од 8 до 18 година/дневно


50,00




15.3.


Улазак у заштићено подручје и његове делове (посебно шумске пределе, клисуре и кањоне, просторе са водопадима, видиковце, пећине и друге зоне)


 




15.3.1.


Посетилац или организатор путовања/посете за улазак и разгледање заштићеног подручја, односно његовог основног феномена


за групу до 10 посетилаца, по посетиоцу


150,00




за групу преко 10 посетилаца, по посетиоцу


100,00




Члан 5.
Накнаду за сакупљање и откуп гљива, лековитог биља, шумских плодова, коришћење ложишта, не плаћају сопственици шума и шумског земљишта, када обављају делатност на свом земљишту за сопствене потребе.
Члан 6.
Накнаде из члана 4. ове одлуке, које се утврђују на годишњем нивоу, обрачунавају се за текућу годину и плаћају се на основу решења Јавног предузећа „Србијашуме” у следећем року, и то:
– до 31. марта текуће године за делатности из раздела 1. ТУРИЗАМ и 3. ТРГОВИНА; 
– квартално по ратама до 31. марта, 30. јуна, 30. септембра и 30. новембра текуће године за области из раздела 2. УГОСТИТЕЉСТВО, 9. ПОСТАВЉАЊЕ РЕКЛАМА и 10. ПОРОДИЧНИ ОБЈЕКТИ ЗА ОДМОР; 
– до 30. априла текуће године за делатности из раздела 8. ОДМОР, СПОРТ И РЕКРЕАЦИЈА; 
– месечно до 10. у месецу за претходни месец за делатности из раздела 4. ЕНЕРГЕТИКА и 5. САОБРАЋАЈ, ГРАЂЕВИНАРСТВО, ТРАНСПОРТ И КОМУНИКАЦИЈЕ.
Накнаде за улазак у заштићено подручје моторним возилом из тачке 15.1. наплаћиваће се након оснивања улазних станица са објектима и особљем, а за чије оснивање ће се претходно прибавити сагласност управљача јавног пута на коме се накнада наплаћује.
Накнаде које се утврђују на основу количина обрачунавају се месечно и плаћају по испостављеној фактури најкасније до 10-ог у текућем за претходни месец, на основу података о количини (експлоатисана сировина и друго) коју доставља Корисник.
Накнаде које се обрачунавају дневно, плаћају се чувару заштићеног подручја или другом овлашћеном лицу продајом улазнице (карте и друго) или издавањем рачуна. 
Надзорни одбор Јавног предузећа „Србијашуме” ближе ће прописати начин наплате накнаде за улазак у заштићено подручје.
Начин и рок плаћања накнаде за сезонске и привремене активности из табеле наведене у члану 4. ове одлуке, одређују се приликом закључивања уговора или издавања одређеног одобрења.
Члан 7.
Накнаде утврђене овом одлуком уплаћују се на посебан рачун Јавног предузећа „Србијашуме” а средства, остварена од накнада по овој одлуци, користе се за заштиту, развој и унапређење ПИО „Лептерија – Сокоград”, односно за спровођење плана и програма управљања и на исте се примењују одредбе Закона о заштити природе.
Члан 8.
Од обавезе плаћања накнаде, утврђене овом одлуком, ослобађају се: лица која обављају послове и службене радње у ПИО „Лептерија – Сокоград”, локално становништво, физичка и правна лица која са управљачем имају уговор о донаторству, спонзорству, суфинансирању, пословно техничкој сарадњи, а за време трајања уговора, лица са инвалидитетом изнад 79%, у својству физичких лица укључујући предузетнике, физичка и правна лица ангажована од стране управљача на одређеним пословима, а за време трајања послова.
Обавезе плаћања накнаде, утврђене овом одлуком, умањује се у проценту од 30% за: лица преко 65 година старости и пензионере, лица запослена код управљача ван радног времена, од 50% за: остала лица са инвалидитетом и посебним потребама у својству физичких лица искључујући предузетнике.
Накнада утврђена овом одлуком изузетно се може умањити до 30% од обрачунатог задужења због елементарне непогоде или других оправданих разлога, који битно отежавају услове рада и пословања. 
Одлуку о умањењу плаћања накнаде из трећег става овог члана, на основу достављених доказа (надлежних тела локалних самоуправа) и образложеног захтева подносиоца, доноси Надзорни одбор Јавног предузећа „Србијашуме”.
Члан 9.
Ова одлука објављује се у „Службеном гласнику Републике Србије” по добијању сагласности Министарства надлежног за послове заштите животне средине и ступа на снагу осмог дана од дана објављивања.
Број 55/2016-9
У Београду, 29. новембра 2016. године
Председник Надзорног одбора,
Милош Срећковић, с.р.