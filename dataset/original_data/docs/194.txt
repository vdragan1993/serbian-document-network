На основу члана 17. став 1. и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка и 101/07),
            Влада доноси
 
ОДЛУКУ
о образовању Комисије за предлагање решења питања трајног смештаја радиоактивног отпада Републике Србије
„Службени гласник РС“, број 60 од 13. јуна 2008.
 
 
       1. Образује се Комисија за предлагање решења питања трајног смештаја радиоактивног отпада Републике Србије (у даљем тексту: Комисија).
 
       2. Задатак Комисије је:
       – да предложи локацију за трајно одлагање радиоактивног отпада у складу са одговарајућим просторним, односно урбанистичким планом;
       – да припреми предлог тендерске документације за пројектовање и изградњу трајног одлагалишта радиоактивног отпада на одабраној локацији у Републици Србији;
       – да предложи процену потребних средстава за пројектовање и изградњу трајног одлагалишта радиоактивног отпада.
 
       3. У Комисију се именују:
       за председника:
       – проф. др Уранија Козмидис-Лубурић, државни секретар Министарства науке;
       за чланове:
       – Јадранка Ђуричић, самостални саветник у Министарству науке;
       – Марина Ћојбашић, самостални саветник у Министарству науке;
       – Вера Васић, самостални саветник у Министарству науке;
       – Славиша Симић, самостални саветник, Министарство заштите животне средине;
       – Јасминка Павловић, начелник одељења, Министарство за инфраструктуру.
       – Слободан Танкосић, саветник, Министарство економије и регионалног развоја;
       – Татјана Миливојевић, саветник, Министарство финансија;
       – Иштван Бикит, Регулаторна комисија за радијациону и нуклеарну сигурност Министарства науке;
       – Радојко Максић, Регулаторна комисија за радијациону и нуклеарну сигурност Министарства науке;
       – Александар Перић, Привредна комора Србије.
 
       4. Комисија у остваривању својих задатака може, по потреби, консултовати и друге државне органе и организације, као и друга релевантна правна лица и експерте.
 
       5. Комисија је дужна да министарству надлежном за науку достави извештај са предлогом локације за трајно одлагање радиоактивног отпада најкасније у року од 90 дана од дана ступања на снагу ове одлуке.
 
       6. Стручну и административно-техничку потпору Комисији пружа Министарство науке.
 
       7. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 02-1778/2008-3
У Београду, 12. јуна 2008. године

Влада
Председник,

Војислав Коштуница, с.р.