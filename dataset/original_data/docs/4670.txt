На основу члана 55. став 4. Закона о водама („Службени гласник РС”, бр. 30/10, 93/12 и 101/16), 
Министар пољопривреде и заштите животне средине доноси
НАРЕДБУ
о утврђивању Оперативног плана за одбрану од поплава за 2017. годину
"Службени гласник РС", број 5 од 25. јануара 
				2017.
  
1. Овом наредбом утврђује се Оперативни план за одбрану од поплава за 2017. годину, који је одштампан уз ову наредбу и чини њен саставни део.
2. Подаци потребни за ефикасно спровођење одбране од поплава, укључујући и називе правних лица која спроводе одбрану од поплава од спољних и унутрашњих вода и загушења ледом, имена руководилаца одбране од поплава и других одговорних лица за спровођење одбране од поплава од спољних и унутрашњих вода и загушења ледом, називе сектора и деоница, заштитне водне објекте, штићена поплавна подручја, мелиорациона подручја, објекте система за одводњавање, критеријуме и услове за проглашавање редовне и ванредне одбране од поплава од спољних и унутрашњих вода и загушења ледом, меродавне водомере (хидролошке станице) и метеоролошке станице и пунктове за осматрање ледених појава, утврђени су оперативним планом из тачке 1. ове наредбе.
3. Ова наредба ступа на снагу осмог дана од дана објављивања у „Службеном гласнику Републике Србије”.
Број 21-01-00045/2016-07
У Београду, 29. децембра 2016. године
Министар,
Бранислав Недимовић, с.р.
Оперативни план за одбрану од поплава за 2017. 
				годину
Оперативни план за одбрану од поплава за 2017. 
				годину садржи:

1. Назив правних лица надлежних за организовање и спровођење одбране од поплава на територији 
				Републике Србије и имена руководилаца одбране од поплава и других одговорних лица
				


2. Оперативни план за одбрану од поплава од спољних вода и загушења ледом
				


3. Оперативни план за одбрану од поплава од унутрашњих вода
				


4. Преглед хидролошких и метеоролошких станица и пунктова за осматрање ледених појава