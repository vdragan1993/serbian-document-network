Редакцијски пречишћен текст
 
 
 
На основу члана 34. став 3, члана 35. став 3. и члана 36. став 3. Закона о хемикалијама („Службени гласник РС”, бр. 36/09 и 88/10) и тачке 8. став 5. подтачка 11) Одлуке о оснивању Агенције за хемикалије („Службени гласник РС”, број 78/09), 
Управни одбор Агенције за хемикалије на седници одржаној 7. фебруара 2011. године донео је
 
ПРАВИЛНИК 
о саветнику за хемикалије и условима које мора да испуни правно лице или предузетник који врше обуку и проверу знања саветника за хемикалије
"Службени гласник РС", бр. 
13 од 1. марта 2011, 28 од 26. априла 2011,
47 од 8. маја 2012.
 
Уводне одредбе
Члан 1.
Овим правилником прописују се врста, сектор и област делатности снабдевача опасних хемикалија који нису дужни да обезбеде саветника за хемикалије, стручна спрема, програм обуке и начин провере знања за саветника за хемикалије, као и услови које мора да испуни правно лице или предузетник који врши обуку и проверу знања за саветника за хемикалије.
 
Члан 2.*
Саветника за хемикалије није 
дужан да обезбеди правно лице или предузетник који искључиво ставља у промет 
сировине за средства за заштиту биља, лекове и медицинска средства која се 
користе у хуманој и ветеринарској медицини, козметичке производе, храну, 
прехрамбене адитиве и ароме и храну за животиње и адитиве за ту храну и 
снабдевач који ставља у промет опасне хемикалије у укупној количини мањој од 100 
kg годишње, као и дистрибутер опасних хемикалија који се искључиво бави 
малопродајом.*

*Службени гласник РС, број 47/2012
 
Члан 3.
Саветник за хемикалије (у даљем тексту: саветник) мора да има:
– стечено високо образовање на 
академским студијама, на којима је у оквиру студијског програма остварио из 
обавезних предмета из области хемије најмање 40 бодова утврђених у складу са 
законом којим се уређује високо образовање*
– завршену обуку за саветника, и
– положен испит за саветника.

*Службени гласник РС, број 47/2012
 
Члан 4.
Програм обуке садржи тематске области подељене на тематске јединице са предвиђеним бројем часова за сваку тематску јединицу.

Тематске области 
су: управљање хемикалијама и управљање биоцидним производима.*

Програм обуке из 
става 1. овог члана дат је у Прилогу који чини саставни део овог правилника.*

*Службени гласник РС, број 28/2011
 
Начин провере знања
Члан 5.
Провера знања (у даљем тексту: испит) организује се након завршене обуке за саветника. 
Испит се полаже пред испитном комисијом (у даљем тексту: Комисија) коју образује правно лице или предузетник који врши обуку и проверу знања за саветника за хемикалије.
Комисија има најмање три, а највише пет чланова.
Чланови Комисије су предавачи који су вршили обуку за саветника.
 
Члан 6.
Комисијом руководи председник који брине да се рад Комисије одвија у складу са овим правилником, а за време његовог одсуства или спречености те послове врши заменик председника Комисије.
Рад Комисије је јаван.
 
Члан 7.
Испит се мора одржати у року који не може бити краћи од тридесет дана нити дужи од деведесет дана од дана завршетка обуке.
Термин одржавања испита утврђује правно лице или предузетник који врши обуку и проверу знања за саветника за хемикалије и доставља га Комисији.
 
Члан 8.
Испит се полаже искључиво писано, односно тестирањем, и на њему се проверава знање из тематских области утврђених у Програму обуке. 
Агенција за хемикалије (у даљем тексту: Агенција) сачињава испитна питања, односно тестове и испитну комбинацију доставља правном лицу или предузетнику који врши обуку и проверу знања за саветника за хемикалије најкасније два сата пре одржавања испита.
 
Члан 9.
Пре почетка одржавања испита утврђује се идентитет кандидата увидом у личну карту или другу личну исправу и кандидати се упознају са правилима којих се морају придржавати током испита.
 
Члан 10.
Познавање градива утврђеног Програмом обуке вреднује се кандидату за сваку тематску област посебно.
Успех кандидата на испиту за сваку тематску област оцењује се оценом „положио” или „није положио”.
Оценом „положио” оцењује се кандидат који је тачно одговорио на најмање 60% постављених питања из тематске области. 
Коначан успех кандидата на испиту утврђује Комисија.
 
Члан 11.
Кандидат који није положио једну тематску област упућује се на поновно полагање испита из те тематске области (поправни испит) у року који не може бити краћи од тридесет дана нити дужи од шездесет дана од дана првог полагања испита, у термину који одреди Комисија.
Кандидат није положио испит ако је оцењен оценом „није положио” 
из обе тематске области* или из тематске области коју је поновно полагао.
Кандидат који је завршио обуку а није положио испит за саветника има право поновног полагања, без обавезе похађања обуке за саветника.
После три неуспела полагања испита, кандидат се упућује на поновно похађање обуке за саветника. 
Полагање испита може се због болести кандидата или из других оправданих разлога одложити најдуже за шест месеци од завршетка обуке за саветника.
Уверење о положеном испиту важи шест година, а након истека рока важења тог уверења саветник мора поново положити испит.
Испит из става 5. овог члана може се полагати без поновне обуке за саветника.


*Службени гласник РС, број 28/2011
 
Члан 12.
Ако кандидат не приступи полагању испита или пре почетка полагања изјави да одустаје, сматраће се да није ни полагао испит.
 
 
Члан 13.
Ако кандидат неоправдано одустане од започетог полагања испита, сматраће се да испит није положио.
 
Члан 14.
Комисија води записник о обављеном испиту. 
Записник из става 1. овог члана нарочито садржи: име, име једног родитеља и презиме кандидата; школску спрему; састав Комисије; датум и место одржавања испита; оцену из сваке тематске области и коначан успех кандидата; закључак о одлагању или одустанку од испита; закључак о упућивању на поновни испит; потписе председника и чланова Комисије. 
Саставни део записника су испитна питања односно тестови кандидата који су полагали испит.
Члан 15.
На основу записника, кандидату који је положио испит, издаје се Уверење о положеном испиту за саветника.
 
Уверење из става 1. овог члана нарочито садржи:
1) назив правног лица или предузетника који врши обуку и проверу знања за саветника за хемикалије;
2) правни основ на основу кога се издаје уверење;
3) име, име једног родитеља, презиме, јединствени матични број (ЈМБГ) и место рођења кандидата;
4) број под којим је кандидат заведен у евиденцији коју води правно лице или предузетник који врши обуку и проверу знања за саветника за хемикалије;
6) датум издавања уверења, и
7) потпис председника Комисије.
 
Члан 16.
Правно лице или предузетник који врши обуку и проверу знања за саветника дужан је да Агенцији достави списак лица којима су издата уверења из члана 15. овог правилника, са датумом издавања уверења и подацима за контакт.
 
Услови које мора да испуни правно лице или предузетник који врши обуку и проверу знања саветника за хемикалије
Члан 17.
Обуку и проверу знања за саветника за хемикалије могу вршити правна лица или предузетници који испуњавају услове утврђене овим правилником.
Члан 18.
Правно лице или предузетник који врши обуку и проверу знања за саветника за хемикалије мора имати: 
 
1) наставни план који је усаглашен са Програмом обуке из члана 4. овог правилника;
2) просторије за извођење наставе (учионице), као и просторије за предаваче и пријем кандидата, смештај литературе, документације, архиве и сл. (канцеларијски простор) – у власништву или у закупу, односно у трајном коришћењу;
3) одговарајућа наставна учила и средства за одржавање наставе, и
4) потребан број предавача квалификованих за одређене тематске јединице. 
 
Члан 19.
Наставни план садржи наставне јединице разрађене на основу тематских јединица са предвиђеним бројем часова, кратак сажетак сваке наставне јединице, као и списак стручне литературе која се користи у поступку извођења наставе за одређену тематску јединицу.
 
Члан 20.
Сваки предавач је дужан да води евиденцију о одржаној обуци. 
Евиденција нарочито садржи: датум обуке, тематску јединицу, број часа, лица која су била присутна, као и потпис предавача.
 
Члан 21.
Учионица мора да буде такве површине да сваки кандидат има најмање 1,5 m² радног простора, као и да има дневно и вечерње осветљење и интернет конекцију.
Канцеларијски простор мора бити у истом објекту у коме су и учионице или у њиховој непосредној близини.
 
Члан 22.
Наставна учила и средства су:
1) прописи којима се уређује интегрисано управљање хемикалијама у свим фазама животног циклуса хемикалије, управљање хемикалијама и управљање биоцидним производима; 
2) међународне конвенције којима се уређује управљање хемикалијама;
3) прописи Европске уније којима се уређује управљање хемикалијама;
4) стручна литература за спровођење наставног плана, и
5) одговарајући број рачунара. 
 
Члан 23.
Најмање половина потребног броја предавача мора да буде у радном односу код правног лица или предузетника који врши обуку и проверу знања за саветника за хемикалије, а преостали предавачи могу да буду на раду ван радног односа, по основу закљученог уговора за период који одговара најмање утврђеном периоду обуке.
Предавачи из става 1. овог члана квалификовани су за одређену тематску јединицу ако из области хемије, физичке хемије, технологије, медицине, фармације или права најмање имају стечено високо образовање на студијама другог степена (дипломске академске студије – мастер, специјалистичке академске студије, специјалистичке струковне студије) и радно искуство у области образовања. 
Поред услова из става 2. овог члана предавач мора имати и положен испит из тематске јединице коју ће да предаје.
Испит из става 3. овог члана спроводи Агенција, а полаже се тестирањем. 
Оценом „положио” оцењује се предавач који је тачно одговорио на најмање 80% постављених питања из тематске јединице. 
 
Члан 24.
Правно лице или предузетник који испуњава услове за вршење обуке и провере знања за саветника за хемикалије подноси Агенцији захтев за добијање одобрења. 
Уз захтев из става 1. овог члана подноси се:
1. наставни план;
2. подаци о простору и техничкој опремљености за спровођење Програма обуке;
3. списак наставних учила и средстава за одржавање наставе, и 
4. списак предавача по тематским јединицама са доказима о испуњености услова из члана 23. oвог правилника и биографијама (curriculum vitаe). 
 
Члан 25.
Агенција издаје одобрење за вршење обуке и провере знања за саветника правном лицу или предузетнику који испуњава услове предвиђене овим правилником. 
Рок важења одобрења је три године.
 
Члан 26.
Правно лице или предузетник који врши обуку и проверу знања за саветника за хемикалије дужан је да Агенцији пријави сваку промену у вези са условима за вршење обуке и провере знања за саветника. 
Ако правно лице или предузетник који врши обуку и проверу знања за саветника за хемикалије више не испуњава неки од услова из члана 17. овог правилника, Агенција доноси решење о одузимању одобрења из члана 23. овог правилника. 
 
Завршна одредба
Члан 27.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-2/2011-01
У Београду, 7. фебруара 2011. године
Председник
Управног одбора, 
проф. др Бранимир Јованчићевић, с.р.
 

НАПОМЕНА ИЗДАВАЧА: Правилником о 
изменама Правилника о саветнику за хемикалије и условима које 
мора да испуни правно лице или предузетник који врше обуку и проверу знања 
саветника за хемикалије ("Службени гласник РС", број 28/2011), Прилог 1. - 
Програм обуке за саветника за хемикалије замењен 
је новим Прилогом (види члан 1. Правилника - 28/2011-134).

Прилог 

Програм 
обуке за саветника за хемикалије*

 

Укупан број 
часова: 40* 




Редни 
		број


Тематска 
		област


Тематска 
		јединица


Број 
		часова





		1


Управљање 
		хемикалијама


		Интегрисано управљање хемикалијама у свим фазама животног циклуса


2



Уредба 
		(ЕЗ) бр. 1907/2006 Европског парламента и Савета од 18. децембра  2006. 
		године која се односи на регистрацију, евалуацију, ауторизацију и 
		ограничења хемикалија (REACH) којом се установљује Европска агенција за 
		хемикалије (ECHA)



		3



Опште 
		напомене о Закону о хемикалијама („Службени гласник РС”, бр. 36/09 и 
		88/10), Агенција за хемикалије и улога саветника за хемикалије



		1




		Интегрални регистар хемикалија – Досије о хемикалији и супстанце које 
		изазивају забринутост



		3



Прописи 
		којима се уређује класификација, паковање, обележавање и оглашавање 
		хемикалија



		2




		Класификација хемикалија на основу физичких и хемијских својстава



		4




		Класификација хемикалија на основу својстава која утичу на живот и 
		здравље људи



		4




		Класификација хемикалија на основу својстава која утичу на животну 
		средину



		2




		Безбедносни лист



		2




		Детергенти



		2



Нарочито 
		опасне хемикалије



		1




		Ограничења и забране производње, стављања у промет и коришћења 
		хемикалија које представљају неприхватљив ризик по здравље људи и 
		животну средину



		2



Увоз и 
		извоз хемикалије



		1




		Међународне конвенције којима се уређује управљање хемикалијама 
		(Стокхолмска конвенција о дуготрајним органским загађујућим супстанцама, 
		Ротердамска конвенција о поступку давања сагласности на основу 
		претходног обавештења за одређене опасне хемикалије и пестициде у 
		међународној трговини и Конвенција о забрани развоја, производње, 
		складиштења и употребе хемијског оружја и његовом уништавању)



		1





		2


		Управљање биоцидним производима

Опште 
		напомене о Закону о биоцидним производима („Службени гласник РС”, бр. 
		36/09 и 88/10)



		1



Врсте 
		биоцидних производа и разграничавање биоцидних производа од њима сличних 
		производа



		1



Активне 
		супстанце у биоцидним производима



		1



Поступци 
		за стављање биоцидних производа у промет



		1



Обавезе 
		лица које ставља биоцидни производ у промет и специфични захтеви за 
		паковање, обележавање и оглашавање биоцидног производа



		1



Основне 
		информације о биоцидном производу



		1



Технички 
		досије



		3



Безбедно 
		коришћење биоцидних производа - професионални корисници



		1




*Службени гласник РС, број 28/2011