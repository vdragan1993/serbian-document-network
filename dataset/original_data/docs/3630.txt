На основи члана 115. Закона о уговорима о
превозу у друмском саобраћају („Службени лист СФРЈ“, број 2/74), 

Савезно
извршно веће доноси
 
ОДЛУКУ
о 
новчаним износима до којих се ограничава одговорност превозиоца у друмском 
саобраћају
„Службени лист СРЈ”,
број 7 од 29. маја 1992.
 
 
1. За штету насталу због смрти, оштећења здравља или
повреде путника превозилац одговара до износа динарске противувредности од
110.000 САД долара по путнику.
 

2. Износ накнаде штете за коју превозилац одговара због
губитка или оштећења пртљага не може бити већи од износа динарске
противувредности:
1) 230 САД долара по колету – за пртљаг;
2) 900 САД долара по путнику – за ручни пртљаг.
 

3. Износ накнаде штете за коју превозилац одговара због
губитка или оштећења ствари не може бити већи од износа динарске
противувредности 12 САД долара по килограму бруто-масе изгубљене или оштећене
ствари.
 

4. Динарска противувредност обрачунава се по средњем
курсу САД долара на дан исплате.
 

5. Ова одлука ступа на снагу осмог дана од дана
објављивања у „Службеном листу СРЈ”.
 
Савезно извршно веће
Е п бр 192
6. маја 1992. године
Београд
Потпредседник,

Александар Митровић,
с.р.