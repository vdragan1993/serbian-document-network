На
основу члана 64. став 1. Пословника Народне скупштине („Службени гласник
Републике Србије“, број 11/91),

Одбор
за административна и мандатно-имунитетна питања Народне скупштине Републике
Србије, на седници 13. фебруара 1992. године, донео је

 

 

ОДЛУКУ


о начину и поступку остваривања права на бесплатан превоз народних посланика у


Народној 
скупштини 

Републике


Србије

„Службени

гласник РС“, број 7 од
22. 
фебруара 1992.

 

 

Члан 1.

Овом одлуком одређује
се начин и поступак остваривања права на бесплатан превоз народних посланика у Народној
скупштини Републике Србије у железничком, друмском, јавном градском и речном саобраћају
на територији Републике Србије утврђеног Законом о примањима народних посланика
у Народној скупштини Републике Србије („Службени гласник Републике Србије”, бр.
7/91, 22/91 28/91 и 68/91, у даљем тексту: народни посланици). 

 

Члан 2.

Бесплатан превоз у железничком,
друмском, речном и јавном градском саобраћају народни посланици користе на основу
легитимације народног посланика, који дају на увид службеном лицу у средству превоза
која користе. 

На основу увида у легитимацију
народног посланика, службено лице у средству превоза издаје народном посланику путну
карту за повлашћену вожњу, осим за превоз у јавном градском саобраћају, у коју уносе
следеће податке: број легитимације, релацију, датум путовања, износ цене превоза,
као и друге податке прописане на обрасцу карте за повлашћену вожњу. 

 

Члан 3.

Предузећа која се баве
железничким, друмским и речним саобраћајем, накнаду за обављени превоз народних
посланика, у складу са овом одлуком, остварују подношењем захтева Министарству финансија,
Ресору републичког буџета, једном месечно. 

Уз захтев из става
1. овог члана доставља се и спецификација са издатим картама за бесплатан превоз
народних посланика. 

 

Члан 4.

Исплата карата из члана
3. ове одлуке врши се на терет рачуна број: 60802-630-219 – Извршење републичког
буџета, позиција 79 433 – Накнада за повластице у путничком саобраћају по републичким
прописима. 

 

Члан 5.

Уговором који са градским
саобраћајним предузећем Београда закључује министар финансија утврђује се износ
накнаде за обављени превоз народних посланика у једној календарској години. 


Висина накнаде из става
1. овог члана утврђује се на основу броја корисника, процењеног броја путовања и
износа цене редовне месечне претплатне карте. 

 

Члан 6.

Ова одлука ступа на снагу
наредног дана од дана објављивања у „Службеном гласнику Републике Србије”.

  

Број
28/06-2/11-92


Одбор за
административна и мандатно-имунитетна питања


Народне
скупштине Републике Србије

Председник
Одбора,


Душан
Латиновић, с. р.