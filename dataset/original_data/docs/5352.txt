На основу члана 19. став 4. Закона о трговини („Службени гласник РС”, бр. 53/10 и 10/13),
Министар трговине, туризма и телекомуникација доноси
 
ПРАВИЛНИК 
о садржини и облику изјаве о обављању трговине личним нуђењем 
"Службени 
				гласник РС", број 116 од 27. октобра 2014.
 
Члан 1.
Овим правилником ближе се прописује садржина и облик изјаве о обављању трговине личним нуђењем.
Члан 2.
Писана изјава коју је у складу са Законом, трговац, односно његов пуномоћник који обавља трговину личним нуђењем дужан да поседује, садржи: 
1) број изјаве;
2) пословно име трговца; 
3) адресу трговца;
4) број телефона, факс или адресу електронске поште трговца;
5) име и презиме лица које обавља трговину личним нуђењем;
6) ЈМБГ лица које обавља трговину личним нуђењем;
7) назив и опис робе/услуга која је предмет продаје;
8) податке о цени и осталим условима продаје (нпр. акција, попуст, распродаја, промоција и сл.);
9) начин испоруке;
10) начин плаћања;
11) период у коме важи изјава о обављању трговине личним нуђењем;
12) време у коме се обавља трговина личним нуђењем;
13) подручје на коме лице обавља трговину личним нуђењем.
Члан 3.
Садржина изјаве о обављању трговине личним нуђењем исписује се на јасан и читљив начин, на српском језику, ћириличким или латиничним писмом у формату А4 и садржи печат и потпис овлашћеног лица.
Садржина изјаве из ставa 1. овог члана дата је у Прилогу који је одштампан уз овај правилник и чини његов саставни део.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00013/2014-04
У Београду, 21. октобра 2014. године
Министар,
Расим Љајић, с.р. 
ПРИЛОГ
ИЗЈАВА О ОБАВЉАЊУ ТРГОВИНЕ ЛИЧНИМ НУЂЕЊЕМ




БРОЈ ИЗЈАВЕ:




ПОДАЦИ О ТРГОВЦУ




НАЗИВ ТРГОВЦА: 






АДРЕСА ТРГОВЦА:






БРОЈ ТЕЛЕФОНА:






БРОЈ ФАКСА ИЛИ Е-МАИЛ:






ИМЕ И ПРЕЗИМЕ ЛИЦА 
КОЈЕ ОБАВЉА ТРГОВИНУ 
ЛИЧНИМ НУЂЕЊЕМ:






ЈМБГ:






ПОДАЦИ О РОБИ/УСЛУГАМА И УСЛОВИМА ТРГОВИНЕ ЛИЧНИМ НУЂЕЊЕМ




НАЗИВ РОБЕ:
(или оверени ценовник у прилогу)






ОПИС РОБЕ:
(или оверени ценовник у прилогу)






ПРОДАЈНА ЦЕНА:
(или оверени ценовник у прилогу)






ОСТАЛИ УСЛОВИ ПРОДАЈЕ
(акција, попуст, распродаја, промоција и сл.):






НАЧИН ИСПОРУКЕ:






НАЧИН ПЛАЋАЊА:






ПЕРИОД ВАЖЕЊА ИЗЈАВЕ:






ВРЕМЕ У КОМЕ СЕ ОБАВЉА 
ТРГОВИНА ЛИЧНИМ НУЂЕЊЕМ:






ПОДРУЧЈЕ НА КОМЕ КОМЕ 
СЕ ОБАВЉА ТРГОВИНА ЛИЧНИМ НУЂЕЊЕМ:






Потпис овлашћеног лица:
У__________, дана: 




М.П.