На основу члана 120. став 2. тачка 1) Закона о спорту („Службени гласник РС”, број 10/16), 
	
Министар омладине и спорта доноси
ПРАВИЛНИК
о надлежним националним спортским савезима за спортске гране и области спорта у Републици Србији 
	
"Службени гласник РС", број 95 од 30. новембра 2016.
   
Члан 1. 
Овим правилником утврђују се надлежни национални спортски савези за спортске гране и области спорта у Републици Србији.
Члан 2. 
Надлежни национални спортски савези за спортске гране и области спорта у Републици Србији јесу:
1) Олимпијски спорт:
(1) Атлетика – Атлетски савез Србије, 
(2) Бадминтон – Бадминтон савез Србије,
(3) Бејзбол – Бејзбол савез Србије, 
(4) Биатлон – Биатлон савез Србије, 
(5) Бициклизам – Бициклистички савез Србије, 
(6) Боб – Боб савез Србије, 
(7) Бокс – Боксерски савез Србије, 
(8) Ватерполо – Ватерполо савез Србије,
(9) Веслање – Веслачки савез Србије,
(10) Гимнастика – Гимнастички савез Србије,
(11) Голф – Голф асоцијација Србије,
(12) Дизање тегова – Савез Србије за дизање тегова,
(13) Једрење – Једриличарски савез Србије,
(14) Кајак – кану – Кајакашки савез Србије, 
(15) Карате – Карате федерација Србије,
(16) Карлинг – Национални савез за карлинг Србије, 
(17) Клизање – Клизачки савез Србије,
(18) Коњички спорт (олимпијске и ФЕИ дисциплине) – Савез за коњички спорт Србије за олимпијске и ФЕИ дисциплине, 
	
(19) Кошарка – Кошаркашки савез Србије,
(20) Летеће мете – Стрељачки савез за летеће мете Србије,
(21) Мачевање – Мачевалачки савез Србије,
(22) Одбојка – Одбојкашки савез Србије,
(23) Пливање – Пливачки савез Србије,
(24) Рагби – Рагби савез Србрије,
(25) Рвање – Рвачки савез Србије,
(26) Рукомет – Рукометни савез Србије,
(27) Санкашки спортови – Санкашки савез Србије,
(28) Синхроно пливање – Савез за синхроно пливање Србије,
(29) Скијање – Скијашки савез Србије,
(30) Скокови у воду – Савез за скокове у воду Србије,
(31) Софтбол – Софтбол савез Србије,
(32) Спортско пењање – Спортско пењачки савез Србије,
(33) Стони тенис – Стонотениски савез Србије,
(34) Стрељаштво – Стрељачки савез Србије,
(35) Стреличарство – Стреличарски савез Србије,
(36) Тенис – Тениски савез Србије,
(37) Теквондо – Теквондо асоцијација Србије,
(38) Триатлон – Српска триатлонска унија,
(39) Фудбал – Фудбалски савез Србије,
(40) Хокеј на леду – Савез хокеја на леду Србије,
(41) Хокеј на трави – Савез хокеја на трави Србије,
(42) Џудо – Џудо савез Србије;
2) Параолимпијски спорт:
(1) Атлетика – Параолимпијски комитет Србије,
(2) Бадминтон – Бадминтон савез Србије,
(3) Биатлон – Параолимпијски комитет Србије, 
(4) Бициклизам – Бициклистички савез особа са инвалидитетом Србије,
(5) Боћање – Параолимпијски комитет Србије,
(6) Веслање – Веслачки савез Србије,
(7) Goalball (слепи и слабовиди) – Параолимпијски комитет Србије,
(8) Кану – Кајакашки савез Србије,
(9) Карлинг – Национални савез за карлинг Србије,
(10) Коњички спорт – Савез за коњички спорт Србије за олимпијске и ФЕИ дисциплине,
(11) Кошарка у колицима – Кошаркашки савез Србије, 
(12) Мачевање у колицима – Параолимпијски комитет Србије,
(13) Одбојка седећа – Савез седеће одбојке инвалида Србије,
(14) Powerlifting (дизање терета) – Параолимпијски комитет Србије,
(15) Пливање – Параолимпијски комитет Србије,
(16) Рагби у колицима – Параолимпијски комитет Србије,
(17) Скијање – Параолимпијски комитет Србије,
(18) Стони тенис – Стонотениски савез особа са инвалидитетом Србије,
(19) Стреличарство – Савез инвалида стреличара Србије,
(20) Стрељаштво – Инвалидски стрељачки савез Србије,
(21) Тенис у колицима – Тениски савез Србије,
(22) Теквондо – Теквондо асоцијација Србије,
(23) Триатлон – Српска триатлонска унија,
(24) Фудбал 5 на 5 (слепи и слабовиди) – Параолимпијски комитет Србије, 
	
(25) Хокеј на леду (Ice Sledge Hockey) – Параолимпијски комитет Србије,
(26) Џудо (слепи и слабовиди) – Параолимпијски комитет Србије;
3) Непараолимпијски спорт:
(1) Непараолимпијски спорт особа са инвалидитетом – Спортски савез инвалида Србије, 
	
(2) Специјална олимпијада – „Специјална Олимпијада Србије”, 
(3) Спорт глувих и наглувих – Спортски савез глувих Србије,
(4) Спорт слепих и слабовидих – Национални спортски савез слепих и слабовидих; 
	
4) Неолимпијски спорт (Sport Acord):
(1) Аикидо – Аикидо савез Србије,
(2) Амерички фудбал – Српска асоцијација америчког фудбала,
(3) Аутомобилизам – Спортски ауто и картинг савез Србије, 
(4) Билијар (pool) – Билијар савез Србије,
(5) Bowling – Bowling савез Србије,
(6) Боди билдинг – Савез Србије за Боди билдинг, Фитнес, Боди фитнес и Аеробик,
(7) Боћање – Боћарски савез Србије,
(8) Бриџ – Бриџ савез Србије,
(9) Ваздухопловни спорт – Ваздухопловни савез Србије,
(10) Вушу – Српски кунгфу вушу савез,
(11) Го – Го савез Србије, 
(12) Кендо – Кендо савез Србије 
(13) Кик бокс – Кик бокс савез Србије,
(14) Корфбол – Корфбол савез Србије,
(15) Крикет – Крикет федерација Србије,
(16) Куглање – Куглашки савез Србије,
(17) Life Saving – Црвени крст Србије,
(18) Lacrosse – Српски лакрос Савез,
(19) Маи таи – Маи таи савез Србије
(20) Мото спорт – Мото савез Србије,
(21) Мотонаутика – Српски наутички савез;
(22) Оријентиринг – Оријентиринг савез Србије,
(23) Планинарство – Планинарски савез Србије,
(24) Пикадо – Пикадо федерација Србије
(25) Подводни спорт – Савез организација подводних активности Републике Србије, 
	
(26) Powerlifting – Паверлифтинг савез Србије,
(27) Практично стрељаштво – Савез за практично стрељаштво Србије – И.П.С.Ц Србија,
(28) Савате – Савате савез Србије,
(29) Самбо – Самбо савез Србије, 
(30) Сквош – Сквош асоцијација Србије,
(31) Скијање на води – Савез за скијање на води и вејкбор Србије,
(32) Спортски плес – Плесни савез Србије,
(33) Спортски риболов – Савез спортских риболоваца Србије,
(34) Tug-of-War (надвлачење конопца) – Tug of War савез Србије, 
(35) Џу џицу – Ju jutsu савез Србије,
(36) Шах – Шаховски савез Србије;
5) Неолимпијски спорт (остали):
(1) Ashihara Kaikan – Ašihara Kaikan савез Србије,
(2) Галопски спорт – Српски галопски савез,
(3) Екстремни спортови – Савез екстремних спортова Србије,
(4) Касачки спорт – Српски касачки савез, 
(5) ММА борилачки спорт – MMA савез Србије,
(6) Кјокушинкаи – Kyokushin kai савез Србије,
(7) Пеинтбол – Paintball савез Србије, 
(8) Рагби 13 – Рагби 13 федерација Србије,
(9) Рафтинг – Рафтинг савез Србије,
(10) Скај бол – Skajbol савез Србије,
(11) Спид бадминтон – Спид бадминтон савез Србије, 
(12) Спортска спелеологија – Спортски савез спелеолога Србије,
(13) Фитнес – Савез Србије за Боди Билдинг, Фитнес, Боди Фитнес и Аеробик,
(14) Џет ски – Џет ски савез Србије;
6) Области спорта:
(1) Јога – Јога савез Србије,
(2) Спортска рекреација (рекреативни спорт, спорт за све, масовни спорт) – Асоцијација спорта за све Србије, Савез за рекреацију и фитнес Србије, Савез за рекреативни спорт Републике Србије, Савез Србије за Боди Билдинг, Фитнес, Боди Фитнес и Аеробик,
(3) Сеоски спорт – Спортски савез Србије,
(4) Соколски спорт – Савез Соко Србије, 
(5) Спорт у војсци – Спортски савез Србије;
(6) Спорт у дијаспори – Спортски савез Србије,
(7) Спорт у полицији – Спортски савез Србије,
(8) Спорт старијих особа – Спортски савез Србије, 
(9) Спорт у фирмама – Асоцијација спорта за све Србије,
(10) Традиционални спорт – Свебор савез Србије, 
(11) Универзитетски спорт – Универзитетски спортски савез Србије,
(12) Школски спорт – Савез за школски спорт Србије.
Члан 3. 
Олимпијски комитет Србије, Параолимпијски комитет Србије и Спортски савез Србије имају статус надлежног националног спортског савеза у погледу остваривања својих надлежности утврђених Законом о спорту.
За спортске гране и области спорта у Републици Србији које су утврђене актом којим се утврђују спортске гране и области спорта у Републици Србији и спортске дисциплине у оквиру спортских грана и области спорта, а за које није образован одговарајући национални грански спортски савез, односно национални спортски савез за област спорта, привремено остваривање надлежности и права надлежног националног гранског спортског савеза, односно надлежног националног спортског савеза за област спорта утврђује се у складу са чланом 102. став 3. тачка 9) и ставом 5. и чланом 103. став 2. тачка 9) и ставом 10. Закона о спорту. 
	
Члан 4.
Даном ступања на снагу овог правилника престаје да важи Правилник о националним гранским спортским савезима преко којих се остварује општи интерес у области спорта у Републици Србији („Службени гласник РС”, бр. 72/11, 3/12, 25/13, 81/14 и 126/14).
Члан 5. 
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-27/2016-03
У Београду, 9. новембра 2016. године 
Министар, 
Вања Удовичић, с.р.