Редакцијски пречишћен текст
 


 

На основу члана 96. Закона о буџетском систему („Службени гласник РС”, брoj 54/09),
Министар финансија доноси 



 


ПРАВИЛНИК


о Плану подрачуна консолидованог рачуна трезора



	„Службени гласник РС“, бр. 42 од 18. јуна 2010, 24 од 8. марта 2016.


 


Члан 1.


Овим правилником уређује се План подрачуна консолидованог рачуна трезора (у даљем тексту: План рaчуна) који се воде код Управе за трезор (у даљем тексту: Управа), његова садржина, начин коришћења и вођења подрачуна. 



План рачуна одштампан је уз овај правилник и чини његов саставни део. 



 


Члан 2.


Подрачуни консолидованог рачуна трезора (у даљем тексту: рачуни) су: 



1) рачуни готовине; 



2) рачуни пласмана; 



3) обрачунски рачуни;


4) рачуни корисника буџетских средстава и организација за обавезно социјално осигурање и других корисника јавних средстава који су укључени у систем консолидованог рачуна трезора (у даљем тексту: корисник средстава);


4а) посебни наменски динарски рачуни укључени у систем 
	консолидованог рачуна трезора који се отварају осталим корисницима јавних 
	средстава и осталим – посебним корисницима јавних средстава;*


5) рачуни за уплату јавних прихода, рачуни за обједињену наплату прихода и евиденциони рачуни;


6) рачуни ванбилансне евиденције. 



*Службени гласник РС, број 24/2016
 


Члан 3.


Нумеричка ознака којом се идентификују и класификују имаоци рачуна и њихова средства састоји се од три одвојена дела у низу, и то:


1) троцифрене ознаке Управе;


2) броја рачуна;


3) двоцифреног контролног броја. 



Троцифрена ознака Управе је број 840. 



Број рачуна је садржан у другом делу нумеричке ознаке којом се идентификују и класификују имаоци рачуна и њихова средства, који има 13 места, тако да се на последња три места уписује број рачуна из Плана рачуна, а испред њега, без одвајања, редни број рачуна – индивидуална партија, коју додељује Управа. 



Двоцифрени контролни број израчунава се на начин утврђен прописом којим се регулише нумеричка идентификација рачуна у платном промету. 



 


Члан 4.


На рачуну 100 – Готовина у трезору – благајни, евидентира се промет и стање готовине у трезору, односно благајни организационе јединице Управе, која се користи за потребе платног промета. 



На рачуну 104 – Исплаћене вредноснице, евидентира се промет и стање исплаћених вредносница у Управи.


На рачуну 105 – Чекови примљени од физичких лица, евидентирају се чекови примљени од физичких лица по основу плаћања која они изврше у Управи. 



На рачуну 106 – Платне картице, евидентирају се плаћања физичких лица извршена у Управи платном картицом. 



На рачуну 116 – Готовина на путу – дотације организационим јединицама Управе, евидeнтира се промет и стање готовине по основу дотација организационим јединицама Управе.


На рачуну 117 – Готовина на путу – сувишци организационих јединица Управе, евидентира се промет и стање готовине по основу сувишака организационих јединица Управе. 



 


Члан 5.


На рачунима пласмана (210, 211, 212, 213, 215 и 219), евидентира се промет и стање средстава која трезор инвестира на финансијском тржишту, пласира корисницима средстава, односно преноси буџету, као позајмицу за текућу ликвидност. 



На рачуну 210 – Пласмани банкама – опозиви депозити, евидентира се промет и стање средстава која трезор пласира, односно преноси банкама као опозиве депозите. 



На рачуну 211 – Интерни пласмани – позајмице, евидентира се промет и стање средстава која трезор пласира корисницима средстава, односно преноси буџету, као позајмице за текућу ликвидност.


На рачуну 212 – Пласмани другим трезорима, евидентира се промет и стање средстава која трезор пласира другим трезорима.


На рачуну 213 – Пласмани банкама – орочени депозити, евидентира се промет и стање средстава која трезор пласира, односно преноси банкама као орочене депозите.


На рачуну 215 – Пласмани у хартије од вредности, евидентира се промет и стање средстава која трезор пласира у хартије од вредности.


На рачуну 219 – Остали пласмани, евидентира се промет и стање средстава по основу осталих пласмана која врши трезор у складу са прописима. 



За рачуне пласмана трезор води аналитичку евиденцију по примаоцима средстава, ради праћења извршавања њихових обавеза, по основу примљених средстава.
 



Члан 5а*

На рачуну 320 – Извршење принудне наплате корисника буџетских 
	средстава Републике Србије, евидентирају се средства за извршење принудне 
	наплате корисника буџетских средстава Републике Србије који плаћање врше 
	преко рачуна за извршење буџета Републике Србије кроз систем извршења буџета 
	Републике Србије.*

На рачуну 340 – Извршење принудне наплате корисника буџетских 
	средстава локалне власти, евидентирају се средства за извршење принудне 
	наплате корисника буџетских средстава локалне власти који плаћање врше преко 
	рачуна извршења буџета локалне власти.*

	*Службени гласник РС, број 24/2016
 


Члан 6.


На рачуну 505 – Консолидовани рачуни трезора, евидентира се прилив и одлив средстава на рачунима трезора, по основу плаћања између тих рачуна и других рачуна, односно обезбеђују се консолидовани подаци о плаћањима и о укупном стању средстава на рачунима трезора. 



На рачуну 516 – Клириншки рачун за чекове, евидентира се клиринг чекова којe прими Управа ради њихове наплате путем међубанкарског обрачуна чекова по текућим рачунима грађана.


На рачуну 517 – Клириншки рачун Управе, као помоћном обрачунском рачуну Управе, евидентира се платни промет између Управе и банака, обрачунат путем нето обрачуна (клиринга) у Народној банци Србије. Евентуална стања на овом рачуну преносе се на рачун 519. 



На рачуну 519 – Обрaчунски рачун Управе, евидентира се платни промет између Управе и банака, који је обрачунат преко система консолидованог рачуна трезора у Народној банци Србије. 



 


Члан 7.


На рачуну 546 – Послати налози одобрења, евидентирају се налози одобрења послати банкама. 



На рачуну 547 – Послати налози задужења, евидентирају се налози задужења послати банкама. 



На рачуну 556 – Примљени налози одобрења, евидентирају се налози одобрења примљени од банака. 



На рачуну 557 – Примљени налози задужења, евидентирају се налози задужења примљени од банака. 



Стање на рачунима 546, 547, 556 и 557 затвара се преко рачуна 517, односно рачуна 519. 



 


Члан 8.


На рачуну 571 – Интерни привремени рачун, евидентирају се налози који се не могу извршити на одговарајући рачун, до обезбеђивања услова за њихово извршавање. У оквиру овог рачуна отварају се индивидуалне партије по организационим деловима Управе.


На рачуну 572 – Обрачун готовине са Народном банком Србије, евидентира се обрачун готовине, коју организациона јединица Управе прими од Народне банке Србије, односно преда Народној банци Србије. 



На рачуну 573 – Рачун за евидентирање налога враћених банкама, евидентирају се налози који се не могу извршити на одговарајући рачун и као неизвршени враћају банци. У оквиру овог рачуна отварају се индивидуалне партије по банкама.


На рачуну 574 – Обрачун готовине са банкама, евидентира се промет и стање готовине коју организациона јединица Управе преда банци или преузме од банке, по основу уступања готовине, у складу са прописима.


Код пријема готовине у трезор – благајну Управе од Народне банке Србије, односно банке задужује се рачун 100, а одобрава рачун 572, односно 574. Код отпреме готовине Народној банци Србије, односно банци одобрава се рачун 100, а задужује рачун 572, односно 574. 



 


Члан 9.


На рачунима корисника средстава посебно се воде: 



1) средства издвојена буџетом, односно финансијским планом организације за обавезно социјално осигурање;


2) средства сопствених прихода која корисник средстава остварује, у складу са законом. 



На другим рачунима и осталим рачунима воде се средства посебне намене, у складу са посебним прописима.


 


Члан 10.


На рачунима Републике Србије (620, 621, 624 и 627), евидентира се промет и стање средстава на рачуну за извршење буџета Републике, односно рачунима органа, организација и фондова Републике.


На рачунима локалне власти (640, 641, 644, 645 и 647), евидентира се промет и стање средстава на рачунима за извршење буџета локалне власти, односно рачунима органа, организација и фондова локалне власти.


На рачунима организација за обавезно социјално осигурање (650, 652, 654 и 657), евидентира се промет и стање средстава на рачунима организација за обавезно здравствено осигурање, пензијско и инвалидско осигурање и осигурање за случај незапослености.


На рачунима установа и других правних лица (660, 661, 664, 666, 667 и 668), евидентира се промет и стање средстава на рачунима установа и других правних лица из области образовања и научно-истраживачке делатности, односно здравства и социјалне заштите и из области других делатности, која користе средства буџета и организација за обавезно социјално осигурање.


 



Члан 11.*

На рачунима за посебне намене (720, 721, 724, 725, 726, 740, 741, 
	744, 745, 750, 752, 754, 760, 761 и 764), евидентира се промет и стање 
	средстава за посебне намене корисника средстава који су укључени у 
	консолидовани рачун трезора Републике Србије, односно у консолидовани рачун 
	трезора локалне власти, чије је коришћење и намена утврђена: законом (плате, 
	накнаде и др.), међународним уговором (програми и пројекти), уговором о 
	донацији, кредиту, односно зајму, средства самодоприноса чија се намена 
	утврђује одлуком јединице локалне самоуправе и друга наменска средства чији 
	промет и стање је потребно да се воде на посебном рачуну, по одлуци органа 
	Републике Србије, односно органа локалне власти, или одлуци органа управљања 
	корисника јавних средстава.*

	*Службени гласник РС, број 24/2016


 

Члан 11а*

На рачуну 723 – Посебни наменски динарски рачун осталих корисника 
	јавних средстава у надлежности директних корисника буџетских средстава 
	Републике Србије, евидентира се промет и стање динарских средстава пренетих 
	из буџета. Овај рачун се консолидује у оквиру консолидованог рачуна трезора 
	Републике Србије.*

На рачуну 743 – Посебни наменски динарски рачун осталих корисника 
	јавних средстава у надлежности директних корисника буџетских средстава 
	локалне власти, евидентира се промет и стање динарских средстава пренетих из 
	буџета. Овај рачун се консолидује у оквиру консолидованог рачуна трезора 
	локалне власти.*

На рачуну 763 – Посебни наменски динарски рачун осталих – посебних 
	корисника јавних средстава, евидентира се промет и стање динарских средстава 
	пренетих из буџета правним лицима и другим субјектима који не припадају 
	јавном сектору. Овај рачун се консолидује у оквиру консолидованог рачуна 
	трезора локалне власти.*

Остали и остали – посебни корисници јавних средстава могу да отворе 
	највише два рачуна из исте групе (723, 743 или 763), и то само у случају да 
	је један од њих предвиђен за средства која су, сагласно закону, изузета од 
	извршења принудне наплате.*

	*Службени гласник РС, број 24/2016
 


Члан 12.


На рачуну 801 – Рачуни за стечај и ликвидацију, евидентира се промет и стање средстава корисника средстава у стечају и ликвидацији.


На рачуну 802 – Рачуни судских депозита, евидентира се промет и стање средстава која су издвојена на овај рачун, на основу одговарајућег акта суда.


На рачуну 803 – Рачун средстава која се не користе, евидентира се промет и стање средстава која Управа пренесе на овај рачун са рачуна на којим није било промета више од две године и за које имаоци рачуна, на захтев Управе, нису изјавили да је потребно даље вођење рачуна.


На рачуну 804 – Други посебни депозити, евидентира се промет и стање средстава пренeтих на овај рачун по разним основама, на основу акта корисника средстава, односно надлежног органа. 



На рачуну 806 – Рачуни пренетих средстава за готовинске исплате, евидентира се промет и стање средстава пренетих из буџета по захтеву корисника средстава који немају рачун за редовно пословање, ради готовинске исплате.


На рачуну 812 – Рачуни пренетих средстава трезору од других трезора, евидентира се промет и стање средстава, које трезору преносе други трезори. 



 


Члан 13.


На рачуну 843 – Рачуни за уплату јавних прихода, евидентирају се уплaте и распоред пореза, такса, доприноса и других јавних прихода који припадају буџету Републике Србије, буџетима локалне власти, организaцијама обавезног социјалног осигурања и другим корисницима јавних прихода. 



На рачуну 845 – Евиденциони рачуни прихода органа и других корисника средстава, евидентирају се приходи које остварују органи Републике, органи локалне власти и други корисници средстава, који имају карактер јавних прихода. На овом рачуну могу се евидентирати и приходи које остварују јавне агенције и друга регулаторна тела, који имају карактер сопствених прихода. 



Наплаћени јавни приходи преносе се са рачуна 845 на рачуне за уплату јавних прихода (843), а наплаћени сопствени приходи јавних агенција и других регулаторних тела на њихове рачуне сопствених прихода. 



На рачуну 848 – Рачун за обједињену наплату прихода за одређене 
	намене на основу електронске пријаве.*


На рачуну 849 – Рачуни за обједињену наплату прихода, евидентирају се приходи који се наплате обједињено и распоређују на учеснике у том приходу. 



На рачуну 860 – Евиденциони рачуни за исплату плата – образовање, евидентира се промет и стање средстава пренетих за исплату плата, додатака и накнада плата запослених, односно накнада лица ангажованих по уговору код индиректних корисника буџетских средстава за област основног и средњег образовања.



	*Службени гласник РС, број 24/2016
 


Члан 14.


На рачунима ванбилансне евиденције (992 и 997) води се евиденција о оставама, односно остављачима остава.


 


Члан 15.


Даном ступања на снагу овог правилника престаје да важи Правилник о плану подрачуна консолидованог рачуна трезора („Службени гласник РС”, број 92/02).


 


Члан 16.


Овај правилник ступа на снагу осмог дана од дана објављивања у „Службеном гласнику Републике Србије”. 



 


Број 401-572/2010-001


У Београду, 9. јуна 2010. године


Министар,


др 
	Диана Драгутиновић, с.р.


 
НАПОМЕНА ИЗДАВАЧА: Правилником о изменама и 
	допунама Правилника о Плану консолидованог рачуна трезора ("Службени гласник 
	РС", број 24/2016) измењен је План рачуна (види члан 6. Правилника - 
	24/2016-35).
 

ПЛАН РАЧУНА
 




Број рачуна


Назив рачуна




 


РАЧУНИ ГОТОВИНЕ




100


Готовина у трезору – благајни




104


Исплаћене вредноснице




105


Чекови примљени од физичких лица




106


Платне картице




116


Готовина на путу – дотације унутрашњим јединицама   Управе




117


Готовина на путу – сувишци унутрашњих јединица   Управе




 


РАЧУНИ ПЛАСМАНА




210


Пласмани банкама – опозиви депозити 




211


Интерни пласмани – позајмице




212


Пласмани другим трезорима




213


Пласмани банкама – орочени депозити




215


Пласмани у хартије од вредности




219


Остали пласмани







РАЧУНИ ЗА ИЗВРШЕЊЕ ПРИНУДНЕ НАПЛАТЕ*





320*



Рачуни корисника буџетских средстава Републике Србије који плаћање врши 
		преко рачуна за извршење буџета Републике Србије кроз систем извршења 
		буџета Републике Србије*





340*



Рачуни корисника буџетских средстава локалне власти који плаћање врше 
		преко рачуна извршења буџета локалне власти*




 


ОБРАЧУНСКИ РАЧУНИ




 


Консолидовани рачуни трезора и обрачунски рачуни   платног промета




505


Консолидовани рачуни трезора




516


Клириншки рачун за чекове




517


Клириншки рачун Управе




519


Обрачунски рачун Управе




546


Послати налози одобрења




547


Послати налози задужења




556


Примљени налози одобрења 




557


Примљени налози задужења




 


Рачуни интерних обрачуна




571


Интерни привремени рачун




572


Обрачун готовине са Народном банком Србије 




573


Рачун за евидентирање налога враћених банкама




574


Обрачун готовине са банкама




 


РАЧУНИ КОРИСНИКА СРЕДСТАВА




 


Рачуни за редовно пословање




 


Рачуни Републике Србије




620


Рачун за извршење буџета Републике Србије




621


Рачуни органа Републике Србије




624


Рачуни фондова Републике Србије 




627


Рачуни органа Републике Србије – сопствени приходи




 


Рачуни локалне власти




640


Рачуни за извршење буџета локалне власти




641


Рачуни органа локалне власти 




644


Рачуни фондова локалне власти




645


Рачуни месних заједница




647


Рачуни органа локалне власти – сопствени приходи




 


Рачуни организација за обавезно социјално осигурање




650


Рачуни организације за здравствено осигурање




652


Рачуни организације за пензијско и инвалидско   осигурање




654


Рачуни организације за осигурање за случај   незапослености 




657


Рачуни организација обавезног социјалног осигурања –   сопствени приходи




 


Рачуни установа и других правних лица




660


Рачуни установа и других правних лица из области   образовања и научно-истраживачке делатности




661


Рачуни установа и других правних лица из области   здравства и социјалне заштите




664


Рачуни установа и других правних лица из области   других делатности




666


Рачуни установа и других правних лица из области   образовања и научно-истраживачке делатности – сопствени приходи




667


Рачуни установа и других правних лица из области   здравства и социјалне заштите – сопствени приходи




668


Рачуни установа и других правних лица из области   других делатности – сопствени приходи







РАЧУНИ ЗА ПОСЕБНЕ НАМЕНЕ*






Рачуни за посебне намене Републике Србије*





720*



Рачуни за посебне намене за извршење буџета и за послове трезора 
		Републике Србије*





721*



Рачуни за посебне намене органа Републике Србије*





724*



Рачуни за посебне намене фондова Републике Србије*





725*



Трансферни рачун директних корисника буџетских средстава Републике 
		Србије за девизна средства у динарској противвредности по програмима ЕУ*





726*



Збирни рачун динарских средстава из различитих извора директних 
		корисника буџетских средстава Републике Србије намењених за измирење 
		обавеза према крајњем кориснику по конкретном програму/пројекту*







Рачуни за посебне намене локалне власти*





740*



Рачуни за посебне намене за извршење буџета и за послове трезора локалне 
		власти*





741*



Рачуни за посебне намене органа локалне власти*





744*



Рачуни за посебне намене фондова локалне власти*





745*



Рачуни за посебне намене месних заједница*







Рачуни за посебне намене организација за обавезно социјално осигурање*





750*



Рачуни за посебне намене организације за здравствено осигурање*





752*



Рачуни за посебне намене организације за пензијско и инвалидско 
		осигурање*





754*



Рачуни за посебне намене организације за осигурање за случај 
		незапослености*







Рачуни за посебне намене установа и других правних лица*





760*



Рачуни за посебне намене установа и других правних лица из области 
		образовања и научно-истраживачке делатности*





761*



Рачуни за посебне намене установа и других правних лица из области 
		здравства и социјалне заштите*





764*



Рачуни за посебне намене установа и других правних лица из области 
		других делатности*







ПОСЕБНИ НАМЕНСКИ ДИНАРСКИ РАЧУНИ*





723*



Посебни наменски динарски рачун осталих корисника јавних средстава у 
		надлежности директних корисника буџетских средстава Републике Србије*





743*



Посебни наменски динарски рачун осталих корисника јавних средстава у 
		надлежности директних корисника буџетских средстава локалне власти*





763*



Посебни наменски динарски рачун осталих – посебних корисника јавних 
		средстава*




 


Остали рачуни 




801


Рачуни за стечај и ликвидацију




802


Рачуни судских депозита




803


Рачун средстава која се не користе 




804


Други посебни депозити




806


Рачуни пренетих средстава за готовинске исплате




812 


Рачуни пренетих средстава трезору од других трезора




 


РАЧУНИ ЗА УПЛАТУ ЈАВНИХ ПРИХОДА, РАЧУНИ ЗА   ОБЈЕДИЊЕНУ НАПЛАТУ ПРИХОДА И ЕВИДЕНЦИОНИ РАЧУНИ




843


Рачуни за уплату јавних прихода




845


Евиденциони рачуни прихода органа и других корисника   средстава




848*


Рачун за обједињену наплату прихода за одређене намене на 
			основу електронске пријаве*



849


Рачуни за обједињену наплату прихода




860


Евиденциони рачуни за исплату плата – образовање




 


РАЧУНИ ВАНБИЛАНСНЕ ЕВИДЕНЦИЈЕ




992


Оставе




997


Остављачи остава






	*Службени гласник РС, број 24/2016