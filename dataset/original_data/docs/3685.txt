На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 74/12 – УС и 44/14), а у вези са чланом 55. став 2. Закона о раду („Службени гласник РС”, бр. 24/05, 61/05, 54/09 и 32/13), 
Влада доноси
   
ОДЛУКУ
о распореду радног времена у министарствима, посебним организацијама и службама Владе, Републичком јавном правобранилаштву и јавним агенцијама
"Службени гласник РС", број 47 од 1. маја 
				2014.
   
1. У министарствима, посебним организацијама и службама Владе, Републичком јавном правобранилаштву и јавним агенцијама (у даљем тексту: органи) радно време почиње у 7,30 часова и завршава се у 15,30 часова.
2. Изузетно од тачке 1. ове одлуке, код органа у којима се обавља рад у сменама, ноћу или кад природа посла и организација рада то захтева, радна недеља може се организовати и на други начин.
На акт о распореду радног времена у случају из става 1. ове тачке, сагласност даје Влада.
3. Даном ступања на снагу ове одлуке престаје да важи Одлука о распореду радног времена у службама Владе Републике Србије, министарствима, посебним организацијама, Републичком јавном правобранилаштву и органима за прекршаје („Службени гласник РС”, бр. 112/03, 127/03, 83/04 и 27/14).
4. Ова одлука ступа на снагу наредног дана од дана објављивања у „Службеном гласнику Републике Србије”.
05 број 130-3472/2014
У Београду, 1. маја 2014. године
Влада
Председник, 
Александар Вучић, с.р.