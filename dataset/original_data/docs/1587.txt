На основу члана 84. став 3. Закона о извршењу кривичних санкција („Службени гласник РС”, број 55/14), 
	
Министар правде доноси
 
ПРАВИЛНИК 
	
о одећи, обући, рубљу и постељини осуђених лица

	"Службени гласник РС", број 137 од 16. децембра 2014.
 
I. УВОДНА ОДРЕДБА 
Члан 1.
Овим правилником уређују се: одећа, обућа, рубље, као и постељина осуђених у казнено-поправним заводима, окружним затворима и Специјалној затворској болници у Београду (у даљем тексту: завод). 
	
II. ОДЕЋА, ОБУЋА, РУБЉЕ И ПОСТЕЉИНА ОСУЂЕНИХ 
Члан 2. 
Осуђеном, у складу са законом којим се уређује извршење кривичних санкција, (у даљем тексту: Закон), обезбеђује се бесплатна одећа, обућа, рубље и постељина који су прилагођени месним климатским приликама, као и посебна радна одећа, обућа и опрема, када то захтева посао који обавља.
У заводу и одељењима отвореног и полуотвореног типа осуђени, у складу са Законом, може да носи сопствену одећу и обућу. 
	
Члан 3. 
Осуђени се одговарајуће одева у свим приликама када се налази ван спаваонице. 
	
Одећа се мења, по потреби, а најмање једном у 30 дана, а рубље се мења најмање три пута недељно. 
	
Осуђени носе летњу и зимску одећу, рубље и обућу. 
Летњу одећу, рубље и обућу носе у периоду од 1. маја до 30. септембра, а зимску од 1. октобра до 30. априла, а управник завода у зависности од климатских услова, може одредити одступања од тих рокова. 
	
Члан 4. 
Летњу одећу, рубље и обућу за мушкарце чине: кошуља са кратким рукавима, блуза, панталоне, кратке гаће, мајица, мушке чарапе и плитке ципеле. 
	
Члан 5. 
Летња одећа за мушкарце је сиве боје, рубље је уобичајених боја, а обућа је, по правилу, црне боје, и то: 
	
1) кошуља је уобичајеног кроја са кратким рукавима; 
2) блуза се закопчава са четири дугмета, а са стране – на доњем делу има два џепа; 
	
3) панталоне су уобичајеног кроја, без манжетни на ногавицама и са стране имају по један џеп; 
	
4) кратке гаће су класичне или боксерице;
5) мајица са кратким рукавима;
6) мушке чарапе; 
7) плитке ципеле.
Члан 6. 
Зимску одећу, рубље и обућу за мушкарце чине: кошуља са дугим рукавима, панталоне, зимска јакна, поткошуља, гаће, чарапе и дубоке ципеле. 
	
Члан 7. 
Зимска одећа за мушкарце је сиве боје, рубље је уобичајених боја, а обућа је, по правилу, црне боје, и то: 
	
1) кошуља са дугим рукавима је уобичајеног кроја; 
2) панталоне су уобичајеног кроја, без манжетни на ногавицама и са стране имају по један џеп; 
	
3) зимска јакна је затвореног кроја, закопчава се са пет дугмади, а са стране има по један џеп, који је ушивен косо унутра; 
	
4) поткошуља је уобичајеног кроја; 
5) кратке гаће су класичне или боксерице;
6) мушке чарапе;
7) дубоке ципеле. 
Члан 8. 
Летњу одећу, рубље и обућу за жене чине: мајица, блуза, сукња, панталоне, гаће, прслуче, чарапе и плитке ципеле. 
	
Члан 9. 
Летња одећа за жене је бордо боје, рубље је уобичајених боја, а обућа је, по правилу црне боје, и то: 
	
1) мајица је уобичајеног кроја, светлије боје од сукње или панталона; 
2) блуза се закопчава са четири дугмета, а са стране – на доњем делу има два џепа; 
	
3) сукња је уобичајеног кроја, дужине до испод колена; 
4) панталоне су без манжетни на ногавицама и са стране имају по један џеп; 
	
5) гаће су уобичајеног кроја; 
6) прслуче је уобичајеног кроја; 
7) чарапе су уобичајене боје и облика; 
8) плитке ципеле. 
Члан 10. 
Зимску одећу, рубље и обућу за жене чине: сукња, панталоне, кошуља са дугим рукавима, зимска јакна, џемпер, поткошуља, гаће, прслуче, чарапе и дубоке ципеле. 
	
Члан 11. 
Зимска одећа за жене је бордо боје, рубље је уобичајених боја, а обућа је, по правилу црне боје, и то: 
	
1) сукња је уобичајеног кроја, дужине до испод колена; 
2) панталоне су без манжетни на ногавицама и са стране имају по један џеп; 
	
3) кошуља са дугим рукавима је уобичајеног кроја; 
4) зимска јакна је затвореног кроја, закопчава се са пет дугмади, а са стране има по један џеп, који је ушивен косо унутра; 
	
5) џемпер је плетен или ткан; 
6) поткошуља је уобичајеног кроја; 
7) гаће су уобичајеног кроја; 
8) прслуче је уобичајеног кроја; 
9) чарапе су уобичајене боје и облика; 
10) дубоке ципеле. 
Члан 12. 
Болесно осуђено лице смештајем у стационар добија пиџаму, односно спаваћицу, кућни мантил, папуче и пешкир. 
	
Члан 13. 
Радна одећа и обућа обезбеђује се у зависности од услова рада, а заштитна радна одећа и обућа у складу са општим прописима. 
	
Члан 14. 
Постељина се састоји од: душека, јастука, јастучнице, чаршава, ћебади и навлаке за ћебе. 
	
Зимска постељина је иста као и летња, са најмање два ћебета. 
Члан 15. 
Одећа, рубље и обућа имају свој рок трајања за употребу, и то: 




Редни број 

Назив 

Количина и рок трајања 



Комада – пари 

Месеци 




Летња одећа, рубље и обућа за мушкарце 
				





1. 

Кошуља 

2 

24 



2. 

Блуза

2 

24 



3. 

Панталоне 

2 

24 



4. 

Кратке гаће 

4 

12 



5.

Мајица са кратким рукавима

3

12



6.

Мушке чарапе

2

12



7. 

Плитке ципеле 

1 

12 




Зимска одећа, рубље и обућа за мушкарце 
				





1. 

Кошуља 

2 

12 



2. 

Панталоне 

2 

24 



3. 

Зимска јакна 

1 

48 



4. 

Поткошуља 

3 

12 



5.

Кратке гаће

4

12



6.

Мушке чарапе

2

12



7. 

Дубоке ципеле 

1 

12 




Летња одећа, рубље и обућа за жене 






1. 

Мајица 

4 

12 



2. 

Блуза 

2 

24 



3. 

Сукња 

2 

24 



4. 

Панталоне 

2 

24 



5. 

Гаће 

8 

12 



6. 

Прслуче 

4 

24 



7. 

Чарапе 

6 

12 



8. 

Плитке ципеле 

1 

12 




Зимска одећа, рубље и обућа за жене 






1. 

Сукња 

2 

24 



2. 

Панталоне 

2 

24 



3. 

Кошуља дугих рукава 

2 

12 



4. 

Поткошуља 

4 

12 



5. 

Зимска јакна 

1 

48 



6. 

Џемпер 

2 

48 



7. 

Гаће 

4 

12 



8. 

Прслуче 

4 

24 



9. 

Чарапе 

8 

12 



10. 

Дубоке ципеле 

1 

12 




За болесне осуђене 





1. 

Пиџама или спаваћица 

2 

12 



2. 

Кућни мантил 

1 

36 



3. 

Папуче 

1 

12 



4. 

Пешкир 

4 

24 



Члан 16. 
Замена одеће, рубља и обуће врши се по потреби и пре него што је истекао рок трајања по овом правилнику, о чему се сачињава записник у коме се назначује разлог замене. 
	
III. ЗАВРШНЕ ОДРЕДБЕ 
Члан 17. 
Даном ступања на снагу овог правилника престаје да важи Правилник о одећи, рубљу, обући и постељини осуђених лица (,,Службени гласник РС”, број 1/12). 
	
Члан 18. 
Овај правилник ступа на снагу осмог дана од дана објављивања у ,,Службеном гласнику Републике Србије”. 
	
 
Број 110-00-9/2014-05 
У Београду, 10. децембра 2014. године 
	
Министар,
Никола Селаковић, 
	с.р.