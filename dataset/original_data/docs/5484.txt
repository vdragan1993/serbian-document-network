На основу члана 7. став 4. Закона о озакоњењу објеката („Службени гласник РС”, број 96/15), 
Министар грађевинарства, саобраћаја и инфраструктуре доноси
 
ПРАВИЛНИК
о садржини обрасца – појединачног пописног листа за евидентирање незаконито изграђених објеката
"Службени гласник РС", број 102 од 11. 
				децембра 2015.
 
Члан 1.
Овим правилником прописује се садржина обрасца – појединачног пописног листа за евидентирање незаконито изграђених објеката. 
Члан 2.
Садржина обрасца – појединачног пописног листа за евидентирање незаконито изграђених објеката дата је на Обрасцу, који је одштампан уз овај правилник и чини његов саставни део. 
Образац из става 1. овог члана садржи: 
1) текст: „Попис незаконито изграђених објеката
ПОЈЕДИНАЧНИ ПОПИСНИ ЛИСТ”;
2) назив јединице локалне самоуправе;
1) Број пописног листа;
2) Датум сачињавања;
3) Податке о објекту, и то:
(1) *Катастарска општина, 
(2) *Катастарска парцела,
(3) *Улица,
(4) *Кућни број,
(5) *Димензије основе,
(6) *Спратност објекта,
(7) *Намена објекта,
4) податак да ли је објекат завршен у грађевинском смислу: да/не;
5) податак да ли је раније поднет захтев за легализацију: да/ не;
6) податак о броју поднетих захтева за легализацију;
7) податак да ли је ранији поступак легализације правноснажно окончан: да/не;
8) Напомену;
9) Потпис инвеститора;
10) податке о инвеститору, и то за:
(1) физичко лице:
– Име и презиме,
– Адреса становања, 
– ЈМБГ,
– Контакт,
(2) правно лице:
– Пословно име и назив,
– ПИБ,
– Матични број,
– Заступник/одговорно лице,
– Функција, 
– ЈМБГ/лични број/број пасоша,
– Седиште,
– Контакт,
– Остало,
11) Потпис лица која врше попис;
12) Напомену да је знаком „*” обележено уношење обавезних података.
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.
 
 
Број 110-00-00332/2015-07 
У Београду, 8. децембра 2015. године 
Министар,
проф. др Зорана Михајловић, с.р.