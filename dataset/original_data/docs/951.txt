На основу члана 83. Закона о тајности података („Службени гласник РС”, број 104/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),
Влада доноси


УРЕДБУ

о садржини, облику и начину вођења евиденција за приступ тајним подацима 


"Службени гласник РС", број 89 од 29. новембра 2010.


 

Уводна одредба
 

Члан 1.
Овом уредбом прописује се садржина, облик и начин вођења евиденција за приступ тајним подацима, које воде Канцеларија Савета за националну безбедност и заштиту тајних података, органи надлежни за вршење безбедносних провера и органи јавне власти, као и рок чувања података из тих евиденција. 

 
Евиденције које води Канцеларија Савета за националну безбедност и заштиту тајних података
 

Члан 2.
Канцеларија Савета за националну безбедност и заштиту тајних података (у даљем тексту: Канцеларија Савета) води јединствену централну евиденцију издатих сертификата и дозвола, решења о издавању сертификата и дозвола, решења о одбијању издавања сертификата и дозвола, решења о продужењу важења сертификата и дозвола, решења о ограничењу или престанку важења сертификата и дозвола, потписаних изјава лица којима је издат сертификат, односно дозвола, у складу са законом којим се уређује тајност података. 

 

Члан 3.
Евиденција издатих сертификата, решења о издавању, одбијању издавања, о продужењу важења, о ограничењу или престанку важења сертификата, коју води Канцеларија Савета, за физичка лица која имају приступ тајним подацима степена „ПОВЕРЉИВО”, „СТРОГО ПОВЕРЉИВО” и „ДРЖАВНА ТАЈНА” садржи следеће податке:
1) редни број;
2) име, име једног од родитеља и презиме;
3) јединствени матични број грађана (ЈМБГ);
4) орган јавне власти у коме физичко лице обавља функцију или је запослено, односно обавља послове;
5) степен тајности података;
6) број и датум решења о издавању сертификата;
7) број и датум решења о одбијању издавања сертификата;
8) број сертификата и датум издавања, као и датум престанка важења сертификата;
9) број и датум решења о продужењу важења сертификата;
10) раније обављене безбедносне провере и издати сертификати;
11) број и датум решења којим се ограничава или престаје да важи сертификат;
12) датум нестанка или уништења сертификата, односно пријема писменог обавештења о нестанку или уништењу сертификата;
13) број и датум издатог сертификата за рад са страним тајним подацима и за које потребе је издат сертификат;
14) датум потписане изјаве;
15) напомене.
 

Члан 4.
Евиденција издатих сертификата, решења о издавању, одбијању издавања, о продужењу важења, о ограничењу или престанку важења сертификата, коју води Канцеларија Савета, за правна лица која имају приступ тајним подацима степена „ПОВЕРЉИВО”, „СТРОГО ПОВЕРЉИВО” и „ДРЖАВНА ТАЈНА” садржи следеће податке:
1) редни број;
2) назив правног лица и седиште; 

3) претходни називи правног лица и седишта; 

4) матични број;
5) порески идентификациони број (ПИБ);
6) име и презиме заступника правног лица;
7) степен тајности података;
8) број и датум решења о издавању сертификата;
9) број и датум решења о одбијању издавања сертификата;
10) број сертификата и датум издавања, као и датум престанка важења сертификата;
11) број решења о продужењу важења сертификата;
12) поседовање капацитета за чување тајних података до степена тајности; 

13) раније обављене безбедносне провере и издати сертификати;
14) број и датум решења којим се ограничава или престаје да важи сертификат;
15) датум нестанка или уништења сертификата, односно пријема писменог обавештења о нестанку или уништењу сертификата;
16) број и датум издатог сертификата за рад са страним тајним подацима и за које потребе је издат сертификат;
17) датум потписане изјаве заступника правног лица коме је издат сертификат; 

18) напомене.
 

Члан 5.
Евиденција издатих дозвола, решења о издавању, одбијању издавања, о продужењу важења, о ограничењу или престанку важења дозвола, коју води Канцеларија Савета, за страна физичка лица која имају приступ тајним подацима степена „ПОВЕРЉИВО”, „СТРОГО ПОВЕРЉИВО” и „ДРЖАВНА ТАЈНА” садржи следеће податке:
1) редни број;
2) име, име једног од родитеља и презиме; 

3) број путне исправе (пасоша);
4) број сигурносног сертификата издатог од стране државе чији је држављанин, односно у којој има седиште или од стране међународне организације чији је члан; 

5) орган јавне власти у коме страно лице обавља послове;
6) степен тајности података;
7) број и датум решења о издавању дозволе;
9) број и датум решења о одбијању издавања дозволе;
10) број дозволе и датум издавања, као и датум престанка важења дозволе; 

11) број и датум решења о продужењу важења дозволе;
12) број и датум раније издате дозволе и за које потребе је издата дозвола;
13) број и датум решења којим се ограничава или престаје да важи дозвола;
14) датум нестанка или уништења дозволе, односно пријема писменог обавештења о нестанку или уништењу дозвола;
15) датум потписане изјаве страног лица коме је издата дозвола; 

16) напомене.
 

Члан 6.
Евиденција издатих дозвола, решења о издавању, одбијању издавања, о продужењу важења, о ограничењу или престанку важења дозвола, коју води Канцеларија Савета, за страна правна лица која имају приступ тајним подацима степена „ПОВЕРЉИВО”, „СТРОГО ПОВЕРЉИВО” и „ДРЖАВНА ТАЈНА” садржи следеће податке:
1) редни број;
2) назив правног лица и седиште, односно седиште представништва у Републици Србији;
3) страна држава из које потиче правно лице; 

4) претходни називи правног лица и седишта; 

5) матични број;
6) порески идентификациони број (ПИБ);
7) име и презиме заступника правног лица у страној држави;
8) име и презиме заступника правног лица у Републици Србији;
9) степен тајности података;
10) број и датум издатог сигурносног сертификата и од које државе, односно међународне организације је издат сертификат;
11) број и датум решења о издавању дозволе;
12) број и датум решења о одбијању издавања дозволе; 

13) број дозволе и датум издавања, као и датум престанка важења дозволе;
14) број и датум решења о продужењу важења дозволе;
15) поседовање капацитета за чување тајних података до степена тајности; 

16) раније издате дозволе и за које потребе су издате;
17) број и датум решења којим се ограничава или престаје да важи дозвола;
18) датум нестанка или уништења дозволе, односно пријема писменог обавештења о нестанку или уништењу дозвола;
19) датум потписане изјаве заступника правног лица коме је издата дозвола;
20) напомене.
 
Евиденције безбедносних провера
 

Члан 7.
Органи надлежни за вршење безбедносних провера (Безбедносно-информативна агенција, министарство надлежно за унутрашње послове и Војнобезбедносна агенција) воде евиденције безбедносних провера за физичка и правна лица, у складу са законом којим се уређује тајност података. 

Евиденција безбедносних провера за физичка лица садржи следеће податке: 

1) редни број;
2) име, име једног од родитеља и презиме; 

3) јединствени матични број грађана (ЈМБГ); 

4) орган јавне власти у коме физичко лице обавља функцију или је запослено, односно обавља послове;
5) степен тајности података;
6) број и датум захтева органа јавне власти за покретање провере;
7) број и датум дописа Канцеларије Савета у вези са прослеђењем захтева за безбедносну проверу;
8) број и датум извештаја са препоруком упућеног Канцеларији Савета;
9) напомене.
Евиденција безбедносних провера за правна лица садржи следеће податке: 

1) редни број;
2) назив правног лица и седиште; 

3) претходни називи правног лица и седишта; 

4) матични број;
5) порески идентификациони број (ПИБ);
6) име и презиме заступника правног лица;
7) степен тајности података;
8) број и датум захтева органа јавне власти за покретање провере;
9) број и датум дописа Канцеларије Савета у вези са прослеђењем захтева за безбедносну проверу;
10) број и датум извештаја са препоруком упућеног Канцеларији Савета;
11) напомене.
 
Евиденције органа јавне власти
 

Члан 8.
Органи јавне власти воде евиденције решења о сертификатима степена тајности „ПОВЕРЉИВО”, „СТРОГО ПОВЕРЉИВО” и „ДРЖАВНА ТАЈНА”, за лица која у органу јавне власти обављају функцију или су запослена, односно за лица која обављају послове, у складу са законом којим се уређује тајност података. 

Евиденција решења о сертификату за лица која у органу јавне власти обављају функцију или су запослена, односно лица која обављају послове за приступ тајним подацима степена тајности „ПОВЕРЉИВО”, „СТРОГО ПОВЕРЉИВО” и „ДРЖАВНА ТАЈНА”, садржи следеће податке:
1) редни број;
2) име, име једног од родитеља и презиме; 

3) јединствени матични број грађана (ЈМБГ);
4) степен тајности;
5) број и датум захтева поднетог Канцеларији Савета;
6) број и датум решења Канцеларије Савета о издавању, одбијању издавања, о продужењу важења, о ограничењу или престанку важења; 

7) орган јавне власти у коме физичко лице обавља функцију или је запослено, односно обавља послове;
8) број и датум издавања сертификата;
9) напомене.
Евиденција изјава за приступ тајним подацима „ИНТЕРНО” за лица која у органу јавне власти обављају функцију или су запослена, односно лица која обављају послове, садржи следеће податке:
1) редни број изјаве;
2) име, име једног од родитеља и презиме; 

3) јединствени матични број грађана (ЈМБГ);
4) број личне карте; 

5) орган јавне власти у коме физичко лице обавља функцију или је запослено, односно обавља послове;
6) седиште органа јавне власти
7) број предмета;
8) датум потписане изјаве; 

9) напомене.
 
Облик и начин вођења евиденција
 

Члан 9. 
Евиденције из чл. 3, 4, 5, 6, 7. и 8. ове уредбе воде се у писменој и електронској форми, у складу са прописима којима се уређује канцеларијско пословање. 

Евиденције из става 1. овог члана воде се у облику табела у које се уписују подаци из евиденција које су прописане овом уредбом.
 
Рок чувања података 

 

Члан 10. 
Подаци који су садржани у евиденцијама из чл. 3, 4, 5, 6, 7. и 8. ове уредбе чувају се трајно.
 
Ступање на снагу
 

Члан 11.
Ова уредба ступа на снагу осмог дана од дана објављивања у „Службеном гласнику Републике Србије”.
 

05 број 110-8579/2010
У Београду, 18. новембра 2010. године
Влада
Први потпредседник Владе –
заменик председника Владе,

Ивица Дачић, с.р.