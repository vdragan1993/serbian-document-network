На основу члана 36. став 1. тачка 3. Закона о
здравственој исправности животних намирница и предмета опште употребе
(“Службени лист СФРЈ”, бр. 55/78), Савезни комитет за рад, здравство и
социјалну заштиту прописује


 


ПРАВИЛНИК


о методама за одређивање ph вредности и количине токсичних метала и неметала у средствима за одржавање личне хигијене, негу и улепшавање лица и тела и за утврђивање микробиолошке исправности тих средстава

„Службени лист
СФРЈ”, број 46 од 2. 
септембра 1983.

 

Члан 1.

Одређивање pH вредности и количине токсичних метала и
неметала и микробиолошке исправности ради утврђивања здравствене исправности
средстава за одржавање личне хигијене, негу и улепшавање лица и тела врши се по
методама које су одштампане уз овај правилник и чине његов саставни део.

 

Члан 2.

Под средствима за одржавање личне хигијене, негу и
улепшавање лица и тела, у смислу овог правилника, подразумевају се:

1) средства која долазе у додир са слузокожом (средства
за чишћење и негу зуба, усне шупљине, улепшавање и бојење усана и очију и
интимну хигијену);

2) средства која остају дуже време на кожи (средства за
негу и заштиту коже, бојење и улепшавање лица и тела, парфимисање, као и
дезодоранси и антиперспиранси);

3) средства која се после кратког времена одстрањују се
коже или се користе за негу и улепшавање косе или ноктију (средства за прање и
чишћење лица и тела, прање и негу косе, бријање, бојење и улепшавање ноктију и
косе и депилатори).

 

Члан 3.

Количина токсичних метала и неметала одређује се
спектрофотометријским методама и методама атомско-апсорпционе
спектрофотометрије као алтернативним методама.

Тим методама се обухвата:

1) одређивање количине живе;

2) одређивање количине кадмијума;

3) одређивање количине арсена;

4) одређивање количине олова;

5) одређивање количине хрома;

6) одређивање количине никла;

7) одређивање количине баријума.

 

Члан 4.

Сви реагенси који се употребљавају за хемијске анализе
морају бити чистоће pro analуsi, а вода мора бити дестилована или
редестилована.

 

Члан 5.

Методама за одређивање микробриолошке исправности
средстава за одржавање личне хигијене, негу и улепшавање лица и тела обухваћено
је:

1) одређивање укупног броја мезофилних аеробних
микроорганизама и укупног броја квасаца и спора плесни;

2) идентификација следећих микроорганизама:

– Staphуlococcus aureus;

– Pseudomonas aeruginosa; 


– Escherichia coli;

– Proteus vrste.

 

Члан 6.

Овај правилник ступа на снагу осмог дана од дана
објављивања у „Службеном листу СФРЈ”.

 

08 Бр. 

865

16. 

априла
1983 . године

Београд

Председник

 Савезног комитета
за рад, здравство и 

социјалну заштиту,

др 
Ђорђе Јаковљевић,
с.р.

 

МЕТОДЕ

ЗА ОДРЕЂИВАЊЕ pH
ВРЕДНОСТИ, КОЛИЧИНЕ ТОКСИЧНИХ МЕТАЛА И НЕМЕТАЛА И МИКРОБИОЛОШКЕ ИСПРАВНОСТИ У
СРЕДСТВИМА ЗА ОДРЖАВАЊЕ ЛИЧНЕ ХИГИЈЕНЕ И НЕГУ И УЛЕПШАВАЊЕ ЛИЦА И ТЕЛА




А.


МЕТОДА ОДРЕЂИВАЊА pH ВРЕДНОСТИ






1.




Принцип





Одређивање pH вредности врши се потенциометријски, а
  заснива се на мерењу промене потенцијала мерне електроде зависно од
  концентрације водоникових јона испитиваног узорка.




Мерење се врши директно у узорку или у раствору
  добијеном после припремања узорка према прописаном поступку.










2.




Апаратура










1)


pH метар, стаклена и референтна електрода или
  комбинована електрода




2)


Електрично водено купатило или електрична плоча с
  терморегулацијом




3)


Лабораторијска центрифуга (ако је потребно)











3.




pH стандарди











pH метар се баждари pH стандардима, пуферским
  растворима припремљеним према NBS, који се користе готови или се могу
  припремити на следећи начин: Фталатни пуфер (0,05 mol/l KHC8H4O4) – pH 4,008
  (25°С) 10,21 g калијум-хидроген-фталата растоври се у приближно 800 ml воде и
  допуни водом до 1000 ml. Пре мерења, калијум-хидроген-фталат суши се два часа
  на температури 110 до 130°С.




Фосфатни пуфер (0,025 mol/l KH2PO4+0,025 mol/l
  Na2HPO4) – pH 6,865 (25°С)




3,388 g калијум-дихидроген-фосфата и 3,533 g
  натријум-хидроген-фосфата раствори се у приближно 800 ml воде и допуни водом
  до 1000 ml. Пре мерења, натријум-хидроген-фосфат суши се два часа на
  температури 110 до 130°С.




Боратни пуфер (0,01 mol/l Na2B4O7 10 H2O) – pH 9,180
  (25°С) 3,813 g натријум-тетрабората раствори се у приближно 800 ml воде и
  допуни водом до 1000 ml. Раствор треба заштити од угљен-диоксида из ваздуха.





pH стандарди обнављају се сваких месец дана. Повећање
  броја микроорганизама спречава се додавањем зрна тимола на литар раствора.











4.




Пречишћена вода









Вода која се користи за припремање pH стандарда, као
  и за припремање узорка за мерење (осим кад је другачије прописано), мора бити
  свеже прокувана (време кључања 5 до 10 минута) и пречишћена (дестилована или
  деминерализована), са pH вредношћу 5,5 до 7,0.









5.




Модел-раствор сличан зноју










Реагенси









1)


Раствор натријум-хлорида (NaCl): 10,0 g
  натријум-хлорида раствори се и допуни водом до 1000 ml.




2)


0,1% v/v сирћетне киселине (C2H4O2).





3)


Раствор натријум-ацетата (NaC2H3O2) : 100 mg NaC2H3O2
  раствори се и допуни водом до 100 ml.







Поступак







Модел-раствор припрема се тако што се pH вредност
  раствора натријум-хлорида подеси на 5,5 додавањем сирћетне киселине (0,1%
  v/v) или раствора натријум–ацетата.









6.




Одређивање pH вредности у средствима за
  одржавање личне хигијене, негу и улепшавање лица и тела (даље у тексту:
  козметичка средства)









За одређивање pH вредности козметичка средства деле
  се у групе према типу и на основу примене средстава.









6.1.




Козметичка средства која нису емулзије, а
  садрже воду










1)


Средства која се приликом примене разређују водом
  (нпр. шампони, зубне пасте, тоалетни сапуни итд).






Мерење се врши у раствору после одвајања талога.







Припремање узорка: у 5 g узорка дода се 95 ml воде и
  меша стакленим штапићем док се узорак раствори, односно док настане хомогена
  суспензија.






Бистри раствор добија се центрифугирањем или
  седиментирањем и декантовањем.





2)


Средства која се приликом примене не разређују водом
  (нпр. колоњске воде, парфеми, алкохолни лосиони, гел, дезодоранси, маске
  итд).






Мерење се врши директно, без посебног припремања
  узорака.









6.2.




Козметичка средства – емулзије











1)


Емулзије типа уље у води (нпр. креме, течне емулзије
  за негу или заштиту, лосиони и млека за чишћење, емулзије за шминкање итд.).
  Мерење се врши директно, без посебног припремања узорака.





2)


Емулзије типа вода у уљу (нпр. креме за негу или
  заштиту, течне емулзије итд.).






Мерење се врши у воденој фази, после екстракције
  једног дела узорка са пет делова воде.





Припремање узорка: у 5 g узорка дода се 25 ml воде и
  загрева 10 минута на температури од 60°С, уз мешање стакленим штапићем. После
  хлађења, одвоји се водена фаза од уљане фазе.









6.3.




Козметичка средства која не садрже воду и
  приликом примене се не разређују водом (нпр. посипи, пудери, шминка за лице,
  очи и усне, чврсти дезодоранси, оловке итд.).









Мерење се врши у раствору после екстракције једног
  дела узорка са 10 делова модел-раствора сличног зноју.






Припремање узорка: у 5 g
  иситњеног узорка дода се 50 ml модел-раствора сличној зноју и загрева се 5
  минута на температури од 40°С, уз мешање стакленим штапићем.





После хлађења, бистри раствор се добија
  центрифугирањем или седиментирањем и декантовањем.





Напомена: pH вредност испитиваног узорка мери се на
  собној температури, на pH метру баждареном на истој температури.






pH вредност се одређује у најмање три узорка једне
  серије и представља средњу вредност мерења.










 




Б.


МЕТОДЕ ОДРЕЂИВАЊА КОЛИЧИНЕ ТОКСИЧНИХ МЕТАЛА И
  НЕМЕТАЛА У КОЗМЕТИЧКИМ СРЕДСТВИМА (СПЕКТРОФОТОМЕТРИЈСКЕ МЕТОДЕ)









Припремање узорка за одређивање количине
  токсичних метала и неметала методом екстракције









Екстракција








Стаклено посуђе, апаратура и остали прибор









1)


Ерленмајер-тиквице са брушеним чепом запремине 250
  ml.




2)


Либитов кондензатор.





3)


Мензуре, запремине 100 ml.





4)


Одмерне тиквице, запремине 100 ml.





5)


Левак за филтрирање.





6)


Филтрир-папир – плава врпца.








Реагенси








0,1 mol/l хлороводонична киселина (HCl).








Поступак







Одмери се 10,0 g хомогенизованог узорка у
  Ерленмајер-тиквицу са брушеним чепом, запремине 250 ml, дода 75 ml 0,1 mol/l
  HCl и загрева 15 минута на температури кључања, уз повратно хлађење.
  Кондензатор се испере с мало дестиловане воде, а садржај квантитативно
  филтрира у одмерну тиквицу запремине 100 ml млаком 0,1 mol/l HCl и допуни
  истом хлороводоничном киселином до ознаке.




Напомена:



За све време екстракције pH вредност суспензије не
  сме бити већа од 1,5.









1.




Одређивање количине живе









Принцип







Количина живе одређује се после екстракције тако да
  се жива екстрахује при pH вредности 0,5 стандардним раствором дитизона у
  хлороформу. Применом реверзионе технике утврђује се садржај живе из разлике
  на спектрофотометру измерених апсорбанција боје жућкастомрког комплекса живиног
  дитизоната и зелене боје ревертираног дитизона.







Стаклено посуђе, апаратура и остали прибор









1)


Левак за одвајање, запремине 250 и 1000 ml.





2)


Градуисане пипете, запремине 1, 5, 10 и 25 ml.





3)


Трбушасте пипете, запремине 1, 2, 5, 10 ml.





4)


Чаше запремине 50 и 250 ml.





5)


Одмерне тиквице, запремине 50 и 500 ml.





6)


Мензре, запремине 100 и 500 ml.





7)


Спектрофотометар.





Напомена:



Све стаклене посуде пре почетка рада исперу се
  загрејаном (70°С) разређеном азотном киселином, затим дестилованом и редестилованом
  водом, да би се одстранила евентуално адсорбована жива из претходног
  поступка, а затим се тестира дитизоном.







Реагенси








Као реагенси употребљавају се хемикалије што је
  могуће вишег степена чистоће.




1)


Амонијум-хидроксид, концентровани (NH4OH) – минимално
  25%.




2)


Сумпорна киселина (H2SO4) p.a. 10% v/v водени
  раствор.




3)


Хлороформ (CHCl3) p.a.





4)


Раствор натријум-хидроксида (NaOH) : 20 g раствори
  се и допуни дестилованом водом до 100 ml.







Чишћење хлороформа








Око 500 ml хлороформа помеша се са 15 ml раствора
  натријум-хидроксида у округлој тиквици од пирекс-стакла, широког, дугог
  грлића, запремине 1 до 2 l. Томе се дода око 10 g кристалног
  натријумф-тиосулфата p.a. па се дестилише, а дестилат сакупља између тачака
  кључања 59,5 и 62°С. После тога, дестиловани хлороформ се још једанпут
  дестилише, уз додавање мале количине кристалног натријум-тиосулфата, а затим
  се осуши безводним натријум-сулфатом. На сваких 100 ml бистрог редестилованог
  хлороформа дода се 1 ml апсолутног етанола. Тако стабилизован хлороформ чува
  се у Ерленмајер-тиквици од тамног пирекс-стакла запремине 1 до 2 l на тамном
  и хладном месту. Ако се хлороформ поново чисти, не треба му додавати више
  етанола јер ће се замутити.




5)


Раствор амонијум-хидроксида (NH4OH): у 4 ml концентрованог
  NH4OH дода се 100 ml дестиловане воде.




6)


Раствор калијум-цијанида (KCN): 10 g калијум-цијанида
  раствори се и допуни дестилованом водом до 100 ml.




7)


Хлороводонична киселина концентрована (HCl): миним.
  36%.




8)


Редестилована вода.





9)


Раствор дитизона (C6H5N:NCSNHNHC6H5) у хлороформу
  (раствор А).







Чишћење дитизона








30 до 50 mg техничког дитизона, тј.
  дифенил-тиокарбазона раствори се у 100 ml свеже редестилованог хлороформа у
  левку за одвајање, од пирекс-стакла. Дода се 250 до 500 ml раствора NH4OH и
  неколико милилитара раствора калијум-цијанида. Затим се добро промућка, тако
  да дитизон пређе у горњу фазу раствора NH4OH и обоји га црвеномрком бојом.
  Доња хлороформна фаза се после одвајања слојева одбаци, дода се 100 ml свеже
  редестилованог хлороформа и закисели концентрованом хлороводоничном
  киселином, тако да pH вредност водене фазе пређе од 10,0 на 1,0. На тај начин
  сав дитизон поново прелази у хлороформ, што се огледа у појави интензивне
  плавозелене боје у доњој фази, која је у дебљем слоју чак црвенкастоплава.
  Доња фаза се пребаци у други левак и испере редестилованом водом до негативне
  реакције на хлориде. Тако припремљен раствор дитизона чува се у добро
  затвореној Ерленмајер-тиквици од пирекс-стакла, мрке или црвене боје, на
  мрачном месту, на температури 3 до 5°С, и дуго је стабилна. Од њега се, према
  потреби, припрема разређени раствор дитизона за екстракцију живе (раствор В)
  разређивањем свеже редестилованим хлороформом, који се може чувати око 14
  дана.




10)


Раствор дитизона у хлороформу (раствор В): раствор
  дитизона у хлороформу (раствор А) толико се разреди хлороформом да при
  таласној дужини максималне апсорпције дитизона, тј. 608 nm у кивети промера 1
  cm, показује на спектрофотометру екстинкцију око 0,900.




11)


Калијум-бифталат (C8H5KO4).





12)


Калијум-јодид (КЈ).





13)


Засићени водени раствор натријумф-тиосулфата
  (Na2S2O3).




14)


Реверзиони раствор: 10,2 g калијум-бифталата и 30,0 g
  калијум-јодида раствори се у редестилованој води, дода се неколико капи
  засићеног раствора натријум-тиосулфата и допуни редестилованом водом до 500
  ml. Тај раствор се екстрахује 3 до 4 пута са 5 ml раствора дитизона (раствор
  В) и једанпут са 10 ml чистог хлороформа, који мора остати безбојан.





15)


0,1 mol/l хлороводонична киселина (NCl).





16)


Стандардни раствор живе (Hg) : 0,0271 g HgCl2
  раствори се у 0,1 mol/l HCl и допуни у одмерној тиквици запремине 100 ml
  (раствор I).




Од тог раствора, који у 1 ml садржи 200 
		
µg живе, у
  одмерну тиквицу запремине 100 ml отпипетира се 0,5 ml и допуни (раствор II);
  l ml овог раствора садржи 1 
µg живе.








Поступак







Одговарајућа количина екстракта узорка, која садржи
  најмање 3 
µg живе,
  неутралише се концентрованим NH4OH, а затим се 10%-ном v/v сумпорном
  киселином pH вредност подеси на 0,5 и допуни редестилованом водом у одмерној
  тиквици запремине 50 ml. Одређена количина тог растовра пренесе се у левак за
  одвајање, запремине 250 ml. Томе се дода 20 ml дитизонског реагенса (раствор
  В) и снажно мућка 1 до 3 минута. После одвајања фаза, половина (10 ml) доње
  хлороформне фазе веће специфичне тежине која је, према количини створених
  дитизоната, сивкасто до црвенкастожућкасте боје, прелије се у други левак за
  одвајање, запремине 250 ml, а део преостале количине препусти се из првог
  левка преко смотуљка хидрофилне вате (која је претходно испрана дитизонским
  реагенсом, па хлороформом, а затим осушена и чувана у чистој затвореној боци)
  у кивету промера 1 cm. У други левак, у коме се налази половина хлороформне
  фаза из првог левка, дода се 20 ml реверзионог раствора и снажно мућка три
  минута. После одвајања фаза, доњи плавозелени слој хлороформа са ревертираним
  дитизоном такође се преко смотуљка хидрофилне вате у испусној цеви левка за
  одвајање пропусти у кивету промера 1 cm. Раствор живиног дитизоната са
  дитизоном пропроционалан је концентрацији живе у испитиваном узорку, која се
  очита из баждарне криве. Упоредо се ради слепа проба са свим реагенсима осим
  раствора узорка, уместо кога се узима иста количина 0,1 mol/l HCl, и проведе
  се кроз све фаза отписаног поступка.







Баждарна крива








Баждарна крива припрема се тако што се у четири левка
  за одвајање у којима се налази редестилована вода сведена 10%-ном v/v
  сумпорном киселином на pH вредност 0,5, отпипетира 1, 2, 5 и 10 ml
  стандардног раствора живе (раствор II). Томе се дода по 20 ml дитизонског
  реагенса (раствор В) и снажно мућка 1 до 3 минута. После одвајања, доње
  хлороформне фазе се пропусте у кивети, на већ описани начин, и изврши се
  мерење. Однос између узетих микрограма живе и интензитета настале боје
  приказује се графички.




Осетљивост методе износи 0,5 
		
µg живе у
  запремини од 1 ml.








2. Метода одређивања количине кадмијума









Принцип







Количина кадмијума одређује се помоћу хлороформа,
  екстракцијом кадмијум-дитизоната из јако алкалног раствора. Интензитет
  насталог ружичастољубичастог обојења измери се спектрофотометријски.





Стаклено посуђе, апаратура и остали прибор





1)


Одмерне тиквице, запремине 100 и 1000 ml.





2)


Левкови за одвајање, запремине 100 ml.





3)


Мензуре, запремине 25 ml.





4)


Градуисане пипете, запремине 1, 2 и 5 ml.





5)


Трбушасте пипете, запремине 1, 10 и 15 ml.





6)


Спектрофотометар.








Реагенси







Као реагенси употребљавају се хемикалије што је
  могуће вишег степена чистоће.




1)


Раствор калијум-натријум-тартарат-тетрахидрата
  (C4H4KNaO6 4 H2O) : 25 g C4H4KNaO6 4 H2O раствори се и допуни дестилованом
  водом до 100 ml.




2)


Раствор натријум-хидроксида (NaOH) : 40 g
  натријум-хидроксида раствори се и допуни дестилованом водом до 100 ml.





3)


Раствор А: 400 g натријум-хидроксида (NaOH) и 10 g
  калијум-цијанида (KCN) раствори се у 1000 ml дестиловане воде. Раствор је
  стабилан месец дана.




4)


Раствор В: 400 g натријум-хидроксида (NaOH) и 0,5 g
  калијум-цијанида (KCN) раствори се у 1000 ml дестиловане воде.





Раствор је стабилан месец дана.





5)


Раствор хидроксиламин-хидрохлорида (H4ClNO): 20 g H4ClNO
  раствори се и допуни дестилованом водом до 100 ml.




6)


Дитизонски раствор А: 80 g дитизона (C6H5N :
  N.CS.NH.NH.C6H5) раствори се у 1000 ml пречишћеног хлороформа.




Напомена:



Чистоћа хлороформа проверава се додавањем мале
  количине дитизона. Светлозелена боја, која при том настаје, мора се задржати
  бар 24 часа.




7)


Дитизонски раствор В: 8 mg дитизона (C6H5N :
  N.CS.NH.NH.C6H5) раствори се у 1000 ml хлороформа проверене чистоће.






Раствор се припрема непосредно пре употребе.





8)


Раствор винске киселине (L (+) – C4H6O6): 2 g винске
  киселине раствори се и допуни дестилованом водом до 100 ml.




9)


Раствор кобалта: 0,10 g кобалт-сулфата (CoSO4 7H2O) и
  5 g натријум-калијум-тартарата (C4H4KNaO6) раствори се у мало дестиловане
  воде. Затим се дода 40 g натријум-бикарбоната (NaHCO3) раствореног у
  дестилованој води и допуни дестилованом водом до 1000 ml.





Раствор је стабилан неколико недеља.





10)


Хлороформ p.a. (CHCl3).





11)


Стандардни раствор кадмијума: у одмерну тиквицу
  запремине 100 ml измери се тачно 0,2371 g кадмијум-ацетата (Cd/Ch3COO/2 ·
  2H2O), раствори и допуни са 0,1 mol/l HCl до ознаке (раствор I).






У одмерну тиквицу запремине 100 ml отпипетира се 10
  ml раствора I и допуни са 0,1 mol/l HCl до ознаке (раствор II).






У одмерну тиквицу запремине 100 ml отпипетира се 10
  ml раствора II и допуни са 0,1 mol/l HCl до ознаке (раствор III). Затим се у
  другу одмерну тиквицу, запремине 100 ml отпипетира 10 ml раствора III и
  допуни са 0,1 mol/l HCl до ознаке (раствор IV). Један милилитар тог раствора
  одговара 1 
µg кадмијума.








Поступак







Одговарајућа количина екстракта узорка, која не сме
  да садржи више до 100 
µg кадмијума, отпипетира се у левак за
  одвајање, запремине 100 ml. Затим се дода 1 ml раствора
  калијум-натријум-тартарата, 5 ml раствора А, 1 ml раствора хидроксиламин-хидрохлорида
  и 15 ml дитизонског раствора А и снажно се промућка. Хлороформски слој
  пренесе се одмах у други левак за одвајање, запремине 100 ml, у коме се
  налазе 25,0 хладног раствора винске киселине. Екстракција се понови са 10 ml
  дитизонског раствора А, а хлороформски слој се пренесе у левак с винском
  киселином. Хлороформски екстракт мућка се 2 минута с винском киселином да би
  кадмијум прешао у водену фазу, а хлороформски слој се одбаци. Затим се дода
  0,25 ml раствора хидроксиламин-хидрохлорида, 15 ml дитизонског раствора Б и 5
  ml раствора В и мућка један минут. Кад се слојеви одвоје, хлороформски
  екстракт филтрира се преко комадића вате у кивети промера 1 cm.





Апсорбанција се мери при таласној дужини 518 nm, уз
  слепу пробу, која се припрема по истом поступку. Вредност за евентуални
  садржај кадмијума у узорку добија се екстраполацијом из баждарне криве.





Напомена:



Ако је у узорку заступљен талијум, поступа се на
  следећи начин: хлороформски екстракти прве екстракције мућкају се 2 минута са
  25 ml раствора кобалта, који раслаже талијум-дитизонат и ствара
  кобалт-дитизонат, док кадмијум-дитизонат остаје непромењен. Хлороформски слој
  пренесе се у други левак за одвајање, запремине 100 ml, у коме се налази 25
  ml раствора винске киселине. Раствор кобалта помеша се са још 5 ml
  дитизонског раствора В и мућка 2 минута, а затим се хлороформски слој пренесе
  у левак са винском киселином. Поступак се наставља на већ описани начин.








Баждарна крива








Баждарна крива припрема се тако што се у неколико
  левкова за одвајање, запремине 100 ml, отпипетира по 25 ml раствора винске
  киселине, 0,25 ml раствора хидроксиламин-хидрохлорида, 15 ml дитизонског
  раствора В и по 0,5 ml; 1,0 ml; 1,5 ml и 2,0 ml раствора IV. Поступак се
  наставља на описани начин.




Осетљивост методе износи 1 
		
µg
  кадмијума у запремини од 25 ml.









3.




Одређивање количине арсена








Принцип







Количина арсена одређује се после екстракције, тако
  да се арсен, у раствору сумпорне киселине са цинком, редуцира у арсин. Арсин
  се апсорбује у раствору сребро-диетил-дитиокарбамата у пиридину. Интензитет
  љубичастоцрвеног обојења, које је настало од колоидно диспергираног сребра,
  мери се спектрофотометријски.




Стаклено посуђе, апаратура и остали прибор





1)


Градуисане пипете, запремине 1, 5, 10, 20 ml.





2)


Мензуре, запремине 5, 10, 50, 100 ml.





3)


Одмерне тиквице запремине 200 ml.





4)


Апаратура за одређивање арсена.





5)


Спектрофотометар.








Реагенси







Као реагенси употребљавају се хемикалије што је
  могуће вишег степена чистоће.




1)


20%-на v/v сумпорна киселина (H2SO4).





2)


Пиридин p.a.





Напомена:



Пиридин је токсичан и непријатног мириса, па због
  тога њиме треба руковати пажљиво и у дигестору с добром вентилацијом.





3)


Раствор сребро-диетил-дитиокарбамата (Ag–DDTC): 1 g
  сребро-диетил-дитиокарбамата раствори се у малој количини пиридина, допуни
  пиридином до 200 ml и добро промеша. Раствор се чува у добро затвореној,
  тамно обојеној боци, а стабилан је око 14 дана.




4)


Вата за апсорпцију, засићена олово-ацетатом: 50 g
  олова-ацетат-трихидрата (Pb (C2H3O2)2 3H2O) раствори се у 250 ml дестиловане
  воде. Довољна количина вате засити се тим раствором, остави да се вишак
  раствора оцеди и затим осуши под вакуумом на собној температури. Тако
  припремљена вата за апсорпцију чува се у добро затвореној боци.





5)


Раствор калијум-јодида (КЈ): 16,5 g калијум-јодида
  раствори се у дестилованој води и допуни дестилованом водом до 100 ml.






Раствор се чува у тамној боци, а стабилан је три
  дана.




6)


Раствор калај (II) хлорида (SnCl2 · 2H2O) (раствор
  II) хлорида раствори се у 100 ml концентроване хлороводоничне киселине (НCl
  мин. 36%).





Раствор је стабилан три месеца.





7)


Цинк у облику гранула.





8)


Раствор натријум-хидроксида: 20 g натријум-хидроксида
  (NaOH) раствори се у дестилованој води и допуни водом до 100 ml.





9)


Стандардни раствор арсена: у одмерну тиквицу
  запремине 100 ml одмери се 0,1320 g арсен-триоксида (As2O2) претходно
  осушеног изнад сумпорне киселине и раствори у приближно 5 ml раствора
  натријум-хидроксида. Раствор се неутралише 10%-ном v/v сумпорном киселином и
  дода још 10 ml киселине у вишку, а затим се допуни свеже прокуваном и
  охлађеном дестилованом водом до ознаке (раствор I). У другу одмерну тквицу,
  запремине 1000 ml отпипетира се 10 ml раствора I, дода 10 ml 10%-не v/v
  сумпорне киселине и допуни свеже прокуваном и охлађеном дестилованом водом до
  ознаке (раствор II). Чува се у тамној боци са брушеним чепом, а стабилан је
  три дана (l ml одговара l 
µg арсена).








Поступак




Одговарајућа количина екстракта узорка са 1–5 
		
µg арсена
  отпипетира се у тиквицу А, дода се 20 ml 20%-не v/v сумпорне киселине 2 ml
  раствора калијум-јодида, 0,5 ml раствора калај (II) хлорида и промеша.





Смеса се остави да стоји 30 минута. После тога дода
  се 3 g цинка у гранулама и затвори наставцима, од којих је у првом (AD1) вата
  навлажена олово-ацетатом, а у другом (AD2) 5 ml раствора
  сребро-диетил-дитиокарбамата. Апаратура се држи 45 минута на собној
  температури и пажљиво меша у интервалима од 10 минута. После завршене
  реакције одстране се наставци, а раствор сребро-диетил-дитиокарбамата пренесе
  у кивету промера l cm и измери апсорбанција код 525 
mm, уз
  слепу пробу. Слепа проба са свим реагенсима, осим раствора узорка, проведе се
  кроз све фазе описаног поступка. Вредност за евентуални садржај арсена у
  узорку добија се екстраполацијом из баждарне криве.







Баждарна крива





Баждарна крива припрема се тако што се у шест
  апаратура за арсен отпипетира: 0,5; 1,0; 2,0; 3,0; 5,0 и 10,0 ml раствора II,
  и припреми за већ описани поступак, а однос између узетих микрограма арсена и
  интензитета боје прикаже се графички. Осетљивост методе износе 0,1 
µg арсена у
  запремини од 5 ml.










 

СТАКЛЕНА АПАРАТУРА
ЗА ОДРЕЂИВАЊЕ АРСЕНА





4.




Одређивање количине олова








Принцип







Количина олова одређује се у киселом екстракту
  везивањем олова у оловни дитизонат. Интензитет насталог ружичастог обојења,
  који је пропорционалан концентрацији олова мери се спектрофотометријски. Јони
  који сметају уклањају се комплексирањем с амонијум-цитратом,
  хидроксиламин-хидрохлоридом и калијум-цијанидом.




Стаклено посуђе, апаратура и остали прибор





1)


Одмерне тиквице запремине 25, 100, 500 и 1000 ml.





2)


Еленмајер-тиквице, запремине 100, 250 и 500 ml.





3)


Левкови за одвајање, запремине 100, 250, 500 и 1000
  ml.




4)


Мензуре, запремине 10, 50, 100, 250 и 500 ml.





5)


Градуисане пипете, запремине 1, 2, 5, 10, 25 и 50 ml.





6)


Спектрофотометар.








Реагенси







Као реагенси употребљавају се реагенси што је могуће
  вишег степена чистоће.




1)


Амонијум-хидроксид, концентровани (NH4OH) – минимално
  25% NH3.




2)


Хлороформ (CHCl3) p.a.





3)


Тетрахлор-угљеник (CCl4) p.a.





4)


Хлороводонична киселина, коцентрована (HCl) –
  минимално 36% HCl.




5)


Раствор хлороводоничне киселине (HCl): 50 ml
  концентроване хлороводоничне киселине помеша се с 50 ml дестиловане воде.





6)


Раствор дитизона (C6H5N : N.CS.NH.NH.C6H1) у
  хлороформу: 20 mg дитизона раствори се у 100 ml чистог хлороформа. Пренесе се
  у левак за одвајање, запремине 500 ml, дода се 150 ml дестиловане воде и 2 до
  3 ml концентрованог NH4OH. Снажно се промућка и после одвајања, хлороформски
  слој се баци. Дода се 100 ml хлороформа, закисели се раствором хлороводоничне
  киселине (конгоцрвени папир), снажно се промућка и водени слој баци.
  Хлороформска фаза се испере са 2х25 ml дестиловане воде. Водена фаза се баци,
  а хлороформски екстракт дитизона чува се у тамној боци.




7)


Раствор дитизона (раство А): 50 mg дитизона раствори
  се у 1000 ml тетрахлор-угљеника. Чува се у тамној боци.




8)


Раствор дитиозна (раствор В): 200 ml раствора
  (раствор А) разреди се до 1000 ml с тетрахлор-угљеником. Тај раствор се
  припрема непосредно пре употребе.




9)


Раствор лимунске киселине (C6H8O7 H2O): 20 g лимунске
  киселине раствори се и допуни дестилованом водом до 100 ml.




10)


Раствор натријум-цитрата (C6H5Na3O7 . 2H2O): 147 g
  натријум-цитрата раствори се у дестилованој води и допуни водом до 500 ml.
  Пренесе се у левак за одвајање запремине 1000 ml, дода 0,5 ml концентрованог
  NH4OH и 50,0 ml раствора дитизона у хлороформу. Снажно се промућка и
  дитизонски слој се баци. Екстракција се понавља са по 10 ml дитизона у
  хлороформу и 40 ml хлороформа, док последњи дитизонски екстракт не остане
  зелен. Дитизонски слој се баци, а воденом слоју се дода 5 ml раствора
  лимунске киселине. Водена фаза се екстрахује са по 50 ml хлороформа, док
  хлороформски слој не постане безбојан. Хлороформски слој се баци. Реагенс се
  чува у полиетиленској боци.




11)


Раствор натријум-метабисулфита (Na2S2O5): 5 g
  натријум-метабисулфита раствори се и допуни дестилованом водом до 100 ml.
  Филтрира се по потреби. Раствор је стабилан недељу дана.




12)


Метил-црвено(i): 20 mg метил-црвенога раствори се у
  70 ml апсолутног етанола и допуни дестилованом водом до 100 ml.





13)


10 mol/l амонијум-хидроксида (NH4OH).





14)


0,1 mol/l хлороводоничне киселине (NCl).





15)


Раствор хлороводоничне киселине – натријум-цитрата:
  2,5 ml раствора натријум-цитрата помеша се с 100 ml 0,1 mol/l хлороводоничне
  киселине.




16)


Азотна киселина концентрована (HNO3) – минимално 65%
  NHO3.




17)


Раствор азотне киселине (HNO3) раствор (I): 50 ml
  концентроване азотне киселине помеша се с 50 ml дестиловане воде.





18)


Раствор азотне киселине (HNO3) раствор (II): 1 ml
  концентроване азотне киселине помеша се с 100 ml дестиловане воде.





19)


Раствор амонијум-цитрата (C6H14N2O7): 50 g
  амонијум-цитрата раствори се у 100 ml дестиловане воде. Раствору се додаје
  концентрован NH4OH до pH вреднсоти 9,0 и мућка с раствором дитизона (раствор
  А) док се олово потпуно отклони. Вишак дитизона уклони се са CCl4.





20)


Тимол-плаво (i): 50 mg тимол-плавога раствори се у 70
  ml апсолутног етанола и допуни дестилованом водом до 100 ml.




21)


Раствор калијум-цијанида (KCN): 10 g калијум-цијанида
  раствори се и допуни дестилованом водом до 100 ml.




Напомена:



Калијум-цијанид је токсичан. Због тога њима треба
  руковати пажљиво и у дигестору с добром вентилацијом.




22)


Раствор хидроксиламин-хидрохлорида (H4ClNO): 20 g
  хидроксиламин-хидрохлорида раствори се и допуни дестилованом водом до 100 ml.





23)


Раствор амонијум-хидроксида (NH4OH): 50 ml
  концентрованог амонијум-хидроксида помеша се са 50 ml дестиловане воде.





24)


8 mol/l амонијум-хидроксид (NH4OH).





25)


Раствор амонијум-хидроксид-цијанид-сулфита: 725 ml
  8,0 mol/l NH4OH помеша се са 30 ml раствора калијум-цијанида и допуни
  дестилованом водом до 1000 ml. Раствору се дода 1,5 g натријум-сулфита
  (Na2SO3) и добро промеша.




26)


Стандардни раствор олова (Pb): 0,1598 g осушеног
  олова-нитрата Pb (NO3)2 раствори се у 50 ml раствора азотне киселине (раствор
  I) и допуни истом киселином до 100 ml (раствор А). 10 ml тог раствора
  отпипетира се у одмерну тиквицу запремине 100 ml и допуни истим HN03 до
  ознаке (раствор В). У одмерну тиквицу запремине 100 ml отпипетира се 10 ml
  раствора В и допуни истим HNO3 до ознаке (раствор C). 10 ml раствора C допуни
  се до 100 ml истим HNO3 (раствор D). 1 ml тог раствора садржи 1 

µg 
		олова.








Поступак








У левак за одвајање, запремине 250 ml, отпипетира се
  аликвот узорка који садржи 20 до 100 
µg олова. Дода се
  10 ml раствора натријум-цитрата, 0,5 ml раствора натријум-метабисулфита и 0,2
  ml метил-црвеног (i). Раствор се неутралише с 10 mol/l NH4OH, охлади и
  метил-црвено се одстрани из раствора екстракцијом с 2х5 ml хлороформа.
  Хлороформски слој се баци. Затим се дода 5 ml хлороформа и 1 ml раствора
  дитизона у хлороформу. Додаје се 10 mol/l NH4OH по 0,1 ml, мућкањем после сваког
  додавања, док се боја дитизона не промени од зелене до светлоружичасте, а
  затим се дода 0,1 ml 10 mol/l NH4OH у вишку. Мућка се 15 секунди и додаје по
  1 ml раствора дитизона у хлороформу, док се после последњег додавања и
  мућкања боја дитизонског слоја не промени од ружичасте до зелене, због вишка
  дитизона. Мућка се 15 секунди и остави да се слојеви одвоје. Дитизонски слој
  се пренесе у други левак за одвајање. Водени слој у првом левку се испере без
  мућкања с неколико милилитара хлороформа и хлороформски слој се дода главном
  екстракту. Воденој фази у првом левку дода се 2 ml хлороформа, 1 ml дитизона
  у хлороформу, мућка се 15 секунди и остави да се слојеви одвоје. Дитизонски
  слој мора бити зелен. Ако је тај слој ружичаст, екстракција је непотпуна и треба
  додавати по 1 ml раствора дитизона у хлороформу све док дитизон не буде у
  вишку. Дитизонски слој се дода главном екстракту, а водени слој се испере с
  неколико милилитара хлороформа. 




Здружена дитизонска фаза даље се екстрахује, јер је у
  њој заступљено олово. У том случају се уз олово могу наћи и бакар и цинк.
  Бакар се одваја екстракцијом дитизонског слоја с 2х20 ml раствора
  хлороводоничне киселине – натријум-цитрата, мућкањем по 30 секунди. У киселом
  воденом слоју остају олово и цинк, а дитизонски слој садржи бакар. 





Киселом воденом слоју 
		дода се 10 ml раствора амонијум-цитрата, неколико капи тимол-плавог (i) 
		и 1 ml раствора хидроксиламин-хидрохлорида. Раствору се додаје 
		концентрован NH4OH до pH
  вредности 8,5 и дода се 5 ml раствора калијум-цијамида. Ca NH4OH подеси се pH
  на 9,0-9,5 (плава боја индикатора). Провери се pH вредност на pH папиру. Дода
  се 5 ml раствора дитизона (раствор А) и мућка. Причека се да се слојеви
  одвоје и доњи слој се пренсе у други левак за одвајање. Екстракција се понови
  са 2х5 ml раствора дитизона (раствор А) и дитизонски екстракти се здруже.
  Последњи дитизонски слој не сме бити црвен; ако је црвен, екстракција се
  наставља док дитизон не добије зелену боју. Здружени дитизонски екстракт
  мућка се с 10 ml дестиловане воде која садржи једну кап раствора NH4OH.
  Дитизонски слој се пренесе у нови левак за одвајање, а водени слој се мућка
  са 1 до 2 ml CCl4. Тај слој CCl4 дода се дитизонском слоју.




Дитизонском слоју дода се 5 ml раствора HNO3 (раствор
  II) и мућка 30 секунди. Слојеви се одвоје и, ако је потребно, екстракција
  понови са 3х5 ml исте HNO3. Водене фазе се сакупе у одмерној тиквици
  запремине 25 ml. Ако је у воденом слоју заступљен CCl4 у облику масних мрља,
  тиквице се поставе у водено купатило да CCl4 испари. Охлади се и до ознаке
  допуни истом азотном киселином. То је раствор за спектрофотометријско
  одређивање олова (видети напомену).




У левак за одвајање, запремине 100 ml отпипетира се
  аликвот добијеног раствора. Ако је потребно, дода се раствор азотне киселине
  (раствор II) до запремине 10 ml, а затим се дода 10 ml раствора
  амонијум-цијанид-сулфита и 10 ml раствора дитизона (раствор В). Мућка се 30
  секунди. Ако је дитизонски слој бистар, мере се апсорбанције узорка и слепе
  пробе код 520 nm уз CCl4, у кивети промера 1 cm.




Ако је дитизонски слој мутан, филтрира се преко
  стаклене вуне. Упоредо се ради слепа проба са свим реагенсима и проведе се
  кроз све фазе описаног поступка, с том разликом што се, уместо узорка,
  отпипетира иста количина 0,1 mol/l хлороводоничне киселине.







Баждарна крива









Баждарна крива припрема се тако што се у левкове за
  одвајање, запремине 100 ml отпипетира 1, 2, 3, 6, 8 и 10 ml стандардног
  раствора олова (раствор D), што одговара 1,0, 2,0, 4,0, 6,0, 8,0, и 10,0 ng
  олова. Где је то потребно, дода се раствор HNO3 (раствор II) до запремине 10
  ml. После тога дода се 10 ml раствора амонијум-цијанид-сулфита и примени већ
  отписани поступак. Однос између узетих микрограма олова и интензитета боје
  насталог комплекса приказује се графички. Концентрација олова у узорку израчунава
  се помоћу баждарне криве.




Осетиљивост методе износи 1 
		
µg олова у
  запремини од 10 ml.




Напомена: Затупљеност бизмута, који утиче на
  одређивање олова, доказује се у раствору NHO3 (раствор II). Аликвоту тог
  раствора подеси се pH вредност концентрованим NH4OH на 2,0, дода се 2 до 3 ml
  раствора дитизона (раствор В) и снажно мућка 2 минута. Ако дитизон не мења
  боју, бизмут није заступљен. Наранџаста боја дитизона указује на присуство
  бизмута, који мора бити отклоњен. Укупном раствору pH вредност подеси се на
  2,0 и екстракција понавља с 2 до 3 ml раствора дитизона (раствор В) док
  последњи екстракт не остане зелен. Коначно се воденом раствору pH вредност
  подеси на 10,8 после додавања раствора амонијум-цијанид-сулфита. Одређивање
  се наставаља на начин који је описан за узорак.









5. Одређивање количине хрома










Принцип









Количина хрома одређује се после екстракције тако што
  се хром оксидира у хромат, који реагује са дифенил-карбазидом. Интензитет
  насталог црвенољубичастог обојења мери се спектрофотометријски.








Стаклено посуђе, апаратура и остали прибор









1)


Одмерне тиквице, запремине 50, 100 и 1000 ml.





2)


Градуисане пипете, запремине 1, 5, 10 и 25 ml.





3)


Мензуре, запремине 50 и 100 ml.





4)


Електрично водено купатило са терморегулацијом.





5)


Спектрофотометар.








Реагенси







Као реагенси употребљавају се хемикалије што је
  могуће вишег степена чистоће.




1)


5%-на v/v сумпорна киселина (H2SO4).





2)


0,02 mol/l калијум-перманганат (KMnO4).





3)


Фосфорна киселина (H3PO4 миним. 85%-на).





4)


Раствор натријум-азида (NaN3): 5 g натријум-азида
  раствори се у води и допуни водом до запремине 100 ml.




5)


Раствор дифенил-карбазида: 0,25 g сим.
  дифенил-карбазида (C6H5 NH NH CO NH C6H5) и 4 g анхидрида фталне киселине
  (C8H4O3) раствори се у 100 ml 95%-ног етанола. Реагенс је стабилан неколико
  месеци ако се чува на хладном месту.




6)


Раствор амонијака миним. 25% (NH3).





7)


Стандардни раствор хрома: 0,0283 g калијум-бихромата
  (K2Cr2O7) одмери се у одмерну тиквицу запремине 1000 ml, раствори у мало
  дестиловане воде и допуни том водом до ознаке (раствор I). У одмерну тиквицу
  запремине 100 ml отпипетира се 10 ml раствора I и допуни дестилованом водом
  до ознаке (раствор II).




1 ml одговара 1 

µg 
		хрома.









Поступак







Одговарајућа количина екстракта узорка са 1 до 10 
		
µg хрома
  отпипетира се у чашу, запремине 100 ml, неутралише се раствором амонијака
  миним. 25% дода се 10 ml раствора сумпорне киселине, 0,4 ml фосфорне киселине
  и, кап по кап, у раствор калијум-перманганата до ружичасте боје. Све то греје
  се у воденом купатилу 20 минута. Вишак раствора калијум-перманганата уклони
  се додавањем раствора натријум-азида. Реагенс се додаје кап по кап и загрева
  један минут после сваке промене боје (треба избегавати вишак раствора
  натријум-азида). Охлади се и, ако је потребно, филтрира у одмерну тиквицу
  запремине 50 ml, а филтрир-папир и чашица исперу се дестилованом водом.





Затим се у тиквицу отпипетира 4,0 ml раствора
  дифенил-карбазида и допуни дестилованом водом до ознаке. Садржај у тиквици се
  промеша и, после пет минута, апсорбанција се мери код 540 nm, у кивети
  промера 1 cm, уз слепу пробу. Слепа проба са свим реагенсима, осим раствора
  узорка, проведе се кроз све фазе описаног поступка. Вредност за евентуални
  садржај хрома у узорку добије се есктраполацијом из баждарне криве.









Баждарна крива









Баждарна крива припрема се тако што се у шест
  одмерних тиквица, запремине 50 ml, отпипетира 1, 2, 4, 6, 8 и 10 ml раствора
  II и примени исти поступак, а однос између узетих микрограма хрома и
  интензитета боје прикаже се графички.




Осетљивост методе износи 1 
		
µg хрома у
  запремини од 50 ml.









6.




Одређивање количине никла








Принцип








Количина никла одређује се после екстракције са
  диметил-глиоксимом у јако алкалном медијуму, уз присуство оксиданса.
  Интензитет насталог винскоцрвеног или мрког комплекса мери се
  спектрофотометријски.







Стаклено посуђе, апаратура и остали прибор









1)


Чаше, запремине 50 и 100 ml.





2)


Одмерне тиквице, запремине 10 и 100 ml.





3)


Левкови за одвајање, запремине 100 ml.





4)


Мензуре, запремине 20 ml.





5)


Градуисане пипете, запремине 1, 2. 5. и 10 ml.





6)


Трбушасте пипете, запремине 5 ml.





7)


Капаљке.




8)


Спектрофотометар.









Реагенси








Као реагенси употребљавају се хемикалије што је
  могуће вишег степена чистоће.




1)


Раствор диметил-глиоксима (C4H8N2O2): 1 g диметил-глиоксима
  раствори се и допуни 95%-ним етанолом до 100 ml.




2)


Раствор лимунске киселине (C6H8O7 H2O): 10 g лимунске
  киселине раствори се и допуни дестилованом водом до 100 ml.




3)


Раствор калијум-персулфата (K2S2O8): 2 g
  калијум-персулфата раствори се и допуни дестилованом водом до 100 ml.





4)


Хлороформ (CHCl3) p.a.





5)


6 mol/l амонијум-хидроксид (NH4OH).





6)


0,5 mol/l амонијум-хидроксид (NH4OH).





7)


2 mol/l натријум-хидроксид (NaOH).





8)


Стандардни раствор никла: 0,4048 g никал-хлорида
  раствори се у 0,1 mol/l хлороводоничне киселине и допуни истом киселином до
  100 ml (раствор I). 10 ml тог раствора отпипетира се у одмерну тиквицу
  запремине 100 ml и допуни истом хлороводоничном киселином до ознаке (раствор
  II). У одмерну тиквицу запремине 100 ml отпипетира се 10 ml раствора II и
  допуни истом хлороводоничном киселином до ознаке (раствор III). 1 ml тог
  раствора садржи 10 
µg никла.









Поступак








У 10 до 50 ml екстракта, који не сме садржавати више
  до 400 
µg никла,
  дода се 5 ml раствора лимунске киселине (ако је заступљено гвожђе II, мора се
  превести у гвожђе III), неутралише се са 6 mol/l амонијум-хидроксидом (pH
  папир) и дода 5 ml киселине у вишку. Раствор се пренесе у левак за одвајање и
  разреди дестилованом водом на 50 до 75 ml. Дода се 5 ml раствора диметил-глиоксима
  и по 2 ml на сваких 10 mg бакра, као и по 5 ml на сваких 10 mg кобалта, ако
  су они заступљени. Запремине додатог раствора диметил-глиоксима не сме бити
  већа од 35% укупне запремине. Екстрахује се три пута са по 5 ml хлороформа и
  сваки пут снажно мућка пола минута. Сједињени хлороформски екстракт мућка се
  са 20 ml 0,5 mol/l NH4OH, а фазе се одвоје. Водена фаза мућка се са 5 ml
  хлороформа, који се после одвајања дода већ испраном хлороформском екстракту.
  Ако узорак садржи више од 50 mg бакра, испирање се мора поновити још једанпут
  са 0,5 mol/l NH4OH.




Да би се никал превео у водену фазу, хлороформски
  екстракт мућка се два пута по један минут са 5 ml 1 mol/l хлороводоничне
  киселине. Кисели раствор се пренесе у одмерну тиквицу запремине 100 ml, разреди
  дестилованом водом до 50 ml, дода 1 ml раствора лимунске киселине, 3 ml
  раствора калијум-персулфата, 15 ml 2 mol/l натријум-хидроксида и 1 ml
  раствора диметил-глиоксима. Загреје се на температури од 58°С и одржава пет
  минута на температури од 60 до 70°С. Охлади се на собној температури и допуни
  дестилованом водом до 100 ml. Апсорбанција се мери при таласној дужини од 465
  nm, уз слепу пробу, која се припрема по истом поступку. Ако узорак садржи
  мање од 100 
µg никла,
  препоручује се кивета промера 4 cm. Кад се одређују мале количине никла,
  смањи се волумен 1 mol/l HCl за превођење никла у водену фазу у 5 ml, а
  остали реагенси у одговарајућој сразмери, тако да коначна запремина износи 10
  ml.







Баждарна крива








Баждарна крива припрема се тако што се у левкове за
  одвајање, запремине 100 ml, отпипетира по 0,1 ml, 0,2 ml и 0,3 ml стандардног
  раствора III, што о дговара 1 
µg, 2 
		
µg и 3 
µg никла,
  дода се 10 ml 0,1 mol/l хлороводоничне киселине, и поступак се изведе на већ
  описани начин. Однос између узетих микрограма никла и интензитета боје
  створеног комплекса приказује се графички.




Осетљивост методе износи 0,1 
		
µg никла у
  запремини од 10 ml.




В. МЕТОДЕ
  АТОМСКО-АПСОРПЦИОНЕ СПЕКТРОФОТОМЕТРИЈЕ




(алтернативне
  методе)









I.




Одређивање живе и арсена










1.




Принцип










1.1.




Техника хладних пара








Техника хладних пара примењује се за одређивање живе.
  Заснива се на редукцији живе из раствора узорка до елементарног стања са
  калај-хлоридом. За редукцију се може употребити натријум-бор-хидрид (NaBH4)
  ако се користи апарат који има такав програм. Струјом инертног гаса или
  ваздуха уносе се живине паре у кварцну кивету, где се апсорбује
  карактеристично зрачење живе из одговарајућег извора.









1.2.




Техника развијања хидрида








Техника развијања хидрида примењује се најчешће за одређивање
  елемената: арсена, селена, калаја, бизмута, телура, германијума и антимона.
  Заснива се на редукцији елемента из раствора натријум-бор-хидридом до
  стварања испарљивог хидрида. Струја инертног гаса уноси хидрид у загрејану
  кварцну ћелију, где се на температури од 200 до 1000°С хидрид разлаже и
  апсорбује карактеристично зрачење елемента, које се одређује из одговарајућег
  извора.









2.




Реагенси








Као реагенси користе се хемикалије чистоће
  pro–analysi и дестилована вода или вода одговарајуће чистоће. Растворе
  основних стандарда треба припремати на следећи начин:









2.1.




Арсен, 1000 
		

µg/ml








Раствори се 1,320 g арсен-триоксида (AS2O3), у 25 ml
  20% (m/v) калијум-хидроксида. Неутрализује се са 20% (v/v) сумпорном
  киселином, уз фенол-фталеин као индикатор. Допуни се до запремине 1000 ml
  1%-ном (v/v) сумпорном киселином.










2.2.




Жива, 1000 
		

µg/ml











Раствори се 1,080 g живе (II) оксида (HgO), у
  минималној количини хлороводоничне киселине (1+1). Допуни се до 1000 ml
  дејонизованом водом.




Радни стандарди, који се користе за калибрацију
  инструмената или за израду баждарног дијаграма, добијају се разређивањем
  основног стандарда дејонизованом водом.









3.




Апарати и прибор








Поред уобичајеног лабораторијског прибора користи се
  атомско-апсорпциони спектрофотометар, по могућности писач и додатак за
  одређивање живе или додатак за одређивање елемената који стварају лако
  испарљиве хидриде. Услови мерења подешавају се према упутству произвођача, уз
  спецификацију следећих радних параметара:




– таласне дужине;







– слита;






– извора зрачења;







– температуре кварцне ћелије;






– дозирања реагенса за редукцију.












4.




Поступак











За калибрацију инструмента и израду баждарног
  дијаграма користе се радни стандарди добијени разређиваањем основног
  стандарда.




Узорак се припрема према пропису „Припрема узорка за
  одређивање токсичних метала и неметала методом екстракције”.




Према очекиваној концентрацији елемента у узорку, као
  и према природи узорка, тј. склоности пењењу (стварању пене), у поступку
  мерења може се узети 1 до 10 ml раствора узорка, а понекад и више.





Да би се спречило пењење, препоручује се додавање
  антипенушавца. Ако не пстоји могућност за директно очитавање концентрације
  одређиваног елемента с инструмента, на основу коришћења једног или више
  стандарда, потребно је из података за апсорбенцију, уз помоћ баждарног
  дијаграма, на уобичајени начин израчунати садржај живе или арсена.










II.




Одређивање никла, хрома, кадмијума, олова
  и баријума









1.




Принцип










1.1.




Пламена атомско-апсорпциона
  спектрофотометрија









Пламена атомско-апсорпциона спектрофотометрија
  примењује се за одређивање никла, кадмијума, олова, баријума и др. Заснива се
  на увођењу раствора узорка у пламен и одређивању садржаја испитиваног
  елемента мерењем апсорпције карактеристичног зрачења из одговарајућег извора.










1.2. 




Техника графитне кивете (НGA)








Техника графитне кивете примењује се за одређивање
  никла, хрома, кадмијума, олова, баријума, арсена и живе у течним узорцима, а
  ретко – и у чврстим узорцима. Техника графитне кивете заснива се на
  атомизацији, програмираним електричним загревањем узорка у графитној кивети,
  у струји инертног гаса.









2.




Реагенси








За припремање реагенса употребљавају се хемикалије
  чистоће pro analysi и дестилована вода или вода одговарајуће чистоће.





Основни стандарди за поједине елементе припремају се
  на следећи начин:









2.1.




Баријум, 1000 
		

µg/ml








Раствори се 1,437 g баријум-карбоната (BaCO3) у
  минималној количини хлороводоничне киселине (1+1). Допуни се до 1000 ml
  1%-ном (v/v) хлороводоничном киселином.









2.2.




Кадмијум, 1000 
		
µg/ml








Раствори се 1,000 g металног кадмијума у минималној
  запремини хлороводоничне киселине (1+1). Допуни се до 1000 ml 1%-ном (v/v)
  хлороводоничном киселином.









2.3.




Хром, 1000 
		
µg/ml








Раствори се 3,735 g калијум-хромата (K2CrO4) у 1000
  ml дејонизоване воде.









2.4.




Олово, 1000 
		

µg/ml








Раствори се 1,598 g олово-нитрата Pb (NO3)2 у 1%
  (v/v) HNO3 и допуни се 1% (v/v) HNO3 до 1000 ml. Радни стандарди, који се
  користе за калибрацију инструмента или израду баждарног дијаграма, добијају
  се разређивањем основног стандарда дејонизованом водом.










3.




Апарати и прибор











Поред уобичајеног лабораторијског прибора,
  употребљава се атомско-апсорпцијски спектрофотометар са одговарајућим
  прибором, подешен према упутству произвођача, уз специфицирање следећих
  радних параметара:




– таласне дужине;







– слита;






– извора зрачења;







– типа пламена; 







– коришћења „background” коректора (BG).











4.




Поступак











Узорак се припрема према пропису „Припрема узорка за
  одређивање токсичних метала и неметала методом екстракције”. Ако не постоји
  могућност за директно очитавање концентрације елемената са инструмента, на
  основу коришћења једног стандарда или више стандарда, потребно је, из
  података за апсорбанцију, уз помоћ баждарног дијаграма, на уобичајени начин
  израчунати садржај елемента који се одређује.




У екстремним случајевима, кад постоји разлика у
  хемијским, а нарочито у физичким својствима (вискозност, густина, површински
  напон) између узорка и стандарда, препоручује се метода стандардног додатка.





При одређивању баријума могућа је јонизацијска
  интерференција, која се уклања додавањем раствора алкалне соли (1000–2000 
		
µg/ml) у
  стандарде и раствор узорка.








Г.


МЕТОДЕ ЗА ОДРЕЂИВАЊЕ МИКРОБИОЛОШКЕ ИСПРАВНОСТИ
  СРЕДСТАВА ЗА ОДРЖАВАЊЕ ЛИЧНЕ ХИГИЈЕНЕ, НЕГУ И УЛЕПШАВАЊЕ ЛИЦА И ТЕЛА










I.




Припремање узорка










1.




Производи који се мешају с водом








Измери се 10 g (10 ml) узорка или цео узорак (али не
  мање од 2 g) ако је мањи од 10 g (10 ml), у Ерленмајер-тиквицу и припреми се
  разређење 10–1m физиолошким раствором или
  пуферисаним раствором пептона (36).









2.




Производи који се не мешају с водом








Измери се 10 g (10 ml) узорка или цео узорак (али не
  мање од 2 g), ако је мањи од 10 g (10 ml), у Ерленмајер-тиквицу са стакленим
  куглицама.




Пуферски раствор пептона или физиолошки раствор с
  1%-ним погодним емулгатором, за који је утврђено да не утиче на резултат
  испитивања, загрејан на температури од 40°С, додаје се док се не добије
  разређење 10–1, уз мућкање око 10 минута (не дуже од 15 минута).
  Може се додати, ако је потребно, и више емулгатора, али највише до 10%.





Пре испитивања, сви чврсти узорци морају се иситнити.










II.




Поступак за утврђивање присуства и
  изоловања и идентификацију микроорганизама









1.




Одређивање укупног броја мезофилних
  аеробних бактерија и укупног броја квасаца и спора плесни







Отпипетира се по 1 ml од сваког припремљеног
  разређења у четири Петријеве плоче и одмах се у две Петријеве плоче сипа по
  15 ml отопљеног и на температури од 40 до 45°С охлађеног хранљивог агара (1).





Ове плоче се инкубирају два дана на температури од 35
  до 37°С, а затим још два дана на температури од 20 до 25°С.




У друге две Петријеве плоче сипа се по 15 ml
  Sabouraud малтозног агара (27), охлађеног на температури од 40 до 45°С и
  добро промеша. Пошто подлога очврсне плоче се инкубирају пет дана на
  температури од 24 до 26°С.




После инкубације, изброје се израсле колоније, за
  које је утврђено да су бактерије, односно квасци или плесни, и број израслих
  колонија помножи фактором разређења и подели бројем употребљених Петријевих
  плоча. Добијена вредност представља укупан број мезофилних аеробних
  бактерија, односно укупан број квасаца и плесни у 1 g (1 ml) узорка.
  Присуство квасца потврђује се препаратом по Граму.









2.




Изоловање и идентификација коагулаза позитивних
  стафилокока







Отпипетира се 1 ml припремљеног разређења 10–1
  у 9 ml сланог бујона са 10%-ним натријум-хлоридом (21) и инкубира 24 до 48
  часова на температури од 35 до 37°С.




После инкубације, езом се пресеје на површину ETGP
  агара по Baird Parkeru (22) или на крвни агар (35).




Засејане подлоге се инкубирају 24 до 48 часова на
  температури од 35 до 37°С. Израсле колоније, карактеристичне за коагулаза
  позитивне стафилококе, проверавају се на способност когулирања плазме,
  односно на присутност фермента коагулазе (24).









3.




Изоловање и идентификација Pseudomonas
  aeruginosa







Отпипетира се 1 ml разређења 10–1 у 9 ml
  хранљивог бујона (2) и инкубира 24 до 48 часова на температури од 35 до 37°С.





После инкубације, пресеје се езом на површину
  Цетримид агара (37) или хранљивог агара (1). Подлога се инкубира 24 часа на
  температури од 35 до 37°С. Сумњиве колоније тестирају се на присуство
  цитрохром-оксидазе. Колоније са позитивним оксидазним тестом пресеју се на
  подлогу за одређивање пигмената пиоцијанина Кинг А (38) и флуоресцина Кинг В
  (39) и на коси агар (8). Подлоге Кинг А и Кинг В инкубирају се 24 часа на
  42°С у воденом купатилу.




Карактеристичне реакције указују на присуство
  бактерија Псеудомонас аеругиноса.









4.




Изоловање и идентификација Escherichia coli










Један милилитар разређења 10–1 засеје се у
  епрувете са брилијантзеленим лактоза жучним бујоном (15) помоћу Дyрхамових
  цевчица и инкубира 24 до 48 часова на температури 44°С. Ако се инкубација
  обавља у термостату са загрејаним ваздухом, подлогу треба претходно загрејати
  на 44°С у воденом купатилу.




Стварање гаса у Дурхамовим цевчицама после 24 до 48
  часова означава да је у подлози дошло до пораста Escherichie coli.





Из епрувета са позитивним растом, садржај се езом
  пресејава на површину љубичастоцрвеног жучног агара (16) или
  еозин-метилен-плавог агара (40) и инкубира 24 до 48 часова на температури
  44°С. Карактеристичне лактоза позитивне колоније пресеју се на двоструки
  шећер по Клигеру (9) и инкубирају 18 до 24 часа на температури 35 до 37°С.





Културе својстава карактеристичних за Escherichiy
  coli идентификују се кратким биохемијским низом. Културе се пресејавају на
  пептонску воду за индол (13), подлогу за уреу (10), подлогу за извођење МR
  (Metil red) (17 и 18) и VP (Voges–Proskayer) огледа (17 и 19) и подлогу за
  доказивање коришћења цитрата по Симoнсу (20).




Подлоге се инкубирају 24 до 48 часова на температури
  35 до 37°С. Карактеристичне реакције указују на присуство Escherichia coli.










5.




Изловање и идентификација Proteus врста










Отпипетира се 1 ml разређења 10–1 у 9 ml
  хранљивог бујона (2) и инкубира 18 до 24 часа на температури 35 до 37°С.
  После инкубације, на површину SS агара (7) и брилијантзеленог агара (14) езом
  се пресеје и инкубира 18 до 24 часа на температури 35 до 37°С.
  Карактеристичне колоније пресејавају се на двоструки шећер по Клинглеру (9) и
  инкубирају 18 до 24 часа на температури 35 до 37°С. Културе са двоструког
  шећера, особина карактеристичних за Proteus, идентификују се даље кратким
  биохемијским низом.




Карактеристичне реакције указују на присуство Proteus
  vrsta.









III.




Подлоге










36.




Пуферирани раствор пептона











Састав:






калијум-фосфат кисели



3,56 g






натријум-фосфат дибазични



7,23 g






натријум-хлорид



4,3 g






пептон


1,0 g






дестилована вода до 
		


1000 ml






Стерилише се у аутоклаву 15 минута на температури
  121°С;






рН вредност после стерилизације треба да износи 7,2 ±
  0,2











37.




Цетримид агар












Састав:






пенкреатски дигерисан желатин



20,0 g






магнезијум-хлорид



1,4 g






калијум-сулфат



10,0 g






агар


13,6 g






цетримид


0,3 g






глицерол


10,0 ml






дестилована вода до



1000 ml






Чврсте супстанције се растворе у води, дода се
  глицерина и загрева уз мућкање. Остави се да ври један минут, док се потпуно
  не раствори. После стерилизације рН вредност треба да износи 7,2 ± 0,2.












38.




Кинг А












Састав:






пептон


20,0 g






глицерол


10,0 ml






магнезијум-хлорид, безводни



1,4 g






калијум-сулфат, безводни



10,0 g






агар


15,0 g






дестилована вода до



1000 ml






Стерилише се у аутоклаву 15 минута на температури
  121°С. После стерилизације рН вредност треба да износи 7,2 ± 0,2.












39.




Кинг Б












Састав:






протеоза пептон



20,0 g






глицерол


10,0 ml






калијум-фосфат, безводни



1,5 g






магнезијум-сулфат, са 7Н20



1,5 g






агар


15,0 g






дестилована вода до



1000 ml






Стерилише се у аутоклаву 15 минута на температури
  121°С. После стерилизације, рН вредност треба да износи 7,2 ± 0,2.












40.




Еозин метилен-плави агар (Е.М.В.)












Састав:






пептон-4. „Торлак”



10 g






лактоза


10 g






калијум-фосфат



2 g






агар


15 g






еозин Y


0,4 g






метилен-плаво



0,065 g






дестилована вода до



1000 ml










Сусптанције се растворе у води, подлога се загреје до
  кључања да се потпуно раствори, а затим стеrилише у аутоклаву 15 минута на
  температури 120°С, охлади на 60°С, добро промеша и разлије у Петријеве плоче.
  После стерилизације, рН вредност треба да износи 7,1 ± 0,2.




Напомена: Наведене подлоге са означеним бројем у
  загради припремају се према рецептури прописаној у Правилнику о методама
  вршења микробиолошких анализа и суперанализа животних намирница („Службени лист
  СФРЈ”, бр. 25/80).