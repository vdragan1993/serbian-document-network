Редакцијски пречишћен текст
 

 

На
основу члана 43. став 1. Закона о Влади („Службени гласник РС”, бр. 55/05,
71/05 – исправка, 101/07 и 65/08), а у вези са Закључком Владе 05 број
06-351/2001-2 од 8. фебруара 2001. године и Закључком Владе 05 број
30-7203/2003 од 6. новембра 2003. године,

Влада
доноси

 

 

ОДЛУКУ

о уређењу Координационог тела Владе Републике
Србије за општине Прешево, Бујановац и Медвеђа

„Службени гласник РС“, бр. 
26 од 14.
априла 2009, 127 од 21. новембра 2014.

 

 

1. Састав Координационог тела. Координационо тело Владе Републике Србије за
општине Прешево, Бујановац и Медвеђа (у даљем тексту: Координационо тело) има ужи
и шири састав.
 

2. Ужи састав Координационог тела. 
Ужи састав Координационог тела чине: председник
Координационог тела, два заменика председника Координационог тела*, шест потпредседника
Координационог тела, директор Службе Координационог тела, председници скупштина
општина Прешево, Бујановац и Медвеђа и посланици Народне скупштине Републике Србије
из општина Прешево, Бујановац и Медвеђа.

Функцију заменика председника Координационог тела врши заменик којег именује 
Влада на предлог председника Координационог тела и заменик по положају.*

Функцију
заменика председника Координационог тела по положају* наизменично врше председници општина Бујановац
и Прешево.

Председници
општина Бујановац и Прешево смењују се на функцији заменика председника Координационог
тела по положају* на период од годину дана.

Троје
потпредседника Координационог тела именује Влада на предлог председника Координационог
тела.

Председници
општина Прешево, Бујановац и Медвеђа су потпредседници Координационог тела по положају.

Председници
Скупштина општина Прешево, Бујановац и Медвеђа су чланови ужег састава Координационог
тела по положају.

Народни
посланици из Прешева, Бујановца и Медвеђе су чланови ужег састава Координационог
тела по положају.
 
*Службени гласник РС, број 
127/2014
 

3. Шири састав Координационог тела. Шири састав Координационог тела, поред чланова
ужег састава, чине и чланови по положају.

Чланови
ширег састава по положају су заменици председника општина Прешево, Бујановац и Медвеђа,
заменици председника скупштина општина Прешево, Бујановац и Медвеђа, руководиоци
радних група Координационог тела и заменици руководиоца радних група из редова локалне
самоуправе.

Члан
ширег састава по положају је и представник ромске етничке заједнице, кога именује
Национални савет ромске националне мањине.
 

4. Радне групе Координационог тела. Координационо тело има радне групе које
припремају предлоге одлука, планова и оперативних програма Координационог тела.
Радне групе се образују за: привредни и инфраструктурни развој; политичке и друштвене
интеграције; безбедност и правосуђе; јачање капацитета локалних самоуправа и њихово
оспособљавање за одржив развој; образовање, културу, информисање, спорт и омладину
и здравство и социјалну политику. 

Чланове
радних група именује председник Координационог тела на предлог надлежних органа.


Свака
радна група има по 12 чланова. 

Радну
групу чине три члана из редова министарстава, по три члана из редова локалних 
самоуправа општина Прешево, Бујановац и Медвеђа, која именује председник Координационог
тела, на предлог скупштина општина Прешево, Бујановац и Медвеђа, а које скупштини
општине предлажу посланичке групе, тако да одговарају етничком саставу општине.

Радом
сваке радне групе руководи члан Координационог тела из ресорног министарства кога
именује председник Координационог тела.

Свака
радна група има заменика кога из редова локалне самоуправе именује председник Координационог
тела.

Начин
рада радних група ближе се уређује Пословником Координационог тела.
 

5. Надлежност Координационог тела. Председник Координационог тела, представља
Координационо тело, руководи његовим радом и ради на координацији обавеза органа
државне управе, које су засноване на одлукама Владе и у остваривању њихових обавеза
које произилазе из Програма и одлука Координационог тела које је усвојила или одобрила
Влада. Председника Координационог тела именује Влада.

Председник
Координационог тела за свој рад и рад Координационог тела одговара Влади.

Председник
Координационог тела подноси извештаје о раду Координационог тела Влади.

Председнику Координационог тела и заменику председника Координационог тела 
којег именује Влада, који истовремено не обавља другу јавну функцију у органима 
Републике Србије или општинама за које је образовано Координационо тело, припада 
накнада за рад, и то, председнику – у месечном износу у висини плате саветника 
председника Владе који је у радном односу, а заменику председника у месечном 
износу у висини плате саветника потпредседника Владе који је у радном односу.*

Заменик председника Координационог тела којег именује Влада помаже 
председнику у обављању послова које председник одреди и замењује га у случају 
његове одсутности или спречености, а заменик председника по положају помаже 
председнику у обављању послова које председник одреди и координира радом 
локалних самоуправа у обављању послова потребних за доношење и остваривање 
Програма и одлука Координационог тела.*

Ужи
састав Координационог тела доноси планове, оперативне програме, одлуке и Пословник 
Координационог тела.

Шири
састав Координационог тела доноси стратегију рада Координационог тела и прати њену
реализацију.

Радне
групе припремају предлоге одлука, планова и оперативних програма Координационог
тела.

Директор
Службе Кооординационог тела обавља своје обавезе у складу са Законом о државним
службеницима.
 
*Службени гласник РС, број 
127/2014
 

6. Функционисање Координационог тела. 
Координационо тело не може да утиче на
сужавање Уставом утврђених права и надлежности локалних самоуправа.

Функционисање
Координационог тела мора да буде у функцији остваривања постављених циљева Програма
савезне и републичке владе из 2001. године за општине Прешево, Бујановац и Медвеђа,
Споразума о основним принципима одржавања превремених општинских избора у јужној
Србији, потписаног 18. марта 2002. године у Београду, као и других стратешких докумената
и акционих планова.

Сматрајући
да плуралистичко и истинско демократско друштво треба да ствара одговарајуће услове
који омогућавају свим заједницама да изразе, очувају и развију свој идентитет, Координационо
тело ће радити на стварању истинског мултиетничког и мултиконфесионалног друштва
заснованог на демократским принципима, уз поштовање људских, политичких и мањинских
права, као и политичких права и слобода свих грађана у складу са највишим стандардима.

Координационо
тело ће радити на формирању мултиетничке власти у општинама Прешево, Бујановац и
Медвеђа и одговарајућем укључивању албанске заједнице у државне институције чиме
би се постигло њено делотворно учешће у процесу доношења одлука.
 

7. Пословник. 
Координационо тело има свој пословник.

Пословник
Координационог тела заједнички доносе чланови ужег састава  Координационог
тела.

Одлуке
у ужем и ширем саставу Координационог тела доносе се консензусом.
 

8. Завршне одредбе. Даном ступања на снагу ове одлуке престаје да важи Одлука
о уређењу Координационог тела Србије за општине Прешево, Бујановац и Медвеђа („Службени
гласник РС”, број 78/07).

Ова
одлука ступа на снагу осмог дана од дана објављивања у „Службеном гласнику Републике
Србије”.

 

05 број 02-1903/2009-2

У Београду, 9. априла 2009. године

Влада

Први потпредседник Владе –

заменик председника Владе,

Ивица Дачић, с.р.