ЗАКОН


о давању контрагаранције 

Републике


Србије


Савезној


Републици


Југославији 
за отплату обавеза по задужењу 

ЈП


"Електропривреда


Србије" 
код 

Европске 
банке за обнову и развој

"Службени гласник
РС", број 33 од

13.
јуна 
2002.

 

 

Члан 1.

Република Србија преузима обавезу да, као контрагарант,
измири обавезе Савезне Републике Југославије, као гаранта, по зајму ЈП
„Електропривреда Србије", као зајмопримца, код Европске банке за обнову и
развој, за пројекат хитне реконструкције енергетског сектора у висини од 100.000.000
евра.

 

Члан 2.

Обавезе из члана 1. овог закона, у својству гаранта,
Савезна Република Југославија је преузела Законом о потврђивању Споразума о
гаранцији између Европске банке за обнову и развој и Савезне Републике
Југославије за зајам у висини од 100 милиона евра за Пројекат хитне
реконструкције енергетског сектора („Службени лист СРЈ – Међународни
уговори", број 14/2001).

 

Члан 3.

Ради измирења обавеза из члана 1. овог закона,
Република Србија обезбеђује динарску противвредност средстава у буџету Републике
Србије у року од 10 година и шест месеци, почев од 7. септембра 2005. године до
7. марта 2016. године, и то у 22 полугодишње рате (7. марта и 7. септембра
сваке године), с тим да свака рата, почев од 7. септембра 2005. до 7. септембра
2015. године, износи 4.500.000 евра, а последња рата 7. марта 2016. године
износи 5.500.000 евра.

 

Члан 4.

Динарска противвредност средстава из члана 1. овог
закона повећава се, односно смањује, у зависности од промене курса евра у
односу на курс динара, у моменту доспећа обавезе.

 

Члан 5.

Република Србија преузима и обавезу плаћања трошкова
зајма из члана 1. овог закона, који доспевају полугодишње (7. марта и 7.
септембра сваке године), почев од дана када Европска банка за обнову и развој
потврди ратификационе документе.

 

Члан 6.

Овај
закон ступа на снагу наредног дана од дана објављивања у „Службеном гласнику
Републике Србије".