На основу члана 104. став 4. Закона о високом образовању („Службени гласник РС”, бр. 76/05, 100/07 – аутентично тумачење, 97/08, 44/10, 93/12, 89/13, 99/14, 45/15 – аутентично тумачење и 68/15),
Министар просвете, науке и технолошког развоја доноси
 
ПРАВИЛНИК
о висини таксе за професионално признавање страних високошколских исправа
"Службени гласник РС", број 83 од 3. октобра 
				2015.
 
Члан 1.
Овим правилником утврђује се висина таксе за трошкове поступка професионалног признавања стране високошколске исправе, као и ослобађање од плаћања таксе.
Члан 2.
Висина таксе за професионално признавање стране високошколске исправе износи 3.500,00 динара.
Таксу из става 1. овог члана не плаћа лице коме се професионално признавање стране високошколске исправе врши на основу међународног уговора.
Члан 3.
Овај правилник ступа на снагу наредног дана од дана објављивања у „Службеном гласнику Републике Србије”.
Број 110-00-00374/2015-04
У Београду, 24. септембра 2015. године
Министар,
др Срђан Вербић, с.р.