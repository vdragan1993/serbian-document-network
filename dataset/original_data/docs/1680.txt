На основу члана 30. став 6. Царинског закона („Службени гласник РС”, брoj 18/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси
 
ОДЛУКУ
о условима за изузимање одређене робе од плаћања царинских дажбина

"Службени гласник РС", број 46 од 24. јуна 
	2011.
 
1. Овом одлуком прописују се услови за изузимање одређене робе од плаћања царинских дажбина.
2. Роба из тарифне ознаке 8801 00 90 00 Царинске тарифе, која се увози по Уговору о поравнању о начину измирења дуга по арбитражној одлуци Међународног арбитражног суда у Паризу, од 29. новембра 2010. године, изузима се oд плаћања царинских дажбина. 
	
3. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 483-4859/2011 
	
У Београду, 16. јуна 2011. године

Влада
Први потпредседник Владе –
заменик председника Владе,

Ивица Дачић, с.р.