На
основу члана 39. став 2. Закона о азилу („Службени гласник РС”, број 109/07), 
Министар
здравља доноси
 
 
ПРАВИЛНИК
о здравственим прегледима
лица која траже азил приликом пријема у Центар за азил
„Службени гласник
РС“, број
93 од
14. октобра 2008.
 
 
Члан 1.
Овим
правилником уређује се начин здравствених прегледа лица која траже азил приликом
пријема у Центар за азил.
Лице
које тражи азил је странац који поднесе захтев за азил на територији Републике Србије
о чијем захтеву није донета коначна одлука од стране овлашћеног органа.
 
Члан 2.
Здравствени
преглед лица која траже азил обавља доктор медицине у дому здравља.
Директор
дома здравља одређује докторе медицине који обављају прегледе из става 1. овог члана.
Доктор
медицине из става 1. овог члана упућује лице које тражи азил у другу здравствену
установу за преглед и анализе који се не могу обавити у дому здравља.
 
Члан 3.
Здравствени
преглед лица које тражи азил обухвата:
1)
анамнезу (заразне и незаразне болести, вакцинални статус);
2)
објективни преглед;
3)
друге дијагностичке прегледе (лабораторија, Rtg).
 
Члан 4.
Дијагностички
преглед на заразне болести обухвата:
1)
лабораторијски преглед крви (SE, LE, DKS); 
2)
ртг снимак плућа на туберкулозу;
3)
лабораторијски преглед столице на узрочнике: трбушног тифуса и паратифуса, других
салмонела, шигелоза и цревних протозоа;
За
лице које тражи азил, а које долази из тропских земаља или је у њима боравило, поред
прегледа из става 1. овог члана морају се обавити и следећи прегледи:
1)
лабораторијски преглед крви на паразита маларије (ELISA, густа кап и размаз);
2)
лабораторијски преглед столице на узрочника колере.
Ако
се у току здравственог прегледа утврди да постоји епидемиолошка индикација, здравствени
преглед обухвата и лабораторијске анализе на друге заразне болести.
 
Члан 5.
Доктор
медицине обавестиће лице које тражи азил о потреби и могућностима заштите и лечења
од заразних болести у Републици Србији, као и о важности и начину спровођења програма
обавезних вакцинација.
Доктор
медицине понудиће лицу које тражи азил добровољно и поверљиво саветовање и тестирање
на HIV/AIDS, као и тестирање на сифилис.
 
Члан 6.
Постављање
дијагнозе заразне болести спроводи се у складу са правилима струке, стручним критеријумима,
у складу са законом који регулише област заразних болести и прописа донетих на основу
тог закона.
 
Члан 7.
Запослени
у Центру за азил прате здравствено стање лица која траже азил и евентуалну појаву
високе температуре, пролива, осипа и др. пријављују доктору медицине у дому здравља
основаном за територију на којој се Центар за азил налази.
 
Члан 8.
Здравствена
установа издаје потврду о обављеном прегледу и здравственом стању лица које тражи
азил приликом пријема у Центар за азил.
Образац
потврде из става 1. овог члана одштампан је уз овај правилник и чини његов саставни
део. 
 
Члан 9.
Овај
правилник ступа на снагу осмог дана од дана објављивања у „Службеном гласнику Републике
Србије”.
 
 
Број 500-01-619/2008-02
У Београду, 7. октобра 2008. године
Министар,
проф. др Томица Милосављевић, с.р.