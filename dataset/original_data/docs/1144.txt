На основу члана 45. став 1. тачка 3) Закона о оружју и муницији („Службени гласник РС”, број 20/15),
Министар унутрашњих послова доноси
 
ПРАВИЛНИК
о начину вођења и обрасцима евиденција о оружју и муницији које воде надлежни органи
"Службени гласник РС", број 12 од 12. фебруара 
				2016.
 
Члан 1.
Овим правилником прописују се начин вођења евиденција о оружју и муницији које надлежни органи воде на основу Закона о оружју и муницији (у даљем тексту: Закон) и садржина и изглед образаца на којима се воде ове евиденције.
Члан 2.
Надлежни органи, у складу са законом, воде евиденције о: 
1) поднетим захтевима и издатим одобрењима за набављање оружја и основних делова за оружје и муниције; 
2) поднетим захтевима и издатим оружним листовима и о поднетим захтевима и издатим потврдама о пријави оружја из категорије Ц за физичка лица; 
3) поднетим захтевима и издатим оружним листовима и о поднетим захтевима и издатим потврдама о пријави оружја из категорије Ц за правна лица и предузетнике;
4) поднетим захтевима и издатим дозволама за ношење оружја за личну безбедност;
5) одузетом, нађеном и предатом оружју, основним деловима за оружје и муницији;
6) поднетим захтевима и издатим колекционарским дозволама; 
7) поднетим захтевима и издатим решењима за бављење прометом оружја и муниције, обуком у руковању ватреним оружјем, поправљањем и преправљањем оружја, справљање муниције, посредовање у промету оружја и муниције;
8) онеспособљеном оружју; 
9) оружју чији је нестанак пријављен; 
10) регистрованом оружју; 
11) уношењу и изношењу оружја преко државне границе; 
12) превозу оружја;
13) оружју дипломатско-конзуларних представника и странаца; 
14) издатим одобрењима за ношење оружја представницима страних служби безбедности;
15) издатим одобрењима за набављање, држање и ношење оружја странцима на боравку;
16) уверењима о здравственој способности;
17) аутоматском оружју. 
Члан 3.
Евиденција о поднетим захтевима и издатим одобрењима за набављање оружја и основних делова за оружје и муниције води се на обрасцу који садржи:
1) датум пријема захтева и број под којим је захтев заведен; 
2) податке о подносиоцу захтева; 
3) податке о уверењу о здравственој способности и то: назив овлашћене установе која је издала уверење и податке о периоду важења уверења; 
4) податке о оружју, основним деловима за оружје и муницији;
5) број и датум издавања одобрења, односно, одбијања захтева и рок важења одобрења. 
Члан 4.
Евиденција о поднетим захтевима и издатим оружним листовима и о поднетим захтевима и издатим потврдама о пријави оружја из категорије Ц за физичка лица води се на обрасцу који садржи: 
1) датум пријема захтева и број под којим је захтев заведен; 
2) податке о подносиоцу захтева; 
3) податке о уверењу о здравственој способности и то: назив овлашћене установе која је издала уверење и податке о периоду важења уверења; 
4) податке о врсти издате исправе и то: врста исправе, број издате исправе и датум издавања;
5) податке о оружју;
6) датум и разлог пасивизације оружја.
Члан 5.
Евиденција о поднетим захтевима и издатим оружним листовима и о поднетим захтевима и издатим потврдама о пријави оружја из категорије Ц за правна лица и предузетнике води се на обрасцу који садржи: 
1) датум пријема захтева и број под којим је захтев заведен; 
2) податке о подносиоцу захтева; 
3) податке о оружном листу за правна лица и предузетнике, односно, о потврди о пријављеном оружју из категорије Ц, и то: број и датум издавања исправе, односно, потврде;
4) податке о оружју;
5) датум и разлог пасивизације оружја.
Члан 6.
Евиденција о поднетим захтевима и издатим дозволама за ношење оружја за личну безбедност води се на обрасцу који садржи:
1) датум пријема захтева и број под којим је захтев заведен; 
2) податке о подносиоцу захтева; 
3) број и датум издавања оружног листа за држање оружја за личну безбедност;
4) број и датум решења којим је одобрено ношење оружја, датум издавања дозволе за ношење оружја за личну безбедност и датум пасивизације. 
Члан 7.
Евиденција о одузетом, нађеном и предатом оружју, основним деловима за оружје и муницији води се на обрасцу који садржи: 
1) датум пријема оружја и број потврде о одузетим предметима; 
2) податке о власнику оружја, односно лицу које је предало оружје;
3) податке о оружју, основним деловима за оружје и муницији;
4) податке о пасивизацији оружја, и то: да ли је оружје било регистровано, број исправе, број и датум акта о одузимању оружја и назив органа који је донео акт о одузимању оружја и муниције. 
Члан 8.
Евиденција о поднетим захтевима и издатим колекционарским дозволама води се на обрасцу који садржи: 
1) датум пријема захтева и број под којим је захтев заведен; 
2) податке о подносиоцу захтева;
3) број оружја из категорије Б које подносилац захтева поседује; 
4) начин решавања захтева, број и датум акта којим се по захтеву решава.
Члан 9.
Евиденција о поднетим захтевима и издатим решењима за бављење прометом оружја и муниције, обуком у руковању ватреним оружјем, поправљањем и преправљањем оружја, справљање муниције, посредовање у промету оружја и муниције, води се на обрасцу који садржи: 
1) датум пријема захтева и број под којим је захтев заведен; 
2) податке о подносиоцу захтева;
3) послови чије се обављање одобрава;
4) начин решавања захтева, број и датум акта којим се по захтеву решава.
Члан 10.
Евиденција онеспособљеног оружја води се на обрасцу који садржи: 
1) податке о власнику оружја; 
2) датум издавања и број потврде о онеспособљавању;
3) назив правног лица, односно предузетника који је извршио онеспособљавање; 
4) број исправе о испитивању, обележавању и жигосању онеспособљеног оружја и датум издавања;
5) податке о оружју;
6) податке о оружном листу;
7) број и датум издавања потврде о држању оружја из категорије Ц;
8) датум евидентирања онеспособљеног оружја. 
Члан 11.
Евиденција оружја и муниције чији је нестанак пријављен води се на обрасцу који садржи: 
1) податке о власнику оружја; 
2) податке о оружју;
3) податке о врсти количини муниције;
4) датуму пријаве нестанка оружја. 
Члан 12.
Евиденција регистрованог оружја води се на обрасцу који садржи: 
1) податке о власнику оружја; 
2) податке о оружју;
3) регистрациони број;
4) назив органа који је извршио регистрацију.
Члан 13.
Евиденција уношења и изношења оружја преко државне границе води се на обрасцу који садржи: 
1) податке о власнику оружја;
2) податке о оружју; 
3) број и датум испитивања исправе о оружју;
4) назив органа који је издао исправу;
5) назив граничног прелаза;
6) датум уношења односно изношења оружја.
Члан 14.
Евиденција о превозу оружја води се на обрасцу који садржи:
1) податке о пошиљаоцу, примаоцу и превознику оружја;
2) податке о овлашћеном лицу за подношење захтева;
3) траса превоза;
4) број и датум одобрења за превоз оружја и назив органа који је издао одобрење;
5) податке о оружју, деловима за оружје и муницији;
6) податке о обезбеђењу превоза оружја.
Члан 15.
Евиденција о оружју дипломатско-конзуларних представника и странаца води се на обрасцу који садржи: 
1) податке о припаднику дипломатско-конзуларног представништва, односно, странца; 
2) податке о оружју;
3) податке о исправи о оружју.
Члан 16.
Евиденција о издатим одобрењима за ношење оружја представницима страних служби безбедности води се на обрасцу који садржи: 
1) податке о припаднику службе безбедности; 
2) држава припадника службе обезбеђења;
3) број и датум издавања путне исправе и назив органа који је исправу издао; 
4) податке о оружју;
5) број, датум издавања и период важења одобрења. 
Члан 17.
Евиденција о издатим одобрењима за набављање, држање и ношење оружја странцима на боравку води се на обрасцу који садржи:
1) податке о власнику;
2) податке о оружју;
3) број и датум издавања исправе о оружју и назив органа који је исправу издао.
Члан 18.
Евиденција о уверењима о здравственој способности води се на обрасцу који садржи:
1) назив овлашћене установе која је издала уверење; 
2) податке о физичком лицу коме је издато уверење;
3) датум издавања и рок важења уверења.
Члан 19.
Евиденција аутоматског оружја води се на обрасцу који садржи:
1) податке о власнику оружја; 
2) податке о оружју;
3) број и датум издавања исправе о оружју и назив органа који је исправу издао.
Члан 20.
Евиденције се воде у електронском облику у Јединственом информационом систему Министарства унутрашњих послова.
Изузетно од става 1. овог члана, евиденције из члана 2. тач. 1)–7) воде се и ручно у писаном облику, најдуже три године од дана почетка примене Закона.
Обрасци евиденција из става 2. овог члана (Образац 1–7.), одштампани су уз овај правилник и чине његов саставни део.
Члан 21. 
Даном почетка примене овог правилника престају да важе чл. 4–7. Правилника о обрасцима захтева, одобрења, оружног листа и других исправа и евиденција предвиђених Законом о оружју и муницији („Службени гласник РС”, број 1/99).
Члан 22.
Овај правилник ступа на снагу осмог дана од дана објављивања у Службеном гласнику Републике Србије, а почиње да се примењује 5. марта 2016. године.
 
 
Број 01-10805/15-5
У Београду, 5. фебруара 2016. године 
Министар, 
др Небојша Стефановић, с.р.
 
 
Прилози
 
Образац 1 -
				Евиденција поднетих 
				захтева и издатих одобрења за набављање оружја, основних делова 
				за оружје и муниције
Образац 2 -
				Евиденција издатих 
				оружних листова и потврда о пријављеном оружја из категорије Ц 
				за физичка лица
Образац 3 -
				Евиденција издатих 
				оружних листова и потврда о пријављеном оружју из категорије Ц 
				за правна лица
Образац 4 -
				Евиденција поднетих 
				захтева и издатих дозвола за ношење оружја
Образац 5 -
				Евиденција одузетог, 
				нађеног и предатог оружја, делова за оружје и муниције
Образац 6 -
				Евиденција поднетих 
				захтева и издатих колекционарских дозвола
Образац 7 -
				Евиденција поднетих 
				захтева и издатих решења за бављење делатношћу по захтевима 
				правних лица и предузетника