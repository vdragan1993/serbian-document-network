Редакцијски пречишћен текст



 

На основу
члана 14. став 3. Закона о заштити становништва од заразних болести („Службени гласник
РС”, број 125/04),

Министар
здравља доноси

 

ПРАВИЛНИК 

о пријављивању заразних
болести и других случајева утврђених Законом о заштити становништва
од заразних болести

„Службени гласник
РС“, број 98 од 15. новембра 2005, 107 од 
2.
децембра 2005. 
- 
испрaвка

 

 

Члан 1.

Овим правилником
ближе се уређује обавезно пријављивање заразне болести, односно смрти од заразне
болести и пријављивање других случајева који, у складу са Законом о заштити становништва
од заразних болести (у даљем тексту: Закон), подлежу обавезном пријављивању, одређују
се рокови, начин и обрасци за њихово пријављивање, здравствене установе и државни
органи којима се пријаве достављају.
 

Члан 2.

Обавезном
пријављивању подлежу следећи случајеви:

 

1)
обољења, односно смрти од заразних болести:

 















 
 

2) смрт
од заразне болести која није наведена у члану 2. Закона;

3) сумња
да постоји обољење од колере, куге, великих богиња, жуте грознице, вирусних хеморагичких
грозница, полиомијелитиса, дифтерије, малих богиња и ботулизма;

4) епидемија
заразне болести;

5) излучивање
узрочника трбушног тифуса, паратифуса, других саломонелоза, шигелоза, јерсиниоза,
кампилобактериоза, као и носилаштво антигена вирусног хепатитиса Б, носилаштво антитела
на вирусни хепатитис Ц, антитела на ХИВ и носилаштво паразита – узрочника маларије;

6) могућност
инфекције вирусом беснила;

7) инфекција
унутар здравствених установа (у даљем тексту: болничка инфекција);

8) резистенција
бактерија на антимикробне лекове;

9) лабораторијски
утврђен узрочник заразне болести; 

10) акутна
флакцидна парализа;

11) сумња
на употребу биолошког агенса.
 

Члан 3.

Обавезно
пријављивање на прописаном обрасцу врше здравствене установе, друга правна лица
која могу обављати здравствену делатност за своје запослене у складу са законом
и други облици обављања здравствене делатности, а на основу пријаве коју попуњава
доктор медицине који утврди случајеве из члана 2. овог правилника који подлеже обавезном
пријављивању у роковима и на начин прописан овим правилником.
 

Члан 4.

Обавезно
пријављивање обољења, односно смрти од заразне болести врши се на следећи начин:

1) нултом
пријавом;

2) збирном
пријавом;

3) хитном
пријавом;

4) системом
за рано упозоравање и хитно реаговање (у даљем тексту: АЛЕРТ);

5) појединачном
пријавом.
 

Члан 5.

Нултом
пријавом пријављује се одсуство акутне флакцидне парализе, малих богиња-морбила,
конгениталне рубеоле и других заразних болести и других случајева, у складу са међународним
санитарним конвенцијама и потврђеним међународним уговорима и програмима.

Поступак
пријављивања нултом пријавом врши се према стручно-методолошким упутствима, израђеним
у складу са програмима за одстрањивање и искорењивање заразних болести, а на обрасцу
направљеном у складу са препорукама Светске здравствене организације.
 

Члан 6.

Збирном
пријавом пријављују се: шарлах, полна хламидијаза, овчије богиње-варичеле, шуга,
стрептококни фарингитис и тонзилитис, грип идентификовани вирус и грип неидентификовани
вирус и запаљење плућа.

Пријаву
из става 1. овог члана попуњава доктор медицине који је утврдио обољење заразне
болести из става 1. овог члана на Обрасцу бр. 4 (Обр. бр. ДИ-07/4).

Пријава
из става 2. овог члана подноси се једанпут недељно институту, односно заводу за
заштиту здравља на територији на којој је заразна болест утврђена, у року од 48
сати од последњег дана у недељи за претходну недељу. 
 

Члан 7.

Хитном
пријавом пријављује се сумња да постоји обољење од: колере, куге, великих богиња,
жуте грознице, вирусних хеморагичких грозница, полиомијелитиса, дифтерије, малих
богиња и ботулизма.

Хитном
пријавом у складу са чланом 2. став 2. Закона, пријављује се и сумња да постоји
обољење које није наведено у члану 2. овог правилника.

Хитно пријављивање
врши се одмах по постављању сумње да постоји обољење од заразне болести утврђене
у ставу 1. овог члана, телефоном, телеграмом, телексом, у електронском облику или
на други начин погодан за хитно обавештавање, уз истовремено подношење појединачне
пријаве сумње да постоји то обољење.

Коначно
постављена дијагноза заразне болести пријављује се подношењем појединачне пријаве
на Обрасцу бр. 1 (Обр. бр. ДИ-07/1).
 

Члан 8.

АЛЕРТ се
спроводи на територији на којој институт, односно завод за заштиту здравља, односно
Институт за заштиту здравља Србије, процени да постоји опасност од:

1) појаве
епидемија заразних болести у елементарним несрећама, катастрофама и организованим
масовним окупљањима;

2) ширења
епидемије и после предузимања противепидемијских мера за време трајања епидемије
заразне болести;

3) појаве
нове или недовољно познате заразне болести;

4) појаве
недовољно дефинисаних симптома и стања;

5) биолошког
агенса, у случају сумње на употребу тог агенса.

Пријављивање
АЛЕРТ-ом почиње одмах по сазнању да постоји опасност од настанка случаја утврђеног
у ставу 1. овог члана. 

Организацију,
учеснике и поступке у систему пријављивања АЛЕРТ-ом одређује здравствена установа
из става 1. овог члана која процени да постоји опасност од настанка случаја утврђеног
у ставу 1. овог члана.

АЛЕРТ се
спроводи све време док постоје разлози утврђени у ставу 1. овог члана.

 

Члан 9.

Појединачном
пријавом пријављује се:

1) обољење
од заразне болести, изузев обољења од заразних болести утврђених у члану 6. овог
правилника; 

2) смрт
од заразне болести;

3) смрт
од заразне болести која није наведена у члану 2. овог правилника;

4) сумња
да постоји обољење од заразне болести утврђене у члану 7. став 1. овог правилника;

5) излучивање
узрочника трбушног тифуса и паратифуса (Z 22.0);

6) излучивање
узрочника других салмонелоза, шигелоза, јерсиниоза, кампилобактериоза 

(Z
22.1);

7) носилаштво
антигена вирусног хепатитиса Б (HBsAg – Z 22.5);

8) носилаштво
антитела на вирусни хепатитис Ц (anti HCV – Z 22.9);

9) носилаштво
паразита – узрочника маларије (Z 22.8);

10) носилаштво
антитела на ХИВ (anti HIV – Z 21).

Појединачна
пријава којом се пријављују случајеви утврђени у ставу 1. тач. 1) до 8) овог члана
подноси се на Обрасцу бр. 1 (Обр. бр. ДИ-07/1).

Појединачна
пријава којом се пријављује обољење, односно смрт од маларије, као и носилаштво
паразита – узрочника маларије подноси се на Обрасцу бр. 6 (Обр. бр. ДИ-07/6).

Појединачна
пријава носилаштва антитела на ХИВ, обољење, односно смрт од ХИВ болести, подноси
се на Обрасцу бр. 10 (Обр. бр. ДИ-08/7).

 

Члан 10.

Пријављивање
заразне болести врши се на основу клиничке, односно лабораторијске дијагнозе, а
према дефиницији случаја и на основу стручно-методолошког упутства у складу са Законом.

Ако се
пријављивање заразне болести врши на основу клиничке дијагнозе, појединачна пријава
подноси се у року од 24 сата од постављања дијагнозе.

Ако је,
у циљу постављања дијагнозе, предузето и лабораторијско испитивање, пријава заразне
болести подноси се у року од 24 сата од добијања коначних лабораторијских налаза.

 

Члан 11.

Дијагноза
заразне болести уписује се на латинском језику и шифрира према важећој Међународној
класификацији болести.

 

Члан 12.

Пријаве
утврђене у чл. 5–9. овог правилника достављају се институту, односно заводу за заштиту
здравља на територији на којој је утврђено: обољење, односно смрт од заразне болести
из члана 2. овог правилника; смрт од било које заразне болести која није утврђена
у члану 2. овог правилника; сумња да постоји обољење од колере, куге, великих богиња,
жуте грознице, вирусних хеморагичких грозница, полиомијелитиса, дифтерије, малих
богиња и ботулизма; излучивање узрочника трбушног тифуса, паратифуса, других салмонелоза,
шигелоза, јерсиниоза, кампилобактериоза, носилаштво антигена вирусног хепатитиса
Б, носилаштво антитела на вирусни хепатитис Ц, носилаштво антитела на ХИВ и носилаштво
паразита – узрочника маларије.

Копије
пријава из члана 7. овог правилника, копије појединачних пријава обољења и смрти
од колере, куге, великих богиња, жуте грознице, вирусних хеморагичких грозница,
полиомијелитиса, дифтерије, малих богиња, ботулизма, маларије, беснила, као и обољења
и смрти од ХИВ болести, достављају се Институту за заштиту здравља Србије.

Пријаве
носилаштва антитела на ХИВ са личним подацима ради заштите поверљивости идентификационих
података кодирају се од стране института односно завода за заштиту здравља по стручно-методолошком
упутству у складу са законом. Идентификациони подаци достављају се Институту за
заштиту здравља Србије до 15. у месецу за претходни тромесечни период.

 

Члан 13.

Пријаву
епидемије заразне болести попуњава доктор медицине, епидемиолог института, односно
завода за заштиту здравља који утврди епидемију.

Пријава
из става 1. овог члана подноси се Институту за заштиту здравља Србије, на Обрасцу
бр. 2 (Обр. бр. ДИ-07/2).

Епидемија
заразне болести пријављује се одмах, а најкасније у року од три дана од дана када
је епидемија утврђена.

О појави
епидемије заразне болести настале употребом животних намирница и воде пореклом из
објеката под санитарним надзором, одмах се путем телефона, у електронском облику,
телеграма, телекса или на други начин погодан за брзо обавештавање, обавештава и
орган управе надлежан за послове санитарног надзора на територији на којој је епидемија
утврђена.

 

Члан 14.

Одјаву
епидемије заразне болести попуњава доктор медицине, епидемиолог института, односно
завода за заштиту здравља који утврди престанак епидемије.

Одјава
епидемије из става 1. овог члана подноси се Институту за заштиту здравља Србије,
на Обрасцу бр. 3 (Обр. бр. ДИ-07/3).

Одјава
епидемије заразне болести врши се по истеку двоструког најдужег инкубационог периода
одређеног за заразну болест која је проузроковала епидемију.

Заводи
за заштиту здравља на територији Аутономне покрајине Војводине, пријаву и одјаву
епидемије заразне болести подносе Институту за заштиту здравља у Новом Саду, а Институт
за заштиту здравља у Новом Саду исту доставља Институту за заштиту здравља Србије.

 

Члан 15.

Пријаву
о могућности инфекције вирусом беснила попуњава доктор медицине здравствене установе
– антирабичне станице који утврди могућност инфекције вирусом беснила.

Пријава
из става 1. овог члана подноси се Пастеровом заводу у Новом Саду, на Обрасцу бр.
5 (Обр. бр. ДИ-07/5), одмах по завршетку антирабичног третмана.

 

Члан 16.

Пријаву
болничке инфекције попуњава доктор медицине здравствене установе у којој је болничка
инфекција настала.

Пријава
из става 1. овог члана подноси се Комисији за заштиту од болничких инфекција образованој
ради спровођења надзора над болничким инфекцијама у установи у којој је болничка
инфекција настала, на Обрасцу бр. 7 (Обр. бр. ДИ – 07/7).

Комисија
за заштиту од болничких инфекција из става 2. овог члана, пријаву о потврђеној болничкој
инфекцији доставља месно надлежном институту, односно заводу за заштиту здравља,
у року од три дана од дана када је болничка инфекција потврђена.

 

Члан 17.

Пријаву
о лабораторијски утврђеном узрочнику заразне болести попуњава доктор медицине микробиолог
лабораторије у којој је утврђен узрочник заразне болести.

Пријава
из става 1. овог члана подноси се институту, односно заводу за заштиту здравља на
територији на којој се налази лабораторија која је утврдила узрочника заразне болести,
на Обрасцу бр. 8 (Обр. бр. ДИ – 07/8).

Пријављивање
лабораторијски утврђеног узрочника заразне болести врши се у року од 24 сата од
тренутка утврђивања узрочника – ако су у питању заразне болести које се пријављују
појединачном пријавом, односно у року од седам дана – ако су у питању заразне болести
које се пријављују збирном пријавом, а за које је утврђивање узрочника заразне болести
неопходно за постављање дијагнозе (шарлах, полна хламидијаза, стрептококни фарингитис
и тонзилитис и грип).

 

Члан 18.

У случају
оболевања или смрти од туберкулозе, поред Појединачне пријаве на Обрасцу бр. 1
(Обр. бр. ДИ-07/1), обавезно се подноси и допунска пријава – одјава туберкулозе
и резистенције Мyцобацтериум туберцулосис на Обрасцу бр. 9 (Обр. бр. Ди-07/9).

Пријаве
из става 1. овог члана попуњава доктор медицине који је поставио дијагнозу, односно
започео лечење. 

Образац
бр. 1. (Обр. бр. ДИ-07/1) из става 1. овог члана, подноси се у року од 24 сата,
институту, односно заводу за заштиту здравља основаном за територију на којој је
утврђено обољење, односно смрт од туберкулозе. 

Образац
бр. 9. (Обр. бр. ДИ-07/9) из става 1. овог члана, подноси се, седмично надлежној
здравственој установи за плућне болести на нивоу округа.

Установе
из става 4. овог члана копије поднетих пријава подносе месечно Институту за плућне
болести и туберкулозу Србије. 

Институт
за плућне болести и туберкулозу Србије тромесечно доставља извештај о поднетим пријавама
Институту за заштиту здравља Србије.

Резистенција
других бактерија на антимикробне лекове пријављује се Институту за заштиту здравља
Србије, стручно-методолошким упутствима у складу са програмима за одстрањивање и
искорењивање заразних болести.

 

Члан 19.

Ако је
лице оболело од заразне болести за коју је у складу са законом обавезно епидемиолошко
испитивање, а нема пребивалиште на територији на којој се болест појавила, копија
појединачне пријаве о обољењу од заразне болести као и копија лабораторијски утврђеног
узрочника заразне болести, достављају се институту, односно заводу за заштиту здравља
на територији на којој то лице има пребивалиште. 

 

Члан 20.

Ако здравствена
установа у коју је оболело лице упућено ради лечења, изолације или изолације и лечења,
утврди дијагнозу којом се мења првобитно пријављена дијагноза, дужна је да о промени
дијагнозе обавести институт, односно завод за заштиту здравља којем је пријављена
првобитно постављена дијагноза.

 

Члан 21.

Седмодневне
и месечне извештаје о кретању заразних болести на територији за коју су основани,
институти, односно заводи за заштиту здравља, подносе Институту за заштиту здравља
Србије и органу управе надлежном за послове санитарног надзора, према седишту института,
односно завода за заштиту здравља, у року од 48 сати од последњег дана у недељи
– за претходних седам дана, односно од последњег дана у месецу за претходни месец.


Седмодневни
извештај из става 1. овог члана подноси се на Обрасцу бр. 11 (Обр. бр. СИ-07/1),
а месечни извештај из става 1. овог члана подноси се на Обрасцу бр. 12 (Обр. бр.
СИ-07/2).

На основу
извештаја из става 1. овог члана, Институт за заштиту здравља Србије сачињава обједињени
седмодневни, односно месечни извештај о укупном кретању заразних болести на територији
Републике Србије и исти доставља министарству надлежном за послове здравља и институтима,
односно заводима за заштиту здравља, у року од седам дана од дана пријема извештаја
из става 1. овог члана.

Годишњи
извештај о кретању заразних болести на територији за коју су основани, институти,
односно заводи за заштиту здравља достављају Институту за заштиту здравља Србије,
најкасније до 1. марта текуће године за претходну годину, на Обрасцу бр. 13 (Обр.
бр. СИ-07/3), састављеном од три табеле са подацима о: 

1) територији
и дијагнози Образац бр. 13 – табела бр. 1 – (Обр. бр. СИ-07/3.1);

2) узрасту,
полу и дијагнози Образац бр. 13 – табела бр. 2 – (Обр. бр. СИ-07/3.2);

3) месецима
и дијагнози Образац бр. 13 – табела бр. 3 – Обр. бр. СИ-07/3.3). 

Извештаје
прописане у ст. 1. и 4. овог члана заводи за заштиту здравља са територије Аутономне
Покрајине Војводина достављају Институту за заштиту здравља у Новом Саду, а Институт
за заштиту здравља Нови Сад исте доставља Институту за заштиту здравља Србије у
роковима утврђеним у ст. 1. и 3. овог члана. 

Годишњи
извештај о могућности инфекције вирусом беснила и о антирабичној заштити, Пастеров
завод у Новом Саду доставља Институту за заштиту здравља Србије најкасније до
1. марта текуће године за претходну годину.

Обједињени,
годишњи извештај о укупном кретању заразних болести на територији Републике Србије,
Институт за заштиту здравља Србије доставља министарству надлежном за послове здравља
и свим институтима, односно заводима за заштиту здравља најкасније до 15. априла
текуће године за претходну годину.

Годишњи
извештај о кретању туберкулозе и резистенцији Мyцобацтериум туберцулосис, Институт
за плућне болести и туберкулозу Републике Србије доставља Институту за заштиту здравља
Србије најкасније до 1. марта текуће године за претходну годину.

 

Члан 22.

Образац
бр. 1 (Обр. бр. ДИ-07/1); Образац бр. 2 (Обр. бр. ДИ-07/2); Образац бр. 3 (Обр.
бр. ДИ-07/3); Образац бр. 4 (Обр. бр. ДИ-07/4); Образац бр. 5 (Обр. бр. ДИ-07/5);
Образац бр. 6 (Обр. бр. ДИ-07/62); Образац бр. 7 (Обр. бр. ДИ-07/7); Образац бр.
8 (Обр. бр. ДИ-07/8); Образац бр. 9 (Обр. бр. ДИ-07/9); Образац бр. 10 (Обр. бр.
ДИ-08/7); Образац бр. 11 (Обр. бр. СИ-07/1); Образац бр. 12 (Обр. бр. СИ-07/2);
Образац бр. 13 (Обр. бр. СИ-07/3); Образац бр. 13 – табела 1 (Обр. бр. СИ-07/3.1);
Образац бр. 13 – табела 2 (Обр. бр. СИ-07/3.2); Образац бр. 13 – табела 3 (Обр.
бр. СИ-07/3.3), из чл. 6, 7, 9, 13, 14, 15, 16, 17, 18. и 21. овог правилника одштампани
су уз овај правилник и чине његов саставни део.

 

Члан 23.

Даном ступања
на снагу овог правилника престаје да важи Правилник о начину пријављивања, евидентирања,
извештавања и обавештавања о кретању заразних болести („Службени гласник СРС”, број
11/79) и члан 16. став 1. тачка 1. подтач. 1)–7) и тачка 2. подтачка 7) Правилника
о средствима за вођење евиденција у области здравства („Службени лист СРЈ”, број
6/00).

 

Члан 24.

Овај
правилник ступа на снагу осмог дана од дана објављивања у „Службеном гласнику Републике
Србије”.

 

 

Број 110-00-4/2005-04

У Београду, 19. октобра 2005. године

Министар,

проф. др Томица Милосављевић, с.р.

 
 


Образац 
	бр. 1 (Обр. бр. ДИ-07/1) - Појединачна пријава  


Образац 
	бр. 2 (Обр. бр. ДИ-07/2) - Пријава епидемије заразних болести


Образац 
	бр. 3 (Обр. бр. ДИ-07/3) - Одјава епидемије заразних болести


Образац 
	бр. 4 (Обр. бр. ДИ-07/4) - Збирна пријава  


Образац 
	бр. 5 (Обр. бр. ДИ-07/5) - Пријава о могућности инфекције вирусом беснила


Образац 
	бр. 6 (Обр. бр. ДИ-07/6) - Појединачна пријава обољења, односно смрти од 
	маларије, као и носилаштво паразита - узрочника маларије




Образац бр. 
7 (Обр. 
бр. ДИ-07/7) 
- 
Пријава 
болничке инспекције




Образац бр. 
8 
	(Обр. бр. ДИ-07/8)
	

	- Пријава о лабораторијски утврђеном узрочнику заразне болести





Образац бр. 
9 (Обр. 
бр. ДИ-07/9)


- Допунска пријава - одјава турбекулозе и резистенције Mycobacterium 
tuberculosis




Образац бр. 
10 (Обр. 
бр. ДИ-08/7)


- 

Појединачна пријава носилаштва антитела на ХИВ, обоqеwе, односно смрт од ХИВ 
болести




Образац бр. 
11 (Обр. 
бр. СИ-07/1)


- Седмодневни 
извештај о кретању заразних болести




Образац бр. 
12 (Обр. 
бр. СИ-07/2)


- Месечни извештај о кретању заразних болести за 
месец ____________ године




Образац бр. 
13 (Обр. 
бр. СИ-07/3)


- Годишњи извештај о кретању заразних болести за 
__________________ године