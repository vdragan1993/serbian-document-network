На
основу члана 110. став 3. Закона о пензијском и инвалидском осигурању војних
осигураника („Службени лист СФРЈ“, бр. 7/85 и 74/87), Скупштина Заједнице
социјалног осигурања војних осигураника доноси
 
 
ОДЛУКУ



	о решавању Заједнице пензијског и инвалидског осигурања радника о правима из 
	пензијског и инвалидског осигурања војних осигураника
„Службени
лист СФРЈ”, број 80 од 4. децембра 1987.
 
 
1. Заједница
пензијског и инвалидског осигурања радника решава о правима која се на основу
својства војног осигураника по Закону о пензијском и инвалидском осигурању
војних осигураника одређују, односно стичу и одређују применом прописа који
важе за осигуранике – раднике на подручју те заједнице.
 
2. Заједница
пензијског и инвалидског осигурања радника из тачке 1. ове одлуке (у даљем
тексту: надлежна заједница радника), на основу претходно закљученог споразума,
у смислу тачке 5. ове одлуке, решава о правима из ове одлуке по поступку по
коме решава о одговарајућим правима из пензијског и инвалидског осигурања
радника на свом подручју.
 
3. Остваривање,
коришћење и спровођење права из тачке 1. ове одлуке врши се по прописима по
којима се врши остваривање, коришћење и спровођење одговарајућих права из
пензијског и инвалидског осигурања радника на подручју надлежне заједнице
радника.
 
4. Трошкови за права
из тачке 1. ове одлуке остварена код надлежне заједнице радника падају на терет
Фонда пензијског и инвалидског осигурања Заједнице социјалног осигурања војних
осигураника ако такве трошкове за одговарајућа права из пензијског и ивалидског
осигурања радника сноси фонд пензијског и инвалидског осигурања надлежне
заједнице радника.
 
5. Руководилац
Стручне службе Заједнице социјалног осигурања војних осигураника, ради
спровођења ове одлуке, закључује споразуме са овлашћеним органима заједница
пензијског и инвалидског осигурања радника.
 
6. Ступањем на снагу
ове одлуке престаје да важи Одлука о решавању Заједнице пензијског и
инвалидског осигурања радника о правима из пензијског и инвалидског осигурања војних
осигураника („Службени лист СФРЈ”, бр. 17/73).
 
7. Ова одлука ступа
на снагу осмог дана од дана објављивања у „Службеном листу СФРЈ”
 
Бр. 64/1
25. новембра 1987.
године
Београд

Скупштина Заједнице
социјалног

осигурања војних
осигураника
Председник Председништва,
генерал-пуковник у
пензији,

Дане Петковски, с.
р.