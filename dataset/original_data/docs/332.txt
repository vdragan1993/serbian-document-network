На основу члана
3. став 2. Закона о Заштитнику грађана („Службени гласник РС”, бр. 79/2005 и
54/2007), доносим
 
 
ОДЛУКУ
о образовању локалних канцеларија
у Прешеву, Бујановцу и Медвеђи
„Службени гласник РС“, број 91 од
6. новембра 2009.
 
 
I

Образују се
локалне канцеларије Заштитника грађана у општинама Прешево, Бујановац и Медвеђа,
ради повећања доступности институције Заштитника грађана и остваривања ефикасније
заштите и унапређења људских и мањинских слобода и права грађана на том подручју.

Седишта канцеларија
су:

1. у Прешеву,
у згради Координационог центра за општине Прешево, Бујановац и Медвеђу, Саве Ковачевића
12;

2. у Бујановцу,
на адреси Трг Карађорђа Петровића, локал бр. 7;

3. у Медвеђи,
у згради Културног центра општине Медвеђа, Јабланичка 63. 
 
II

Законом и Општим
актом о организацији и раду стручне службе Заштитника грађана уређује се обављање
послова у канцеларијама и пријем запослених за рад у њима. 
 
III

Ова одлука се
објављује у „Службеном гласнику РС” и ступа на снагу осмог дана од дана објављивања,
а примењиваће се од 1. јануара 2010. године.
 
 
         
Број 48-488-9547/09
         
У Београду, 4. новембра 2009. године
         
Заштитник грађана,
         
Саша Јанковић, с.р.