На основу члана 180. Закона о пловидби и лукама на унутрашњим водама („Службени гласник РС”, бр. 73/10, 121/12 и 18/15),
Министар грађевинарства, саобраћаја и инфраструктуре доноси
ПРАВИЛНИК
о речним информационим сервисима
"Службени гласник РС", број 63 од 17. јула 
				2015.
Члан 1.
Овим правилником прописују се начин организације и успостављања Речних Информационих Сервиса (RIS), учесници, циљеви, задаци и функције RIS-а, врсте информација које пружа RIS центар, сервиси које пружају технички системи у оквиру RIS-а, начин и услови за издавање уверења о одобрењу типа, технички захтеви за пренос RIS информација, Inland ECDIS опрему, електронско извештавање са бродова, електронска саопштења бродарству, као и за лоцирање и праћење пловила.
Члан 2.
Скраћенице које се користе у овом правилнику имају следеће значење:
1) ADN – Европски споразум о међународном транспорту опасног терета унутрашњим пловним путевима;
2) ADND – Европски споразум о међународном транспорту опасног терета унутрашњим пловним путевима на Дунаву;
3) ADNR – Европски споразум који се односи на међународни транспорт опасних терета унутрашњим пловним путевима на Рајни;
4) AI – Индентификатор апликације;
5) AI-IP – Аутоматска идентификација путем интернет протокола;
6) AIS – Систем аутоматске идентификације (транспондер);
7) ARGO – Напредна речна пловидба;
8) ASCII – Амерички стандардни код за размену информација;
9) ATIS – Идентификациони систем помоћу аутоматског предајника;
10) AtoN (A-to-N) – Помоћ у пловидби (пловидбени знак у систему обележавања);
11) AVV – Одељење за саветодавне услуге везане за транспорт и саобраћај у Холандији;
12) BERMAN – Порука за управљање местима за стајање пловила у лучком подручју;
13) CAS – Подршка при ублажавању последица несрећних случајева; 
14) CCNR – Централна комисија за пловидбу Рајном;
15) CCTV – Телевизија затвореног система;
16) CEVNI – Европска правила за унутрашње пловне путеве;
17) CN – Комбинована номенклатура;
18) COG – Курс кретања пловила;
19) COMPRIS – Платформа за оперативно управљање речним информационим сервисима (Развојно–издраживачки пројекат ЕU, 2003–2005. године);
20) CSTDMA – Вишеструки приступ са временском поделом;
21) D4D – База података за реку Дунав;
22) DAC – Додељени код подручја;
23) DC – Дунавска комисија;
24) DGNSS – Диференцијални GNSS;
25) dGPS – Диференцијални систем глобалног позиционирања;
26) DSC – Дигитални селективни позив;
27) DWT – Носивост пловила;
28) EAN – Међунардони бар код;
29) EBL – Електронска линија азимута;
30) ECDIS – Систем за електронске карте и приказ информација;
31) ECE – Економска комисија (Уједињених нација) за Европу;
32) EDI – Електронска размена података;
33) EDI број – Електронска адреса пошиљаоца или примаоца поруке; 
34) EDI сегмент – Предефинисани и идентификован скуп функционалности који се односи на елементе података који су идентификовани њиховим секвенцијалним положајем у низу;
35) EDIFACT – Електронска размена података за управљање, трговину и транспорт (UNECE стандард);
36) EMMA – Европски вишеуслужни систем за метеоролошко обавештавање; 
37) ENC – Електронска пловидбена карта;
38) ENI – Јединствени европски идентификациони број пловила; 
39) ERI – Међународно електронско извештавање;
40) ERINOT – ERI порука;
41) ERIRSP – ERI порука одговора на ERINOT поруку;
42) ERN – Број за електронско извештавање;
43) ETA – Планирано време доласка;
44) ETD – Планирано време поласка;
45) ETSI – Европски институт за стандардизацију у телекомуникацијама;
46) FI – Информације о пловном путу;
47) FI – Идентификатор функције;
48) FIS – Услуга пружања информација о пловном путу;
49) FTM – Порука у вези са пловним путем и саобраћајем;
50) GLONASS – Глобални орбитни навигациони сателитски систем; 
51) GlW – Референтни ниво воде у Немачкој (Gleichwertiger Wasserstand);
52) GNSS – Глобални навигациони сателитски систем;
53) GPRS – Општи пакет радио услуга;
54) GPS – Систем глобалног позиционирања;
55) GSM – Глобални систем за мобилну комуникацију;
56) GUI – Графички кориснички интерфејс;
57) HDG – Правац кретања пловила;
58) HF – Висока фреквенција;
59) HS код – Усаглашен систем за опис и кодирање робе WCO;
60) HSC – Пловило које развија велике брзине;
61) HTML – Језик за означавање хипертекста;
62) IAI – Међународни идентификатор апликација;
63) IALA – Међународно удружење надлежних органа за поморски систем обележавања и светионике;
64) IANA – Надлежни орган за додељивање IP адреса;
65) IBC код – Међунардони код за изградњу и опремање бродова за транспорт расутих опасних хемикалија;
66) ICEM – Порука у вези са ледом;
67) ID – Идентификатор;
68) IEC – Међународна електротехничка комисија;
69) IEEE – Институт за инжењере електротехнике и електронике;
70) IETF – Тим за инжењерске послове везане за Интернет;
71) IFTDGN – Међународна електронска порука обавештења о транспорту опасних терета;
72) IGC код – Међународни код за изградњу и опремање бродова за транспорт гасова у течном стању;
73) IHO – Међународна хидрографска оранизација;
74) IMDG – Међународни код за опасне терете у поморској пловидби;
75) IMO – Међународна поморска организација;
76) INDRIS – Демонстратор речних информационих сервиса у унутрашњој пловидби (развојно–истраживачки пројекат ЕU, 1998–2000. године);
77) Inland AIS – AIS за примену у унутрашњој пловидби;
78) Inland ECDIS (IENC) – Систем за електронске карте и приказ информација у унутрашњој пловидби;
79) IENC – видети Inland ECDIS;
80) Inland SENC – Систем за електронске карте у унутрашњој пловидби; 
81) IP – Интернет протокол;
82) ISO – Међународна организација за стандардизацију;
83) ISPS код – Међунардни безбедности код за пловила и луке;
84) IT – Информационе технологије;
85) ITU – Међународна телекомуникациона унија;
86) LAN – Локална рачунарска мрежа;
87) LBM – Управљање радом преводница и мостова;
88) LOCODE – UNECE код локације за луке и претоварна места;
89) MHz – Мегахерц;
90) MID – Поморски идентификациони бројеви;
91) MKD – Најмање захтевани тастатура и екран;
92) MMS – Поморски идентификатор за мобилне услуге;
93) NST 2000 – Стандардна класификација роба за транспортну статистику;
94) NST/R – Стандардна класификација роба за транспортну статистику / ревидована;
95) NtS – Електронска саопштења бродарству;
96) OFS – Званични број брода;
97) OLR – Референти ниво воде у Холандији (Overeengekomen lage Rivierstand); 
98) PAXLST – Листа путника и посаде;
99) PIANC – Светска асоцијација за инфраструктуру водног транспорта; 
100) PROTECT – Међунарoдна oрганизација европских морских лука за имплементацију стандардних порука о опасним теретима;
101) PTM – Управљање радом лука и терминала;
102) RAI – Регионални идентификатор апликације;
103) RAIM – Пријемник аутономног надзора интегритета;
104) RIS – Речни информациони сервиси;
105) RNW – Ниски пловидбени и регулациони ниво, повезан са трајањем протока од 94% током 30–годишњег периода;
106) ROT – Брзина окрета (степена у секунди);
107) RTA – Захтевано време доласка;
108) SAR – Трагање и спасавање;
109) SCAC – Јединствeни стандардни код шпедитера у водном транспорту; 
110) SCAMIN – Најмања размера у којој се објекат може користити за приказ у ECDIS–у; 
111) SENC – видети Inland SENC; 
112) SIGNI – Знаци и сигнали на унутрашњим водним путевима; 
113) SMS – Услуга кратких порука; 
114) SOG – Брзина кретања пловила; 
115) SOLAS – Међународна конвенција о безбедности живота на мору;
116) SOTDMA AIS – Само-организујући вишеструки приступ са временском поделом система аутоматске идентификације; 
117) SQRT – Квадратни корен; 
118) STI – Стратешке саобраћајне информације; 
119) TCP/IP – Протокол контроле преноса / Интернет протокол; 
120) TDMA – Вишеструки приступ са временском поделом;
121) TI – Саобраћајне информације;
122) TTI – Тактичке саобраћајне информације;
123) UDP – Кориснички датограм протокол;
124) UMTS – Универзални систем мобилне телекомуникације;
125) UN – Уједињене нације;
126) UN/CEFACT – Центар Уједињених нација за унапређење трговине и електронског пословања;
127) UNECE – Економска комисија Уједињених нација за Европу; 
128) UN/EDIFACT – Електронска размена података за управу, трговину и транспорт; 
129) UNDG – Број Уједињених нација за опасни терет; 
130) UNTDID – Директоријум Уједињених нација за размену трговинских података; 
131) URL – Јединствени алокатор ресурса (интернет адреса); 
132) UTC – Универзално координисано време; 
133) VDL – Линк за VHF податке; 
134) VHF – Веома висока фреквенција; 
135) VRM – Променљиви круг опсега;
136) VTC – Центар за бродски саобраћај; 
137) VTM – Управљање бродским саобраћајем; 
138) VTMIS – Управљање бродским саобраћајем и информационе услуге (поморска пловидба); 
139) VTS – Сервис за управљање бродским саобраћајем; 
140) WAP – Протокол за бежичне апликације; 
141) WCO – Светска царинска организација; 
142) WGS 84 – Светски геодетски систем од 1984. године;
143) WiFi – Мрежа за бежични пренос података; 
144) WRM – Порука у вези са водостајем; 
145) XML – Надограђен програмски језик за кодирање.
Члан 3.
Основни циљеви RIS-a су допринос:
1) унапређењу безбедности пловидбе;
2) унапређењу ефикасности водног транспорта;
3) заштити животне средине.
Основне функције RIS-а подразумевају пружање следећих информација:
1) информације о пловном путу (FIS);
2) саобраћајне информације (TI);
3) управљање саобраћајем (TM);
4) подршку у ублажавању незгода (CAS);
5) информације за транспорт и логистику (ITL);
6) информације за спровођење закона и прописа (ILE);
7) статистичке информације (ST);
8) информације о накнадама за коришћење инфраструктуре водних путева и лука (CHD).
Детаљни опис циљева, функција и задатака RIS-а дат је у Прилогу 1 – Смернице за RIS, који је одштампан уз овај правилник и чини његов саставни део.
Члан 4.
Основни учесници RIS-а су Надлежни орган (Министарство грађевинарства, саобраћаја и инфраструктуре), Орган за RIS (Министарство грађевинарства, саобраћаја и инфраструктуре – Дирекција за водне путеве) и корисници RIS-а.
Детаљни опис учесника RIS-а дат је у Прилогу 1 овог правилника.
Члан 5.
Успостављање RIS-а врши се у складу са техничким смерницама за планирање, имплементацију и оперативну употребу RIS-а које су дате у Прилогу 1 овог правилника.
Одржавање успостављеног RIS-а подразумева све активности које имају за циљ обезбеђивање непрекидне (24/7) функционалности RIS система:
1) техничко одржавање свих компоненти, отклањање нефункционалности и, по потреби, реконфигурацију инсталираних базних станица које омогућавају покривеност зоне RIS-а сигналом система аутоматске идентификације (AIS);
2) техничко одржавање свих компоненти, отклањање нефункционалности и, по потреби, реконфигурацију инсталиране IALA dGPS станице;
3) техничко одржавање свих компоненти, отклањање нефункционалности и, по потреби, реконфигурацију интегрисаног централног сегмента RIS система;
4) одржавање умрежености AIS базних станица, IALA dGPS станице и централног сегмента RIS система путем интернета; 
5) ажурирање, отклањање нефункционалности и, по потреби, реконфигурацију софтвера интегрисаних на централном сегменту RIS система, укључујући софтвере за:
(1) лоцирање и праћење пловила (VTT),
(2) електронска саопштења бродарству (NtS),
(3) електронско извештавање са пловила (ERI),
(4) базу трупова пловила (HULL),
(5) управљање корисничким налозима (URM);
6) ажурирање, отклањање нефункционалности и, по потреби, реконфигурацију подсистема за надзор над радом RIS система;
7) обезбеђивање и одржавање техничких ресурса за чување RIS података у периоду од најмање три године;
8) обезбеђивање замене дотрајалих и нефункционалних техничких ресурса (опреме, делова опреме и потрошног материјала) неопходних за рад RIS система;
9) постављање ажурираних електронских пловидбених карата (ENC) за приказ у Inland ECDIS-у на централни сегмент RIS система;
10) управљање параметрима за приступ и корисничким налозима за RIS услуге;
11) обезбеђивање ресурса потребних за непрекидан (24/7) рад RIS центра и
12) друге активности неопходне за функционисање успостављеног RIS система.
Члан 6.
RIS центар из кога се врши координација и управљање расположивим RIS услугама успоставља се у Органу за RIS.
RIS центар пружа следеће информације:
1) информације о пловном путу (FI) које садрже географске, хидролошке, саобраћајне и административне информације везане за пловни пут у зони RIS-а, које захтевају корисници RIS-а како би могли да планирају, извршавају и прате извршење путовања. Ове информације су једносмерне и иду од RIS центра ка корисницима RIS-а;
2) тактичке саобраћајне информације (TTI) које утичу на доношење тренутних одлука заповедника пловила или VTS оператера везаних за пловидбу у стварној саобраћајној ситуацији и ближој географској околини;
3) стратешке саобраћајне информације (STI) које утичу на средњорочне и дугорочне одлуке корисника RIS-а.
Орган за RIS прикупља, обједињује, обрађује, потврђује и објављује динамичке и статичке информације о стању водних путева и пловидбеним условима од значаја за унутрашњу пловидбу.
У циљу обједињавања информација од значаја за унутрашњу пловидбу, Орган за RIS може сарађивати са другим државним органима у чијој надлежности је прикупљање информација које су значајне за унутрашњу пловидбу.
Аутоматизација процеса објављивања динамичких информација о стању водних путева и пловидбеним условима врши се интегрисањем релевантних база података. Обезбеђује се аутоматско копирање интегрисаних база података, у циљу њиховог адекватног електронског архивирања.
Ажурирање објављених динамичких информација врши се дневно или часовно, у зависности од актуелних пловидбених услова. Ажурирање објављених статичких информација врши се после сазнања о настанку њихових промена, а које могу утицати на пловидбене услове.
Орган за RIS обезбеђује корисницима водних путева непрекидну доступност информација о стању водних путева и актуелним пловидбеним условима, путем интернет странице.
Уз информације о стању водних путева и актуелним пловидбеним условима, Орган за RIS објављује правила коришћења тих информација.
Информације о стању водних путева и актуелним пловидбеним условима пружају се кроз информационе системе.
Детаљан опис врста информација које пружа RIS центар дат је у Прилогу 1 овог правилника.
Члан 7.
Основне врсте сервиса које пружају технички системи у оквиру RIS-а су:
1) лоцирање и праћење пловила (VTT);
2) електронско извештавање са пловила (ERI);
3) електронска саопштења бродарству (NtS) и
4) електронске пловидбене карте (ENC) за приказ кроз Inland ECDIS.
Члан 8.
AIS уређај који се инсталира на пловилу и који омогућава лоцирање и праћење пловила мора да испуњава техничке захтеве који су дати у Прилогу 2 – Технички захтеви за лоцирање и праћење пловила и Inland AIS, који је одштампан уз овај правилник и чини његов саставни део.
Члан 9.
Пловила у зони RIS-а врше електронско извештавање са пловила кроз стандардизоване ERI поруке доступне у оквиру RIS-а, у складу са техничким захтевима датим у Прилогу 3 – Технички захтеви за електронско извештавање са пловила, који је одштампан уз овај правилник и чини његов саставни део.
Приступање систему за електронско извештавање са пловила и његова употреба од стране корисника RIS-a врши се у складу са смерницама које Орган за RIS објављује на интернет страници.
Члан 10.
Електронска саопштења бродарству обухватају поруке везане за пловни пут и пловидбене услове, поруке везане за водостај и поруке о ледостају и ледоходу.
Саопштења бродарству се објављују у електронском облику у оквиру RIS-а, према техничким захтевима датим у Прилогу 4 – Технички захтеви за електронска саопштења бродарству, који је одштампан уз овај правилник и чини његов саставни део.
Електронски облик саопштења бродарству подразумева кодирану и стандардизовану поруку која је доступна свим корисницима RIS–а преко интернет странице.
Члан 11.
Електронске пловидбене карте за употребу на унутрашњим водним путевима припремају се у складу са међународним Inland ECDIS стандардом и техничким захтевима датим у Прилогу 5 – Технички захтеви за Inland ECDIS, који је одштампан уз овај правилник и чини његов саставни део.
Електронске пловидбене карте припрема, обрађује, ажурира и објављује Орган за RIS.
Орган за RIS врши ажурирање и објављивање електронских пловидбених карата најмање једном у току календарске године, а по потреби и чешће, у складу са променама на водном путу које могу утицати на безбедност пловидбе.
Електронске пловидбене карте морају бити доступне корисницима RIS-а, путем интернет странице, у стандардном .000 формату.
Заповедници пловила користе доступне ажурне електронске пловидбене карте.
Члан 12.
Издавање уверења о одобрењу типа за AIS уређаје врши се у складу са техничким захтевима датим у Прилогу 2 овог правилника.
Издавање уверења о одобрењу типа за Inland ECDIS уређаје врши се у складу са техничким захтевима датим у Прилогу 5 овог правилника.
Члан 13.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-142/2015-06 
У Београду, 3. јула 2015. године
Министар,
проф. др Зорана Михајловић, с.р.
 


Прилог 1 - Смернице за RIS


Прилог 2 - Технички захтеви за лоцирање и праћење пловила и Inland AIS


Прилог 3 - Технички захтеви за електронско извештавање са пловила


Прилог 4 - Технички захтеви за електронска саопштења бродарству


Прилог 5 - Технички захтеви за Inland ECDIS