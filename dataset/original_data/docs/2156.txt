На основу члана 40. став 2. тачка 5), члана 62 став 1. тачка
6) и члана 75. став 1. тачка 7) Закона о играма на срећу („Службени гласник РС",
број 84/04),
Влад Републике Србије доноси
 
УРЕДБУ


о 
одређивању кривичних дела за која се уз пријаву, односно захтев за добијање 
дозволе, односно одобрења за приређивање одређених игара на срећу подноси 
потврда о неосуђиваности

одређених лица 
„Службени гласник
РС“, број 128 од 27. новембра 2004. 
 
Члан 1.
Овом уредбом одређују се кривична дела за која се уз пријаву
за учешће на јавном позиву за добијање дозволе, односно уз захтев за добијање одобрења
за приређивање игара на срећу утврђених Законом о играма на срећу („Службени гласник
РС", број 84/04) подноси потврда надлежног државног органа да оснивач или члан
правног лица које подноси пријаву, односно захтев, као и лице које у смислу закона
којима се уређују области опорезивања дохотка грађана и добити предузећа има статус
повезаног лица са учесником на јавном позиву или подносиоцем захтева за добијање
дозволе или одобења, односно са његовим оснивачем или чланом, није осуђиван у периоду
од пет година који претходи подношењу пријаве, односно захтева.
 
Члан 2.
Кривична дела за која се подноси потврда о неосуђиваности
у смислу члана 1. ове уредбе јесу следећа кривична дела из Кривичног закона Републике
Србије („Службени гласник СРС", бр. 26/77, 28/77, 43/77, 20/79, 24/84,
39/86, 51/87, 6/89, 42/89 и 21/90 и „Службени гласник РС", бр. 16/90,
26/91, 75/91, 75/91, 9/92, 49/92, 51/92, 23/93, 67/93, 47/94, 17/95, 44/98,
10/02, 11/02, 80/02, 39/03 и 67/03 – у даљем тексту: КЗРС), и то:
1) кривична дела против привреде: несавестан рад у привредном
пословању (члан 136. КЗРС), проузроковање стечаја (члан 137. КЗРС), оштећење поверилаца
(члан 138. КЗРС), злоупотреба овлашћења у привреди (члан 139. КЗРС), неосновано
добијање и коришћење кредита, или друге погодности (члан 139а КЗРС), нарушавање
пословног угледа и кредитне способности (члан 139б КЗРС), закључење штетног уговора
(члан 140. КЗРС), издавање и неовлашћено прибављање пословне тајне (члан 141. КЗРС),
прављење и употреба лажних знакова за вредност или хартија од вредности (члан
144. КЗРС), прављење, набављање или отуђивање средстава за фалсификовање (члан
145. КЗРС), обмањивање купаца (члан 146. КЗРС), недозвољена трговина (члан 147.
КЗРС) и пореска утаја (члан 154. КЗРС);
2) кривична дела против имовине: крађа (члан 165. КЗРС),
тешка крађа (члан 166. КЗРС), разбојничка крађа (члан 167. КЗРС), разбојништво
(члан 168. КЗРС), тешки случајеви разбојничке крађе и разбојништва (члан 169. КЗРС),
утаја (члан 170. КЗРС), превара (члан 171. КЗРС), изнуда (члан 180. КЗРС), уцена
(члан 181. КЗРС) и уговарање несразмерне имовинске користи (члан 182. КЗРС).
Потврда о неосуђиваности у смислу члана 1. ове Уредбе подноси
се и за кривично дело избегавање плаћања пореза из члана 172. Закона о пореском
поступку и пореској администрацији („Службени гласник РС", бр. 80/02,
84/02, 23/03, 70/03 и 55/04).
 
Члан 3.
У захтеву за издавање потврде из члана 1. ове уредбе, који
се подноси надлежном државном органу, наводе се подаци о лицима за која се тражи
потврда о неосуђиваности за кривична дела одређена овом уредбом.
 
Члан 4.
Ова
уредба ступа на снагу наредног дана од дана објављивања у „Службеном гласнику Републике
Србије".
 
05 број 110-7867/2004-001
У Београду, 25. новембра
2004. године

Влада Републике Србије
Потпредседник,

Мирољуб Лабус, с.р.