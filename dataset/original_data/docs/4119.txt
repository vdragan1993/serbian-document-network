Редакцијски пречишћен текст
 

 

 

На основу 
чл. 
9. и 11. Закона о стандардизацији (“Службени 
лист СРЈ”, бр. 30/96 и 59/98) и 
члана 
2. став 3. Уредбе о начину 
израде и доношења 
техничких 
прописа и вођења 
регистра тих прописа (“Службени 
лист СРЈ”, бр. 4/97), савезни министар за пољопривреду 
прописује

 

 

ПРАВИЛНИК

о квалитету и другим 
захтевима за сенф

„Службени 
лист СРЈ“, број 3 од 19. јануара 2001, 

"Службени лист СЦГ", бр.

56 од 26. децембра 2003 - др. правилник,


4 од 23. јануара 2004 - др. правилник, 
"Службени гласник РС", број

43 од 17. маја 2013 - др. правилник

 

 

Члан 1.

Овим правилником прописују се квалитет и други захтеви које мора испуњавати сенф 
у производњи и промету. 

 

Члан 2.

Сенф се користи као додатна сировина у производњи прехрамбених производа или за 
непосредну људску потрошњу. 

 

Члан 3.

За сродне производе за које овим правилником нису прописани квалитет и други 
захтеви примењују се одредбе овог правилника. 

За сенф и за производе из става 1. овог члана, произвођач је дужан да донесе 
произвођачку спецификацију. 

Произвођачка спецификација мора да садржи кратак опис технолошког поступка 
производње, као и извештај о извршеном испитивању показатеља квалитета производа 
(здравствена исправност, органолептичке, физичке и хемијске карактеристике).


О донетим произвођачким спецификацијама произвођач води евиденцију, која мора да 
садржи следеће податке: 

1) евиденцијски број спецификације; 

2) датум доношења произвођачке спецификације; 

3) назив и седиште произвођача; 

4) назив производа и његово трговачко име ако га производ има; 

5) датум почетка производње по произвођачкој спецификацији; 

6) датум извршеног испитивања показатеља квалитета производа; 

7) учешће основних састојака у односу на нето количину производа; 

8) функционалну групу употребљених адитива и њихов назив или бројчану ознаку 
адитива, нпр., конзерванс ("сорбинска киселина или Е200"); 

9) врсту и количину састојака додатих ради повећања биолошке вредности 
производа; 

10) рок употребе; 

11) услове складиштења. 

 

Члан 4.

Производи који се стављају у промет у оригиналном паковању морају на омоту, суду 
или етикети имати декларацију која садржи следеће податке: 

1) назив производа и његово трговачко име ако га производ има. Ако је при 
производњи сенфа коришћена додатна сировина чији се укус може јасно уочити 
(зачинско биље, рен, вино и др.), назив производа допуњује се називом те 
сировине (нпр. "сенф са реном" или "сенф са вином" и сл.). Слова којима је 
одштампан назив додате сировине морају бити исте величине као и слова назива 
производа. 

Назив производа може носити ознаку "љути" ако љутина потиче од зрна црне 
слачице, осим ако није посебно истакнуто да љутина потиче од додатих љутих 
зачина (нпр. "сенф са чилијем"); 

2) назив и седиште произвођача, односно предузећа или другог правног лица које 
производ пакује; 

3) нето-масу производа; 

4) основне сировине производа према опадајућем редоследу процентуалне 
заступљености; 

5) податке о адитивима који морају бити означени називом функционалне групе, 
праћене специфичним називом или бројчаном ознаком адитива (нпр., конзерванс 
"сорбинска киселина или Е200"); 

6) датум производње, односно паковања (година се изражава двоцифреним бројем) и 
рок употребе или "употребљив до"; 

7) друге податке од интереса за потрошача. 

Декларација мора бити јасно уочљива и читка. 

 

Члан 5.

Сенф је производ добијен мешањем фино самлевених или целих семенки беле или црне 
слачице (Brassica nigra L, Sinapis alba L), са водом, сирћетом или вином. 


У производњи сенфа може се користити семе руске слачице (Brassica juncea L).


 

Члан 6.

У производњи сенфа могу се користити кухињска со, шећер, зачини, екстракти 
зачина и друге додатне сировине као што су рен, парадајз и сл. 

 

Члан 7.

У производњи сенфа могу се користити адитиви дати у табели 1. 

 

Табела 1

 





Редни број
			


Назив адитива
			


Е. бр. 



Додатна 
			количина у процентима 



  

КОНЗЕРВАНСИ
			

  

  




1 

аскорбинска 
			киселина 


Е300 



до 0,10 





2 

сорбинска 
			киселина 


Е200 



до 0,10 





3 

лимунска киселина
			


Е330 



до 0,10 





4 

бензоева киселина 
			и њене соли 


Е210 



до 0,10 





5 


			натријум-метабисулфит 


Е223 



појединачно или 
			у комбинацији 




6 


			калијум-метабисулфит 


Е224 



укупно до 0,5 g 
			SO2/kg производа 




 

Члан 8.

У производњи сенфа забрањено је користити синтетичка етерична уља. 

 

Члан 9.

Сенф се мора транспортовати и складиштити под условима који обезбеђују очување 
квалитета. 

 

Члан 10.

Ако је садржај појединачног паковања изражен у јединицама масе дозвољена 
одступања од називне масе за појединачна паковања дата су у табели 2. 


 

Табела 2 

 





Редни број
			


Декларисана 
			називна маса у грамима 


Дозвољено 
			одступање у грамима 




1 


до 50


+, - 1,5 





2 


од 51 до 150


+, - 2 





3 


од 151 до 250


+, - 3 





4 


од 251 до 1000


+, - 5 





5 


од 1001 до 3000


+, - 10 





 

Просечна нето-маса најмање 10 оригиналних паковања мора одговарати декларисаној 
нето-маси. 

 

Члан 11.

Сенф који се ставља у промет мора да испуњава следеће захтеве: 

1) да има изглед, укус и мирис карактеристичан за сенф; 

2) да је хомогене, мазиве, конзистенције, без грудвица; 

3) да садржи највише 78% воде; 

4) да садржи највише 15% кухињске соли (рачунато на суву материју производа);


5) да садржи највише 9% пепела, без кухињске соли (рачунато на суву материју 
производа); 

6) да садржи највише 0,1% пепела нерастворљивог у HCl . 

 

Члан 12.

Даном ступања на снагу овог правилника престаје да важи Правилник о квалитету 
сенфа ("Службени лист СРЈ", бр. 68/93). 

 

Члан 13.

Овај правилник ступа на снагу осмог дана од дана објављивања у "Службеном листу 
СРЈ".

 

 

Бр. 1/0-01-655/003

11. јануара 2001. године

Београд

Савезни министар

за пољопривреду

Саша 
Витошевић,

с. р.