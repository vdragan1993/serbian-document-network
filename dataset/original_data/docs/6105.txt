Редакцијски пречишћен текст
 
 
 
На основу чл. 9. и 11. Закона о стандардизацији (“Службени лист СРЈ”, бр. 30/96, 59/98, 70/2001 и 8/2003) и члана 2. став 3. Уредбе о начину израде и доношења техничких прописа и вођења регистра тих прописа (“Службени лист СРЈ”, бр. 4/97), министар за унутрашње економске односе прописује
	 

  


ПРАВИЛНИК



о квалитету и другим захтевима 
	за алкохолна пића


„Службени лист 
	СЦГ“, 
	број 24 од 21. маја 2004, "Службени гласник РС", број 74 од 15. октобра 2010 
	- др. правилник
 

I. ОСНОВНЕ ОДРЕДБЕ


 


 Члан 1.


Овим правилником прописују се квалитет и други захтеви који за алкохолна пића (у даљем тексту: производи) морају бити испуњени у производњи и промету.



 


 



Чл. 2. до 74.


 Престали 
	су да важе (види члан 77. Правилника - 74/2010-63)



 


 


Члан 75.


Под називом воћно вино може се стављати у промет пиће добијено алкохолном ферментацијом воћног сока или концентри сане воћне каше, и шећера, по технолошком поступку који се примењује у производњи вина прописаном Правилником о квалитету и другим захтевима за вино. Воћним вином се сматра и алкохолно пиће од меда. Воћним вином у смислу овог правилника не сматра се вино од грожђа.


 


Члан 76.


Воћном вину могу се додавати неферментисани воћни сок или неферментисани воћни сокови и стављају се у промет као Мешана воћна вина.


Воћно вино које носи назив једне врсте воћа мора да је произведено од најмање 70% од те врсте воћа.


 


Члан 77.


Воћна вина и мешана воћна вина могу се производити са додатком угљен диоксида, са садржајем највише 6 г/л.


Воћна вина и мешана воћна вина из става 1. овог члана стављају се у промет као газирана воћна вина, односно газирана мешана воћна вина.


 


Члан 78.


Воћна вина и мешана воћна вина морају испуњавати следеће захтеве:


1) да су сензорске карактеристике својствене врсти производа и врсти воћа од кога су добијена;


2) да је садржај етанола 2 до 6% 
	v/v, а код вина од купине највише 13%
	v/v;


3) да је садржај укупних киселина најмање 3,5 
	g/l, изражен као јабучна киселина;


4) да је садржај испарљивих киселина највише 1,2 
	g/l, изражен као сирћетна киселина;


5) да је садржај укупног екстракта без шећера најмање 15 
	g/l;


6) да је садржај укупног сумпор диоксида највише 200 
	mg/l за воћна вина и мешана воћна вина са садржајем шећера до 10 
	g/l, односно највише 300 
	mg/l, за воћна вина и мешана воћна вина са садржајем шећера преко 10 
	g/l;


7) да је садржај пепела најмање 1 
	g/l;


8) да садржај шећера може бити до 10% 
	m/m у готовом производу;


9) да је садржај метанола највише 250 
	mg/l;


10) да је садржај сорбинске киселине највише 150 
	mg/l.


 





		 




Чл. 79. до 81.



Престали су да важе (види члан 77. Правилника - 74/2010-63)



 

 


III. ЗАВРШНЕ ОДРЕДБЕ


 


Члан 82.


Даном ступања на снагу овог правилника престаје да важи Правилник о квалитету и другим захтевима за јака алкохолна пића и остала алкохолна пића (“Службени лист СРЈ”, бр. 4/2003).


 


Члан 83.


Овај правилник ступа на снагу тридесетог дана од дана објављивања у “Службеном листу СЦГ”.



 


 


Број: 4/0-02-013/2004-012 
	


17. маја 2004. године 
	


Београд 
	


Министар за унутрашње


економске односе



Амир Нурковић, 
	
с. р.