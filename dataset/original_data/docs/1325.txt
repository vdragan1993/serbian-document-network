На основу члана 2. став 1. Закона о отклањању последица поплава у Републици Србији („Службени гласник РС”, бр. 75/14, 64/15 и 68/15 – др. закон) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
УРЕДБУ
о утврђивању Државног програма помоћи регистрованом пољопривредном газдинству и породичном пољопривредном газдинству за обнову сточног фонда на поплављеном подручју 
"Службени гласник РС", број 75 од 31. августа 
				2015.
 
Члан 1.
Овом уредбом утврђује се Државни програм помоћи регистрованом пољопривредном газдинству и породичном пољопривредном газдинству за обнову сточног фонда на поплављеном подручју.
Члан 2.
Државни програм помоћи регистрованом пољопривредном газдинству и породичном пољопривредном газдинству за обнову сточног фонда на поплављеном подручју одштампан је уз ову уредбу и чини њен саставни део.
Члан 3.
Ова уредба ступа на снагу наредног дана од дана објављивања у „Службеном гласнику Републике Србије”.
05 број 110-9209/2015
У Београду, 28. августа 2015. године
Влада
Председник,
Александар Вучић, с.р.
ДРЖАВНИ ПРОГРАМ ПОМОЋИ
РЕГИСТРОВАНОМ ПОЉОПРИВРЕДНОМ ГАЗДИНСТВУ И ПОРОДИЧНОМ ПОЉОПРИВРЕДНОМ ГАЗДИНСТВУ ЗА ОБНОВУ СТОЧНОГ ФОНДА НА ПОПЛАВЉЕНОМ ПОДРУЧЈУ 
1. Област у којој се спроводе мере и територија на којој се спроводе мере
Државни програм помоћи регистрованом пољопривредном газдинству и породичном пољопривредном газдинству (у даљем тексту: корисник) за обнову сточног фонда на поплављеном подручју односи се на област сточарства ради обнове сточног фонда на поплављеном подручју, доделом бесповратних новчаних средстава која су намењена за куповину оне врсте стоке коју су корисници изгубили услед дејства поплава.
Територија на којој се спроводе мере утврђене овим програмом јесте територија јединица локалних самоуправа утврђених у складу са чланом 1. став 3. Закона о отклањању последица поплава у Републици Србији („Службени гласник РС”, бр. 75/14, 64/15 и 68/15 – др. закон – у даљем тексту: Закон).
2. Анализа затеченог стања и настале штете и сагледавање могућих даљих штетних последица поплава
На основу oквирних пoдaтака дoступних вeтeринaрскoj инспeкциjи, који су дoбиjeни нa oснoву приjaвљeних угинућa и пoписaних ушних мaркицa, као и извештаја локалне самоуправе за општину Обреновац, прелиминарно је утврђено да је укупно угинуло 4.844 грла, чији се табеларни преглед даје по врсти категорији и броју: 




Врста животиња


Категорија


Број грла


Укупно




Говеда


Краве


46


73




Телад


13




Јунад


14




Свиње


Прасад


437


1.810




Приплодне назимице


171




Товљеници


1.202




Овце


Јагњад


2.218


2.885




Приплодне овце


667




Козе


Приплодне козе


79


179




Јарад


100




3. Мере које треба предузети ради обнове, односно санације последица поплава
Ради обнове сточног фонда на територијама угрожених јединица локалне самоуправе (у складу са чланом 1. став 3. Закона), спроводиће се мера давања бесповратних новчаних средстава у новчаном износу који се утврђује за свако угинуло грло, и то:




Врста животиња


Категорија


Износ помоћи у динарима




Говеда


Краве


120.000,00




Телад


30.000,00




Јунад


60.000,00




Свиње


Прасад


6.000,00




Приплодне назимице


30.000,00




Товљеници


12.000,00




Овце


Јагњад


5.000,00




Приплодне овце


12.000,00




Козе


Приплодне козе


10.000,00




Јарад


5.000,00




4. Начин и обим спровођења мера и критеријуми за спровођење
Право на доделу једнократне бесповратне помоћи из овог програма има корисник, под условима: 
1) да је корисник као регистровано пољопривредно газдинство био власник угинулих грла или је власник грла био члан породичног пољопривредног газдинства (да је уписан у централни регистар обележених животиња Управе за ветерину и Регистар пољопривредних газдинстава који води Министарство финансија – Управа за трезор);
2) да је пријавио штету од елементарних непогода комисији за пријаву штете јединице локалне самоуправе у складу са Законом;
3) да није већ остварио право на бесповратну помоћ за обнову сточног фонда од министарства надлежног за послове пољопривреде, јединице локалне самоуправе као и других домаћих или страних донатора.
Доказивање испуњености услова из става 1. тачка 3. овог одељка врши се достављањем изјаве под пуном материјалном и кривичном одговорношћу на обрасцу који је одштампан уз овај програм и чини његов саставни део. Изјава се потписује у просторијама јединице локалне самоуправе чијој комисији је пријављена штета.
Проверу података за исплату спроводи Министарство финансија – Управа за трезор (у даљем тексту: Управа), на основу предлога који јој са списком корисника и бројем и врстом домаћих животиња из одељка 5. став 1. овог програма доставља Канцеларија за помоћ и обнову поплављених подручја (у даљем тексту: Канцеларија). 
Управа доставља податке о исплаћеном износу средстава остварених по основу права на коришћење средстава из овог програма Канцеларији и министарству надлежном за послове пољопривреде.
Право на доделу једнократне бесповратне помоћи немају корисници коју су већ добили бесповратну помоћ за обнову сточног фонда од министарства надлежног за послове пољопривреде, јединице локалне самоуправе као и других домаћих или страних донатора. 
5. Редослед спровођења мера
На основу података Управе за ветерину и Управе за аграрна плаћања, Министарство пољопривреде и заштите животне средине ће саставити спискове корисника односно чланова домаћинства регистрованих пољопривредних газдинства која су пријавила угинуће грла чија је категорија обухваћена овим програмом и доставити Канцеларији.
Канцеларија ће, по пријему коначних спискова корисника из става 1. овог одељка, доставити спискове Управи, како би се извршила исплата лицима са списка на наменски текући рачун који ће бити достављен Канцеларији по коначности решења, у складу са одељком 4. став 3. овог програма.
6. Рокови за спровођење мера
Спровођење мера утврђених овим програмом реализоваће се до 31. децембра 2015. године.
7. Органи државне управе надлежни за координацију, односно носиоци спровођења појединих мера
Министарство надлежно за послове пољопривреде и Канцеларија, задужени су за координацију активности из овог програма, праћење и извештавање о спровођењу овог програма.
Канцеларија је задужена да достави Управи предлог за доделу једнократне бесповратне помоћи са списком корисника и површина из одељка 4. овог програма, а Управа је надлежна за исплату средстава на име једнократне бесповратне помоћи и за спровођење других мера и активности из овог програма.
8. Процена потребних финансијских средстава и извор финансирања
Потребна финансијска средства за спровођење овог програма у износу око 50.000.000,00 динара обезбеђeна су у складу са Законом о буџету Републике Србије за 2015. годину („Службени гласник РС”, број 142/14), Раздео 3 – Влада, Глава 3.20 – Канцеларија за помоћ и обнову поплављених подручја, Програм 1406 – Обнова земље од поплава, Функција 110 – Извршни и законодавни органи, финансијски и фискални послови и спољни послови, Програмска активност 0001 – Организација и координација послова везаних за помоћ и обнову поплављенх подручја, Извор финансирања 05 – Донације од иностраних земаља, апропријација економска класификација 484 – Накнада штете за повреду или штету насталу услед елементарних непогода или других природних узрока.
 
 
ОБРАЗАЦ
ИЗЈАВА О ИСПУЊЕНОСТИ УСЛОВА ИЗ ОДЕЉКА 4. СТАВ 2. ПРОГРАМА
Ја ________________________________________________(име и презиме), ЈМБГ _____________из _________________, под пуном материјалном и кривичном одговорношћу, изјављујем да нисам већ остварио право на бесповратну помоћ за обнову сточног фонда од министарства надлежног за послове пољопривреде, јединице локалне самоуправе као и других домаћих или страних донатора
 




У _______________






Датум,


___________




________________________ 


име и презиме, потпис