На основу члана 64. став 6. Закона о порезу на додату вредност
(„Службени гласник РС”, бр. 84/04 и 86/04), 

Министар финансија доноси

 

 

ПРАВИЛНИК


о начину остваривања права на одбитак пореза на промет као претходног пореза код 
ПДВ

"Службени
гласник РС", број 124 од 19. новембра 2004.

 

 

Члан 1.

Овим правилником уређује се начин остваривања права на одбитак
пореза на промет као претходног пореза код ПДВ.

 

Члан 2. 


Обвезници ПДВ из члана 64. став 1. Закона о порезу на додату
вредност („Службени гласник РС”, бр. 84/04 и 86/04 – у даљем тексту: Закон) који
на дан 31. децембра 2004. године имају залихе дуванских прерађевина, алкохолних
пића, кафе, моторног бензина, дизел горива и лож уља, намењених даљем промету, утврђују
плаћени порез на промет производа садржан у залихама ових производа, применом прерачунате
пореске стопе на набавну цену ових производа.

 

Члан 3.

Обвезници ПДВ из члана 2. овог правилника могу да користе
плаћени порез на промет производа као претходни порез, утврђен на начин из члана
2. овог правилника, ако су плаћене аконтације пореза на промет тих производа веће
од пореске обавезе настале по основу промета тих производа од 1. јануара до 31.
децембра 2004. године и ако се нису определили за повраћај више плаћеног пореза
на промет на начин прописан законом којим се уређује порески поступак и пореска
администрација. 

 

Члан 4.

Утврђени износ пореза на промет производа из члана 2. овог
правилника, обвезници ПДВ могу да користе као претходни порез, у смислу члана
64. став 2. Закона, само ако поседују рачун добављача или увозну царинску декларацију,
односно доказ да је порез на промет плаћен преко куповне цене или при увозу производа.

Обвезници ПДВ могу да остваре право да плаћени порез на
промет из члана 2. овог правилника користе као претходни порез, ако су надлежном
пореском органу доставили пописне листе, списак добављача, односно увозних царинских
декларација у прописаном року из члана 64. став 5. Закона.

Списак добављача из става 2. овог члана садржи нарочито
следеће податке:

– назив, адресу и ПИБ добављача;

– број и датум рачуна;

– вредност производа исказану у рачуну, без пореза на промет;

– износ обрачунатог и исказаног пореза на промет производа;

– датум плаћања рачуна добављачу.

Списак увозних декларација из става 2. овог члана садржи
нарочито следеће податке:

– број и датум увозне царинске декларације;

– вредност увезених производа утврђену по царинским прописима,
увећану за износ царине и других увозних дажбина које се плаћају при увозу;

– износ обрачунатог пореза на промет производа при увозу;

– датум плаћања увозних царинских дажбина и пореза на промет
производа.

 

Члан 5. 


Плаћени износ пореза на промет из члана 2. овог правилника,
обвезници ПДВ могу, у смислу члана 64. ст. 2. и 3. Закона, да користе као претходни
порез (у даљем тексту: одбитак пореза на промет) сразмерно извршеном промету тих
добара у укупном промету добара и услуга у наредним пореским периодима, све док
у потпуности не искористе износ одбитка пореза на промет.

Одбитак пореза на промет, за сваки порески период, израчунава
се тако што се на утврђени износ плаћеног пореза на промет на начин из члана 2.
овог правилника, примени проценат одбитка плаћеног пореза на промет.

Проценат одбитка плаћеног пореза на промет у пореском периоду
утврђује се по следећој формули:

 














Вредност промета добара
  обвезника ПДВ из члана 2. овог правилника 

у пореском периоду










Проценат одбитка плаћеног
  пореза на промет


=



–––––––––––––––––––––––––––––––––



x 100















Вредност укупног промета
  добара и услуга обвезника ПДВ у истом пореском периоду

 









Ако у пореском периоду обвезник ПДВ испоручи све залихе
добара из члана 2. овог правилника, износ пореза на промет, односно разлика неискоришћеног
пореза на промет као претходног пореза може се у наредном пореском периоду у потпуности
одбити од пореске обавезе обвезника ПДВ као претходни порез.

 

Члан 6.

По истеку сваког пореског периода, обвезник је дужан да
надлежном пореском органу, уз пореску пријаву за ПДВ, достави и податак о искоришћеном
износу пореза на промет као претходном порезу за тај порески период и кумулативно,
на Обрасцу ИИПППДВ – Искоришћени износ пореза на промет као претходног ПДВ, који
је одштампан уз овај правилник и чини његов саставни део.

 

Члан 7.

Овај
правилник ступа на снагу осмог дана од дана објављивања у „Службеном гласнику Републике
Србије”, а примењиваће се од 1. јануара 2005. године.

 

Број 110-00-448/2004

У Београду, 16. новембра
2004. године 

Министар,


Млађан Динкић, с.р.