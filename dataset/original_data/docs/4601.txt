Редакцијски пречишћен текст
 
На основу члана 5а ст. 3. и 4. Закона о Агенцији за привредне регистре („Службени гласник РС”, бр. 55/2004, 111/2009 и 99/2011), 
	
Управни одбор Агенције за привредне регистре, на седници одржаној 24. априла 2012. године, доноси
 
ОДЛУКУ
о врсти, обиму и начину испоруке података и докумената који се уступају без накнаде државним органима и организацијама, органима аутономних покрајина и јединицама локалне самоуправе 
	
"Службени гласник РС", бр. 56 од 5. 
	јуна 2012, 106 од 21. децембра 2015.
 
Основне одредбе
Члан 1.
Овом одлуком одређује се врста, обим и начин испоруке података и докумената регистрованих, евидентираних и објављених у Агенцији за привредне регистре (у даљем тексту: Агенција) који се уступају без накнаде државним органима и организацијама, органима аутономних покрајина и јединицама локалне самоуправе или међународним организацијама са којима Република Србија остварује сарадњу на основу чланства, узајамности или споразума (у даљем тексту: корисници).
Значење појмовa
Члан 2.
Поједини изрази употребљени у овој одлуци имају следеће значење:
1) регистар јесте јединствена, централна и електронска база података који су прописани као предмет регистрације као и докумената на основу којих је извршена регистрација;
2) база података јесте скуп података и докумената систематизованих по посебној методологији на начин који обезбеђује доступност појединачним подацима електронским или другим путем, а на којима Република Србија преко Агенције остварује ауторска права, сходно домаћим и међународним прописима и стандардима;
3) изворни податак јесте чињеница која је прописана као предмет регистрације или евиденције и која се појединачно из сваког регистра или евиденције Агенције доставља корисницима;
4) стандардизовани извештај представља груписање изворних и збирних података из база података регистара, односно евиденција, по утврђеној структури и критеријумима, датих у Листи стандардизованих извештаја, која је саставни део ове одлуке; 
	
5) документ представља акт утврђен материјалним прописима, на основу кога се врши упис чињеница, односно података у регистре и евиденције које води Агенција, а који се као саставни део архивске грађе и регистратурског материјала уступа корисницима за потребе вршења послова из њихове надлежности; 
	
6) објављивање јесте електронско приказивање, на интернет страни Агенције, података и докумената који су предмет појединачне регистрације, евиденције, као и приказивање извештаја или саопштења из база података Агенције;
7) овлашћено лице корисника јесте физичко лице означено у захтеву корисника за подацима, односно споразуму или протоколу закљученом на основу ове одлуке између корисника и Агенције које је одговорно за коришћење и заштиту података у складу са овом одлуком.
Објављивање података и докумената
Члан 3.
Агенција податке и документа који су предмет појединачне регистрације и евиденције објављује на својој интернет страни у складу са прописима.
Агенција на својој интернет страни периодично објављује извештаје, анализе, саопштења и друге прегледе које сачињава у складу са програмом рада Агенције.
Подаци, документи, извештаји и други прегледи, даном објављивања на интернет страни сматрају се испорученим свим корисницима Агенције.
Врста, обим и сложеност података који су предмет испоруке
Члан 4.
Изворни и збирни подаци који су предмет испоруке корисницима, у форми стандардизованих извештаја, разврстани су за сваки појединачни регистар, односно евиденцију Агенције, по критеријумима дефинисаним у члану 6. став 2. тачка 2) ове одлуке. 
	
Документи као предмет испоруке
Члан 5.
Документи као формални акти односно архивска грађа и регистратурски материјал Агенције испоручују се корисницима у штампаном или електронском облику за потребе вршења послова из њихове надлежности.
Подношење захтева за подацима
Члан 6.
Испорука података врши се на основу захтева поднетог од стране овлашћеног лица корисника на обрасцу захтева који је прописан и саставни је део ове одлуке (Прилог 1 – општи и посебни део).
Захтев из претходног става обавезно садржи уредно испуњени:
1. општи део обрасца у коме се наводе: подаци о кориснику; образложење из кога се може утврдити да су тражени подаци у оквиру делокруга послова из његове материјалне, односно територијалне надлежности; сврха и начин коришћења података; избор из листе стандардизованих извештаја који су предмет захтева; начин испоруке података; изјаву лица које наручује податке да је упознато са обавезама по питању коришћења и заштите података, печат корисника и потпис овлашћеног лица;
2. посебни део обрасца који садржи изабрани извештај из листе стандардизованих извештаја са опредељеним критеријумима избора података.
Посебни захтеви корисника
Члан 7.
Посебне захтеве корисника за подацима и извештајима који по својој структури, сложености и обиму нису предвиђени овом одлуком и чија израда захтева додатну обраду изворних и збирних података, односно комбинацију података из различитих регистара и евиденција као и посебно ангажовање људских и материјалних потенцијала, одобрава директор Агенције, на образложени захтев корисника, водећи рачуна о могућностима Агенције.
Подаци и документи који не могу бити предмет испоруке
Члан 8.
Ако се захтевом тражи обрада и испорука података и докумената, а из образложеног захтева се не може утврдити да ли су тражени подаци и документи од значаја за обављање послова из надлежности корисника, такав захтев се неће обрадити о чему ће корисник бити обавештен у року од 5 дана од дана подношења захтева.
Рокови за обраду и испоруку података и докумената
Члан 9. 
Агенција је дужна да изврши обраду захтева и испоруку података и докумената у року који не може бити дужи од 30 дана од дана пријема захтева, односно од дана објављивања података.
Рокове за достављање података по посебним захтевима из члана 7. ове одлуке одређује директор Агенције, о чему благовремено обавештава подносиоца захтева.
Коришћење података и докумената
Члан 10.
Податке и документа добијене у складу са овом одлуком корисник је дужан да користи само у сврху наведену у захтеву за подацима, као и да предузме све расположиве мере осигурања у циљу спречавања неовлашћеног коришћења добијених података.
Подаци и документа из овог члана се не смеју умножавати и дистрибуирати у комерцијалне сврхе.
Ако се подаци и документа користе за израду сопственог документа или другог производа, корисник је дужан да Агенцију наведе као извор података. 
	
Однос корисника и Агенције
Члан 11.
Односи корисника и Агенције у вези са испоруком, коришћењем и заштитом регистрованих и евидентираних података и докумената, може се уредити посебним споразумом или протоколом.
Именовање овлашћеног лица корисника саставни је део споразума или протокола из претходног става.
Уколико корисник захтева испоруку података и докумената на основу појединачног захтева, без закључења посебног споразума или протокола, у обавези је да уз захтев достави и појединачни акт о именовању лица које је овлашћено за подношење захтева.
У случају да корисник података из ове одлуке именује више овлашћених лица, испорука ће се сматрати уредном достављањем података и докумената једном од наведених лица.
Евидентирање захтева, испоручених података и трошкова
Члан 12.
Агенција је дужна да о поднетим захтевима, испорученим подацима и документима, као и стварним трошковима које има по основу обраде захтева, припреме и испоруке података и докумената, образује и води одговарајуће евиденције.
Врста, обим и садржина евиденција, као и критеријуми за утврђивање и праћење трошкова из претходног става овог члана уређују се посебним актом, који доноси Управни одбор Агенције, на предлог директора Агенције.
Агенција на основу података и евиденција из овог члана саставља посебан извештај, који постаје саставни део годишњег извештаја о раду и годишњег извештаја о финансијском пословању Агенције.
Ступање на снагу
Члан 13.
Ова одлука, по добијању сагласности Владе, објављује се у „Службеном гласнику Републике Србије” и ступа на снагу осмог дана од дана објављивања. 
	
 
Број 10-5-16/12
У Београду, 24. априла 2012. године
Управни одбор Агенције за привредне регистре
Председник,
Бојан Бајчета, с.р.
 
Прилози
 
НАПОМЕНА ИЗДАВАЧА: 

Одлуком о изменама и допунама Одлуке о врсти, обиму и начину испоруке 
	података и докумената који се уступају без накнаде државним органима и 
	организацијама, органима аутономних покрајина и јединицама локалне 
	самоуправе („Службени гласник РС”, број 106/2015), у Захтеву за испоруку 
	података из регистара које води Агенција за привредне регистре (у даљем 
	тексту: Захтев) – општи и посебни део, који је као Прилог 1. прописан и чини 
	саставни део те одлуке, образац Захтева – општи део замењује се новим 
	обрасцем, после обрасца: „ИЗВ-16.2. ИЗВЕШТАЈ СА ЗБИРНИМ ПОДАЦИМА ИЗ 
	ФИНАНСИЈСКИХ ИЗВЕШТАЈА ЗА ПОТРЕБЕ ДРЖАВНИХ ОРГАНА – закључно са подацима из 
	ФИ 2013.”, додају се обрасци: „ИЗВ-16.2.А ЗБИРНИ ПОДАЦИ ИЗ ИЗВЕШТАЈА ЗА 
	СТАТИСТИЧКЕ ПОТРЕБЕ ЗА ПРИВРЕДНА ДРУШТВА И ПРЕДУЗЕТНИКЕ ЗА ПОТРЕБЕ ДРЖАВНИХ 
	ОРГАНА – почев од података из ФИ 2014.” и „ИЗВ-16.2.Б ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ДРУГА ПРАВНА ЛИЦА ЗА ПОТРЕБЕ ДРЖАВНИХ 
	ОРГАНА – почев од података из ФИ 2014.”, после обрасца: „ИЗВ-16.3. ИЗВЕШТАЈ 
	СА ОСНОВНИМ И ИЗВОРНИМ ПОДАЦИМА ИЗ ФИНАНСИЈСКИХ ИЗВЕШТАЈА ЗА ПОТРЕБЕ 
	ДРЖАВНИХ ОРГАНА – закључно са подацима из ФИ 2013.”, додају се обрасци: 
	„ИЗВ-16.3.А ОСНОВНИ И ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ПРИВРЕДНА 
	ДРУШТВА И ПРЕДУЗЕТНИКЕ ЗА ПОТРЕБЕ ДРЖАВНИХ ОРГАНА – почев од података из ФИ 
	2014.” и „ИЗВ-16.3.Б ОСНОВНИ И ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА 
	ДРУГА ПРАВНА ЛИЦА ЗА ПОТРЕБЕ ДРЖАВНИХ ОРГАНА – почев од података из ФИ 
	2014.”, после обрасца: „ИЗВ-17.2. ИЗВЕШТАЈ СА ЗБИРНИМ ПОДАЦИМА ИЗ 
	ФИНАНСИЈСКИХ ИЗВЕШТАЈА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ – закључно са 
	подацима из ФИ 2013.”, додају се обрасци: „ИЗВ-17.2.А ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ПРИВРЕДНА ДРУШТВА И ПРЕДУЗЕТНИКЕ ЗА 
	ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 2014.” и 
	„ИЗВ-17.2.Б ЗБИРНИ ПОДАЦИ ИЗ ИЗВЕШТАЈА ЗА СТАТИСТИЧКЕ ПОТРЕБЕ ЗА ДРУГА 
	ПРАВНА ЛИЦА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 
	2014.”, а после обрасца: „ИЗВ-17.3. ИЗВЕШТАЈ СА ОСНОВНИМ И ИЗВОРНИМ ПОДАЦИМА 
	ИЗ ФИНАНСИЈСКИХ ИЗВЕШТАЈА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ – закључно 
	са подацима из ФИ 2013.”, додају се обрасци: „ИЗВ-17.3.А ОСНОВНИ И ИЗВОРНИ 
	ПОДАЦИ ИЗ ФИНАНСИЈСКИХ ИЗВЕШТАЈА ЗА ПРИВРЕДНА ДРУШТВА И ПРЕДУЗЕТНИКЕ ЗА 
	ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 2014.” и 
	„ИЗВ-17.3.Б ОСНОВНИ И ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ДРУГА 
	ПРАВНА ЛИЦА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 
	2014.” (види члан 1. Одлуке - 106/2015-90).
Прилог 1 - општи део
- 
ЗАХТЕВ ЗА ИСПОРУКУ ПОДАТАКА ИЗ РЕГИСТРА КОЈЕ ВОДИ АГЕНЦИЈА ЗА ПРИВРЕДНЕ РЕГИСТРЕ

 Прилог 1 - посебни део - Листа стандардизованих извештаја:ИЗВ – 1.1. 
	
ИЗВЕШТАЈ О БРОЈУ ПРИВРЕДНИХ ДРУШТАВА
ИЗВ – 1.2. 
ИЗВЕШТАЈ СА ИЗВОРНИМ ПОДАЦИМА О ПРИВРЕДНИМ ДРУШТВИМА
ИЗВ – 2.1. 
ИЗВЕШТАЈ О БРОЈУ ПРЕДУЗЕТНИКА И/ИЛИ ОРТАЧКИХ РАДЊИ
ИЗВ – 2.2. 
ИЗВЕШТАЈ СА ИЗВОРНИМ ПОДАЦИМА О ПРЕДУЗЕТНИЦИМА 
И/ИЛИ ОРТАЧКИМ РАДЊАМА
ИЗВ – 3.1. 
ИЗВЕШТАЈ О БРОЈУ ПРЕДСТАВНИШТАВА СТРАНИХ ПРИВРЕДНИХ ДРУШТАВА
ИЗВ – 3.2. 
ИЗВЕШТАЈ СА ИЗВОРНИМ ПОДАЦИМА О ПРЕДСТАВНИШТИМА СТРАНИХ ПРИВРЕДНИХ ДРУШТАВА
ИЗВ – 4.1. 
ИЗВЕШТАЈ О БРОЈУ ОГРАНАКА СТРАНИХ ПРИВРЕДНИХ ДРУШТАВА
ИЗВ – 4.2. 
ИЗВЕШТАЈ СА ИЗВОРНИМ ПОДАЦИМА О ОГРАНЦИМА СТРАНИХ ПРИВРЕДНИХ ДРУШТАВА

ИЗВ – 5.1. 
ИЗВЕШТАЈ О БРОЈУ СТЕЧАЈНИХ МАСА
ИЗВ – 5.2. 
ИЗВЕШТАЈ СА ИЗВОРНИМ ПОДАЦИМА О СТЕЧАЈНИМ МАСАМА
ИЗВ – 6.1. 
ИЗВЕШТАЈ О БРОЈУ ТУРИСТИЧКИХ АГЕНЦИЈА И ЛИЦЕНЦИ
ИЗВ – 6.2. 
ИЗВЕШТАЈ СА ИЗВОРНИМ ПОДАЦИМА О ТУРИСТИЧКИМ АГЕНЦИЈАМА И ЛИЦЕНЦАМА
ИЗВ – 7.1. 
ИЗВЕШТАЈ О БРОЈУ ЈАВНИХ ГЛАСИЛА
ИЗВ – 7.2. 
ИЗВЕШТАЈ СА ИЗВОРНИМ ПОДАЦИМА О ЈАВНИМ ГЛАСИЛИМА
ИЗВ – 8.1. 
ИЗВЕШТАЈ О БРОЈУ УДРУЖЕЊА
ИЗВ – 8.2. 
ИЗВЕШТАЈ СА ИЗВОРНИМ ПОДАЦИМА О УДРУЖЕЊИМА
ИЗВ – 9.1. 
ИЗВЕШТАЈ О БРОЈУ ПРЕДСТАВНИШТАВА СТРАНИХ УДРУЖЕЊА
ИЗВ – 9.2. 
ИЗВЕШТАЈ СА ИЗВОРНИМ ПОДАЦИМА О ПРЕДСТАВНИШТВИМА СТРАНИХ УДРУЖЕЊА
ИЗВ – 10.1. 
ИЗВЕШТАЈ О БРОЈУ ЗАДУЖБИНА И ФОНДАЦИЈА
ИЗВ – 10.2. 
ИЗВЕШТАЈ СА ИЗВОРНИМ ПОДАЦИМА О ЗАДУЖБИНАМА И ФОНДАЦИЈАМА
ИЗВ – 11.1. 
ИЗВЕШТАЈ О БРОЈУ ПРЕДСТАВНИШТАВА СТРАНИХ ЗАДУЖБИНА И ФОНДАЦИЈА
ИЗВ – 11.2.
ИЗВЕШТАЈ СА ИЗВОРНИМ ПОДАЦИМА О ПРЕДСТАВНИШТВИМА СТРАНИХ ЗАДУЖБИНА И ФОНДАЦИЈА
ИЗВ – 12.1. 
ИЗВЕШТАЈ О БРОЈУ ДРУШТАВА, УДРУЖЕЊА И САВЕЗА У ОБЛАСТИ СПОРТА

ИЗВ – 12.2. 
ИЗВЕШТАЈ СА ИЗВОРНИМ ПОДАЦИМА О ДРУШТВИМА, УДРУЖЕЊИМА И САВЕЗИМА У ОБЛАСТИ СПОРТА
ИЗВ – 13.1. 
ИЗВЕШТАЈ О БРОЈУ ЗАЛОЖНИХ ПРАВА
ИЗВ – 13.2. 
ИЗВЕШТАЈ О БРОЈУ ЗАЛОЖНИХ ПРАВА ПО ВРСТИ ЗАЛОГЕ (уговорна, судска, законска залога)
ИЗВ – 13.3. 
ИЗВЕШТАЈ О СТРУКТУРИ ЗАЛОГОДАВАЦА
ИЗВ – 13.4. 
ИЗВЕШТАЈ О СТРУКТУРИ ПРЕДМЕТА ЗАЛОГЕ
ИЗВ – 13.5. 
ИЗВЕШТАЈ СА ИЗВОРНИМ ПОДАЦИМА О ЗАЛОЖНИМ ПРАВИМА
ИЗВ – 14.1. 
ИЗВЕШТАЈ О БРОЈУ УГОВОРА О ФИНАНСИЈСКОМ 
ЛИЗИНГУ
ИЗВ – 14.2. 
ИЗВЕШТАЈ О СТРУКТУРИ ПРИМАЛАЦА ЛИЗИНГА
ИЗВ – 14.3. 
ИЗВЕШТАЈ О СТРУКТУРИ ПРЕДМЕТА ЛИЗИНГА
ИЗВ – 14.4. 
ИЗВЕШТАЈ СА ИЗВОРНИМ ПОДАЦИМА О УГОВОРИМА О ФИНАНСИЈСКОМ ЛИЗИНГУ

ИЗВ – 15.1. 
ИЗВЕШТАЈ О БРОЈУ ПРИВРЕМЕНИХ МЕРА
ИЗВ – 15.2. 
ИЗВЕШТАЈ О БРОЈУ ПРИВРЕМЕНИХ МЕРА ПО ВРСТАМА ПОСТУПАКА У КОЈИМА СУ ОДРЕЂЕНЕ
ИЗВ – 15.3. 
ИЗВЕШТАЈ О СТРУКТУРИ ИЗВРШНИХ ДУЖНИКА
ИЗВ – 15.4. 
ИЗВЕШТАЈ О СТРУКТУРИ ПРЕДМЕТА У ОДНОСУ НА КОЈЕ ЈЕ ЗАБРАНА ОДРЕЂЕНА
ИЗВ – 15.5. 
ИЗВЕШТАЈ СА ИЗВОРНИМ ПОДАЦИМА О СУДСКИМ ЗАБРАНАМА
ИЗВ – 16.1. 
ИЗВЕШТАЈ О БРОЈУ ФИНАНСИЈСКИХ ИЗВЕШТАЈА ЗА ПРИВРЕДНА ДРУШТВА, ПРЕУЗЕТНИКЕ, ДРУГА ПРАВНА ЛИЦА ЗА ПОТРЕБЕ ДРЖАВНИХ ОРГАНА - закључно са подацима из ФИ 2013.
ИЗВ – 16.2. 
ИЗВЕШТАЈ СА ЗБИРНИМ ПОДАЦИМА ИЗ ФИНАНСИЈСКИХ ИЗВЕШТАЈА ЗА ПОТРЕБЕ ДРЖАВНИХ ОРГАНА - закључно са подацима из ФИ 2013.


	ИЗВ – 16.2.А ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ПРИВРЕДНА ДРУШТВА И ПРЕДУЗЕТНИКЕ ЗА 
	ПОТРЕБЕ ДРЖАВНИХ ОРГАНА – почев од података из ФИ 2014.


	ИЗВ – 16.2.Б ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ДРУГА ПРАВНА ЛИЦА ЗА ПОТРЕБЕ ДРЖАВНИХ 
	ОРГАНА – почев од података из ФИ 2014.ИЗВ – 16.3. 
	
ИЗВЕШТАЈ СА ОСНОВНИМ И ИЗВОРНИМ ПОДАЦИМА ИЗ ФИНАНСИЈСКИХ ИЗВЕШТАЈА ЗА ПОТРЕБЕ ДРЖАВНИХ ОРГАНА - закључно са подацима из ФИ 2013.


	ИЗВ – 16.3.А ОСНОВНИ И 
	ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ПРИВРЕДНА ДРУШТВА И ПРЕДУЗЕТНИКЕ 
	ЗА ПОТРЕБЕ ДРЖАВНИХ ОРГАНА – почев од података из ФИ 2014.


	ИЗВ – 16.3.Б ОСНОВНИ И 
	ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ДРУГА ПРАВНА ЛИЦА ЗА ПОТРЕБЕ 
	ДРЖАВНИХ ОРГАНА – почев од података из ФИ 2014.ИЗВ – 17.1. 
	
ИЗВЕШТАЈ О БРОЈУ ФИНАНСИЈСКИХ ИЗВЕШТАЈА ЗА ПРИВРЕДНА ДРУШТВА И ПРЕДУЗЕТНИКЕ ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ - закључно са подацима из ФИ 2013. 
ИЗВ – 17.2. 
ИЗВЕШТАЈ СА ЗБИРНИМ ПОДАЦИМА ИЗ ФИНАНСИЈСКИХ ИЗВЕШТАЈА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ - закључно са подацима из ФИ 2013.


	ИЗВ – 17.2.А ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ПРИВРЕДНА ДРУШТВА И ПРЕДУЗЕТНИКЕ ЗА 
	ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 2014.


	ИЗВ – 17.2.Б ЗБИРНИ ПОДАЦИ ИЗ 
	ИЗВЕШТАЈА ЗА СТАТИСТИЧКЕ ПОТРЕБЕ ЗА ДРУГА ПРАВНА ЛИЦА ЗА ПОТРЕБЕ ЈЕДИНИЦА 
	ЛОКАЛНЕ САМОУПРАВЕ – почев од података из ФИ 2014.ИЗВ – 17.3. 
	
ИЗВЕШТАЈ СА ОСНОВНИМ И ИЗВОРНИМ ПОДАЦИМА ИЗ ФИНАНСИЈСКИХ ИЗВЕШТАЈА ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ - закључно са подацима из ФИ 2013.


	ИЗВ – 17.3.А ОСНОВНИ И 
	ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ПРИВРЕДНА ДРУШТВА И ПРЕДУЗЕТНИКЕ 
	ЗА ПОТРЕБЕ ЈЕДИНИЦА ЛОКАЛНЕ САМОУПРАВЕ – почев од података из ФИ 2014.


	ИЗВ – 17.3.Б ОСНОВНИ И 
	ИЗВОРНИ ПОДАЦИ ИЗ ФИНАНСИЈСКИХ ИЗВЕШТАЈА ЗА ДРУГА ПРАВНА ЛИЦА ЗА ПОТРЕБЕ 
	ЈЕДИНИЦА ЛОКАЛНЕ САМОУПРАВЕ – почев од података из ФИ 2014.ИЗВ – 18.1. 
	
ИЗВЕШТАЈ О ПОДСТИЦАЈИМА РЕГИОНАЛНОГ РАЗВОЈА