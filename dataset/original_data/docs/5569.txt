На основу члана 24. став 2. Закона о планирању и изградњи
(„Службени гласник РС”, бр. 47/03, 34/06 и 39/09 – УС), 
Влада доноси

ОДЛУКУ
о изради Просторног плана подручја посебне намене Специјалног резервата природе „Засавица”

"Службени гласник РС", број 45 од 15. јуна
2009.

 
            
1. Приступа се изради Просторног плана подручја посебне намене Специјалног
резервата природе „Засавица” (у даљем тексту: Просторни план).

2. Циљ доношења Просторног плана је: утврђивање дугорочне концепције
организације, уређења, заштите и коришћења Специјалног резервата природе „Засавица”;
рационално коришћење и очување природних добара и ресурса; утврђивање правила заштите
природних вредности и коришћења подручја према режимима заштите утврђеним у складу
са Уредбом о заштити Специјалног резервата природе „Засавица” („Службени гласник
РС”, број 19/97) и на начин који неће угрозити његове природне вредности; 
заштита и унапређење животне средине, природних и непокретних културних добара;
валоризација комплементарних потенцијала подручја за развој; просторни, саобраћајни,
привредни и други облици интеграције подручја са окружењем.

3. Подручје Просторног плана обухвата делове територија града Сремска
Митровица и општине Богатић, и то: на територији града Сремска Митровица, целе катастарске
општине Засавица, Мачванска Митровица, Салаш Ноћајски, Ноћај, Раденковић и Равње;
на територији општине Богатић, целе катастарске општине Баново Поље и Црна Бара.
Подручје Просторног плана дато је на графичком приказу, који је одштампан
уз ову одлуку и чини њен саставни део.

4. Концепција Просторног плана биће заснована на студијској, просторно-планској
и урбанистичкој документацији, као и на резултатима досадашњих истраживања у области
планирања и заштите природних добара. 

5. Носилац израде Просторног плана је Републичка агенција за просторно
планирање.
Носилац израде Просторног плана дужан је да обезбеди прибављање мишљења,
услова и сагласности надлежних органа и организација прописаних законом, као и да
осигура сарадњу и усаглашавање ставова са свим релевантним субјектима планирања.

6. Министарства, посебне организације, јавна предузећа и установе надлежне
за послове заштите животне средине, заштите природе и споменика културе, инфраструктуре,
пољопривреде, шумарства и водопривреде, економије и регионалног развоја и други
заинтересовани органи и организације, доставиће у року од 30 дана од дана ступања
на снагу ове одлуке све расположиве податке, услове и документацију из делокруга
свога рада носиоцу израде Просторног плана.
7. Рок за израду Просторног плана је 11 месеци од дана ступања на снагу
ове одлуке.

8. Средства за израду Просторног плана обезбедиће Републичка агенција
за просторно планирање.

9. Предлог Просторног плана биће изложен на јавни увид у трајању од
30 дана у зградама Скупштине града Сремска Митровица и Скупштине општине Богатић.10. Програм за израду Просторног плана одштампан је уз
ову одлуку и чини њен саставни део.11. Саставни део ове одлуке је Одлука о изради Стратешке
процене утицаја Просторног плана подручја посебне намене Специјалног резервата природе
„Засавица” на животну средину („Службени гласник РС”, број 17/09).12. Ова одлука ступа на снагу осмог дана од дана објављивања
у „Службеном гласнику Републике Србије”.

05 број 110-3113/2009
У Београду, 4. јуна 2009. године
Влада  
Председник,
др Мирко Цветковић, с.р.

    


 



 
 


ПРОГРАМ 


ЗА ИЗРАДУ ПРОСТОРНОГ ПЛАНА ПОДРУЧЈА ПОСЕБНЕ НАМЕНЕ СПЕЦИЈАЛНОГ РЕЗЕРВАТА ПРИРОДЕ „ЗАСАВИЦА”
 

1. Уводне напомене

 
Предмет овог програма је израда Просторног плана подручја
посебне намене Специјалног резервата природе „Засавица”.
Програм за израду Просторног плана подручја посебне намене Специјалног
резервата природе „Засавица” (у даљем тексту: Програм) саставни је део Одлуке о
изради Просторног плана подручја посебне намене Специјалног резервата природе „Засавица”
. 
Програм је урађен у складу са одредбама Закона о планирању и изградњи
(„Службени гласник РС”, бр. 47/03, 34/06 и 39/09 – УС) и Правилника о садржини и
изради планских докумената („Службени гласник РС”, број 60/03), као и осталим законским
и подзаконским актима који регулишу ову област. 
Програм садржи текстуални и графички део и дефинише врсту планског документа,
границе планског подручја, разлоге и правни основ за израду планског документа,
циљеве израде просторног плана, потенцијале, ограничења и приоритете развоја планског
подручја, као и преглед постојеће документације и подлога од значаја  за израду
просторног плана, динамику израде просторног плана и финансијска средства потребна
за израду просторног плана и друга питања од значаја за израду планског документа.  

На основу Закона о стратешкој процени утицаја на животну средину („Службени
гласник РС”, број 135/04), стратешка процена се врши и за планове, програме и основе
у области просторног планирања. Одлуку о стратешкој процени доноси орган надлежан
за припрему плана или програма. С обзиром да је предмет овог планског документа
заштићено природно добро, односно Специјални резерват природе „Засавица”, предлаже
се израда Стратешке процене утицаја Просторног плана подручја посебне намене Специјалног
резервата природе „Засавица” на животну средину.

 

2. Врста планског документа

 
Просторни план подручја посебне намене се доноси за подручје
које због својих карактеристика има посебну намену  која захтева посебан режим
организације, уређења, коришћења и заштите простора, а што је прописано одредбама
Закона о планирању и изградњи и Правилника о садржини и изради планских докумената.
Чланом 168. Закона о планирању и изградњи, прописано је да ће се до
доношења Стратегије просторног развоја Републике Србије, примењивати одредбе Просторног
плана Републике Србије. Просторним планом Републике Србије у поглављу ВИИ „Примена
и спровођење Просторног плана Републике Србије”, тачка 5. „Доношење просторних планова
за уже просторне целине”, утврђена су подручја за која ће се доносити просторни
планови подручја посебне намене до 2010. године, у које су сврстана и подручја природних
резервата. 
Правилником о садржини и изради планских докумената  дефинисано
је да просторни план подручја посебне намене обухвата проглашено или предложено
подручје природног добра са заштитном зоном.
У складу са наведеним, за подручје Специјалног резервата природе „Засавица”
предлаже се израда следећег планског документа: Просторни план подручја посебне
намене Специјалног резервата природе „Засавица” (у даљем тексту: Просторни план).
Према члану 23. Закона о планирању и изградњи, просторни планови се
раде за период од најмање десет година. Временски хоризонт овог просторног плана
одређен је за период од 2009–2025. године, током којег ће се имплементација Просторног
плана реализовати кроз четири средњерочне етапе од по четири године, при чему се
за сваку етапу закључује уговор о имплементацији.

 

3. Разлози за израду Просторног
плана

 
Основни разлог за израду и доношење Просторног плана је
стварање услова за заштиту, унапређење и очување предеоних вредности овог подручја,
посебно природних, и његово уређење и коришћење на принцима одрживог развоја. Разлог
израде Просторног плана је постизање равнотеже између заступљених типова предела
и људских активности у циљу очувања предела и смањења броја његових трансформација.
У процесу планирања кроз уређење предела, потребно је доћи до најоптималнијих решења,
која конфликте у будућем коришћењу простора своде на минимум, а у складу са Уредбом
о заштити Специјалног резервата природе „Засавица” („Службени гласник РС”, број
19/97) и на начин који неће угрозити његове природне вредности.
Просторни план ће представљати приоритетан плански документ за управљање,
заштиту и развој обухваћеног подручја и основ за реализацију европских иницијатива
и међународних конвенција ратификованих у нашој држави, донетих националних стратегија
за различите области развоја, као и других секторских програма и пројеката.
На основу Европске конвенције о пределу која је потписана у Фиренци
20. октобра 2000. године „предео има важну улогу за општи интерес у области културе,
екологије, животне средине и друштва и  представља ресурс који погодује привредним
делатностима, а чијом се заштитом, управљањем и планирањем може допринети отварању
нових радних места”.
Према овој конвенцији предео доприноси формирању локалних култура и
представља један од основних елемената природног и културног наслеђа, који доприноси
добробити заједнице и јачању њеног просторног идентитета, има суштински значај за
добробит појединца и друштва, а његова заштита, управљање и планирање намећу одређена
права и обавезе.
Такође, квалитет и разноликост предела чине заједничко богатство, те
је потребно успоставити комуникацију и сарадњу бројних актера у циљу његове заштите,
управљања и планирања.
Просторним планом је потребно дефинисати функције различитог нивоа значаја
и њихов развој ускладити са режимима заштите, унапређења, уређења и коришћења природне
средине. Имајући у виду основни циљ израде Просторног плана, потребно је утврдити
хијерархију циљева и интереса, те на основу тога хијерархију функција и активности,
како у области комплементарних, тако и у области супротстављених активности. 
Према Програму рада Завода за заштиту природе Србије за 2009. годину,
планирано је проширење граница Специјалног резервата природе „Засавица” и стављање
садашње заштитне зоне у границе тог резервата, што ће бити реализовано кроз израду
нове студије. У складу с тим, Просторним планом ће бити предложена нова граница
Специјалног резервата природе „Засавица”. 
На просторима ушћа Дрине у Саву, које је обухваћено Програмом, на основу
претходних истраживања и валоризације ће, такође, у наредним фазама израде Просторног
плана бити дефинисан њихов статус, просторни обухват и режими заштите.

 

4. Обухват и граница Просторног
плана

 
Програмом за израду Просторног плана обухваћено је подручје
од 18179.8614 ха, на територији града Сремска Митровица и општине Богатић, односно
на катастарским општинама Засавица, Мачванска Митровица, Салаш Ноћајски, Ноћај,
Раденковић и Равње на територији града Сремска Митровица и катстарским општинама
Баново Поље и Црна Бара у општини Богатић.
Подручје обухваћено Програмом се налази на граничном подручју града
Сремска Митровица и општине Богатић, на југоистоку се граничи са подручјем општине
Шабац, а на западу са Републиком Босна и Херцеговина. 


Табела 1. Општине, катастарске општине и насеља на подручју обухваћеном
Програмом


 





Град/општина



Катастарска општина



Површина



Насеље









ха







Сремска



Засавица



2414,48



Засавица И





Митровица







Засавица ИИ







Мачванска Митровица



307,75



Мачванска Митровица







Салаш Ноћајски



2665,28



Салаш Ноћајски







Ноћај



3070,00



Ноћај







Раденковић



1446,56



Раденковић







Равње



2267,48



Равње





Богатић



Баново Поље



2291,52



Баново Поље







Црна Бара



3716,80



Црна Бара





Укупно





18179,86









Извор података: Републички геодетски завод, Служба за катастар непокретности
општина, 2008. година.






Границу обухвата чине: на северу река Сава, са северним границама катастарских
општина Равње, Засавица, Мачванска Митровица и Салаш Ноћајски, са источне стране
спољне границе (источне) катастарске општине Салаш Ноћајски, на југу спољне границе
(јужне) катастарских општина Салаш Ноћајски, Ноћај, Раденковић, Баново Поље и Црна
Бара; са западне спољне границе (западне) катастарских општина Црна Бара, Баново
Поље и Равње.

 

5. Правни основ за израду Просторног
плана

 
Изради Просторног плана подручја посебне намене Специјалног
резервата природе „Засавица” приступиће се на основу Одлуке о изради Просторног
плана.
Одлука о изради планског документа се припрема на основу програма за
израду планског документа, који је саставни део те одлуке.
Правни основ за израду Просторног плана подручја посебне намене Специјалног
резервата природе „Засавица” садржан је у одредбама:  
– Закона о планирању и изградњи („Службени гласник Републике Србије”,
бр. 47/03, 34/06 и 39/09 – УС), којим је прописано да се просторни план подручја
посебне намене доноси за подручје које, због својих карактеристика, има посебну
намену која захтева посебан режим организације, уређења, коришћења и заштите простора;
– Правилника о садржини и изради планских докумената („Службени гласник
РС”, број 60/03), којима је прописана садржина просторног плана подручја посебне
намене;
– Закона о Просторном плану Републике Србије („Службени гласник РС”,
број 13/96), којим је прописано да се Просторни план Републике Србије спроводи просторним
плановима подручја посебне намене.
Просторни план ће бити урађен у складу и са другим прописима, који регулишу
ову област, и то:
– Закона о шумама („Службени гласник РС”, бр. 46/91, 83/92, 53/93 –
др. закон, 54/93, 60/93, 67/93 – др. закон, 48/94 – др. закон, 54/96 и 101/05 –
др. закон);
– Закона о пољопривредном земљишту („Службени гласник РС”, бр.
62/06 и 65/08 – др. закон);
– Закона о заштити животне средине („Службени гласник РС”, бр.
135/04 и 36/09);
– Закона о стратешкој процени утицаја на животну средину („Службени
гласник РС”, број 135/04); 
– Закона о процени утицаја на животну средину („Службени гласник РС”,
бр. 135/04 и 36/09);
– Закона о водама („Службени гласник РС”, бр. 46/91, 53/93, 67/93 –
др. закон, 48/94 – др. закон, 54/96 и 101/05 – др. закон);
– Закона о туризму („Службени гласник РС”, број 36/09); 
– Закона о културним добрима („Службени гласник РС”, број 71/94); 
– Закона о јавним путевима („Службени гласник РС”, бр. 101/05 и
123/07); 
– Закона о железници („Службени гласник РС”, број 18/05); 
– Закона о телекомуникацијама („Службени гласник РС”, бр. 44/03 и
36/06); 
– Закона о енергетици („Службени гласник РС”, број 84/04);
– Закона о потврђивању Конвенције о биолошкој разноврсности („Службени
лист СРЈ” – „Међународни уговори”, број 11/01);
– Закона о потврђивању Конвенције о међународном промету угрожених врста
дивље фауне и флоре („Службени лист СРЈ” – „Међународни уговори”, број 11/01);
– Међународне конвенције за заштиту птица („Службени лист СФРЈ”, број
6/73);
– Конвенције о мочварама које су од међународног значаја, посебно као
пребивалиште птица мочварица („Службени лист СФРЈ” – „Међународни уговори”, број
9/77);
– Уредбе о заштити специјалног резервата природе „Засавица” („Службени
гласник РС”, број 19/97);
– Уредбе о заштити природних реткости („Службени гласник РС”, бр.
50/93 и 93/93 – исправка);
– Директиве о заштити природних станишта и дивље фауне и флоре;
– Конвенције о очувању европске дивље флоре и фауне и природних станишта.
У овај плански документ биће уграђене смернице и стратешка опредељења
из појединих стратегија развоја, које је донела Влада. 

 

6. Плански основ за израду Просторног
плана

 

Просторним планом Републике Србије, у поглављу VII „Примена
и спровођење Просторног плана Републике Србије”, тачка 5. „Доношење просторних планова
за уже просторне целине” утврђена су подручја за која ће се доносити просторни планови
подручја посебне намене до 2010. године, у које су сврстана и подручја природних
резервата.  

 

7. Предмет, циљеви и задаци за израду
Просторног плана

7.1. Предмет и задаци израде Просторног плана

 
Предмет Просторног плана је заштита, развој, организација
и уређење Специјалног резервата природе „Засавица” и осталог подручја обухваћеног
израдом Просторног плана, као природне, привредне и туристичке целине.  
Задатак израде Просторног плана је да истовремено омогући оптималан
развој и заштиту обухваћеног подручја и очување, унапређење и заштиту заступљених
типова предела. Приоритет је заштита и уређење Специјалног резервата природе „Засавица”
као заштићеног природног добра и предела блиског природи без видљивог утицаја човека
и његово повезивање са пределима који се екстензивно користе, култивисаним, управљаним
(пасторалним) и субурбаним пределима и заступљеним предеоним елементима, посебно
коридорима реке Саве и Дрине.  
Уредбом о заштити Специјалног резервата природе „Засавица”, подручје
водотока Засавице је стављено под заштиту као природно добро од изузетног значаја
и сврстава се у И категорију заштите као специјални резерват природе, који са својом
заштитном зоном чини јединствену целину.   
Специјални резерват природе „Засавица” ставља се под заштиту ради очувања
природног водотока Засавице, карактеристичног за равничарске пределе и влажних станишта
који се одликују значајном разноврсношћу врста и природних реткости.


7.1.1. Административна заштита Специјалног резервата природе Засавица и међународни
значај


Полазећи од еколошких принципа и активне заштите, уз примену постојеће
законске регулативе, Влада је донела Уредбу о заштити Специјалног резервата природе
„Засавица” као природног добра И категорије од изузетног значаја. Том уредбом су
утврђена правила за спровођење режима заштите и развоја, дефинисано заштићено подручје,
одређени режими заштите, начин спровођења заштите и развоја и одређен је носилац
активности.
Поред националног аспекта заштите Специјалог резервата природе „Засавица”,
Засавица је заштићена и на међународном нивоу као:
– заштићени међународно значајни центри биодиверзитета;
– Рамсарско подручје;
– ЕМЕРАЛД подручје;
– подручје управљања стаништима и врстама.  
Засавица са својим окружењем представља редак преостали очувани кутак
природе у Европи и једно од најбоље очуваних станишта за птице мочварице и грабљивице
у овом делу Европе. Због својих орнитолошких вредности, Засавица је 2000. године
према ИБА пројекту, увршћена у регистар подручја од међународног значаја за птице
Европе. Ове године су одређене нове, шире границе ИБА подручја које обухватају просторе
значајне за фауну птица.
Ово подручје је 2005. године номиновано за ИПА, као међународно значајно
биљно подручје. Границе ИПА подручја поклапају се са границама Специјалног резервата
природе „Засавица” и његове заштитне зоне. У поступку је ревизија граница за националну
мрежу ИПА подручја која ће се проширити и на ботанички значајне просторе у ширем
окружењу Специјалног резервата природе „Засавица”.
Засавица се у границама које обухватају Специјални резерват природе
„Засавица” и заштитну зону од 2008. године налази на листи Рамсарских подручја,
међународно значајних водених подручја према Рамсарској конвенцији коју је ратификовала 
и наша земља.   
Специјални резерват природе „Засавица” је увршћен у Емералд подручја
у Републици Србији, која су нарочито значајна за заштиту и очување дивљих биљних
и животињских врста и њихових станишта, као једно од два подручја ове врсте у склопу
плавне долине реке Саве (поред Специјалног резервата природе „Обедска бара”) на
површини од 670,99 ха.
Према класификацији Међунардоне уније за заштиту природе, Специјални
резерват природе „Засавица” је подручје управљања стаништима и врстама ИВ категорије.
Од 2001. године Специјални резерват природе „Засавица” је члан Еуропарк
Федерације.
У 2007. години, Специјални резерват природе „Засавица” је прикључен
и глобалној еколошкој акцији „С.О.С” Групе, коју чине Унија еколога „УНЕЦО” и Факултет
за примењену екологију „ФУТУРА”, са још девет придружених чланова.  

 

7.2. Циљеви израде Просторног плана

7.2.1. Општи циљеви израде Просторног плана

 
Основни циљ израде Просторног плана је стварање планског
основа за организовани просторни развој, заштиту и уређење Специјалног резервата
природе „Засавица”, као и обезбеђење услова за реализацију концепта одрживог развоја
на подручју обухваћеном Програмом заснованог на уравнотеженом и складном односу
друштвених потреба, привредних делатности  и животне средине.
Циљ израде Просторног плана је и уређење предела обухваћених Програмом
кроз дугорочне и далекосежне поступке са циљем унапређења, поновног успостављања
или стварања предела, ради постизања предеоне разноврсности.

 

7.2.2. Посебни циљеви израде Просторног плана

 
Посебни циљеви израде Просторног плана су:
– усклађивање различитих, па и супротних интереса у коришћењу простора;
– рационално и одрживо коришћење простора, природних ресурса и енергије;
– повећање нивоа социоекономске развијености  подручја;
– привредни развој подручја, посебно развој туризма, у складу са наменом
заштићеног подручја;
– увођење енергетски економичнијих технологија и постепени прелазак
на максимално могуће коришћење обновљивих природних ресурса;
– подстицање производње и примене технологија које смањују загађивање
животне средине и производњу отпада;
– инфраструктурно опремање подручја обухваћених Програмом;
– интеграција заштите животне средине у све појединачне и секторске
стратегије и програме развоја кроз примену еколошких принципа планирања;
– заштита посебно вредних делова природе, пејзажних и амбијенталних
целина и споменика културе;
– коришћење и заштита флоре и фауне, предузимање одговарајућих мера
за санацију и унапређење деградираних површина, лабилних екосистема, шумског и пољопривредног
земљишта, површинских и подземних вода, ваздуха и тла. 


7.2.3. Циљеви израде Просторног плана по појединим областима

7.2.3.1. Заштита и коришћење природних вредности и ресурса

 
Циљеви заштите и одрживог коришћења свих природних вредности
ресурса, а у складу са Уредбом о заштити Специјалног резервата природе „Засавица”
и на начин који неће угрозити његове природне вредности су за:
1. пољопривредно земљиште: 
– заштита и рационално коришћење пољопривредног земљишта у границама
Специјалног резервата природе „Засавица”, у складу са Уредбом о заштити Специјалног
резервата природе „Засавица”,
– заштита и коришћење пољопривредног земљишта ван подручја Специјалног
резервата природе „Засавица”, у складу са принципима одрживог развоја,
– заштита пољопривредног земљишта од сувишних вода и еолске ерозије;
2. шуме и шумско земљиште:  
1) на подручју обухваћеном Програмом:    
– унапређење стања шума,
– заштита шума од свих облика негативног деловања абиотичких и биотичких
чинилаца,
– остваривање свих функција шума (заштитно-производне и социо-културне),
– дефинисање природних и амбијенталних вредности и целина као еколошки
одређених и повезаних,  
– повећање површина под шумама и ваншумским зеленилом, 
– успостављање јединственог и свеобухватног система, повезивањем шума
и ваншумског  зеленила (пољозаштитни, ветрозаштитни појасеви, ремизе и др.),
– међусобно усаглашавање посебних основа газдовања шумама, ловне основе
и програма заштите и развоја по принципу обавезности и надлежности;
2) у границама Специјалног резервата природе „Засавица”:
– одржавање оптималног односа обраслих и необраслих површина, сагласно
станишним условима и могућностима,
– функционално наменски опредељење шумских простора (шума и шумских
чистина),
– дефинисање и одржавање оптималних стања као сталног процеса,
– повећање и успостављање аутохтоних облика биљног заједништва са приоритетом
уз водене површине,
– замена хибридних еуроамеричких топола аутохтоним врстама,
– спречавање ширења и по потреби предузимање мере за уништавање инвазивних
врста (циганско перје, јасенолисни јавор, кисело дрво, багремац, западни копривић,
дафина, пенсилвански длакави јасен, трновац, жива ограда, петолисни бршљен, касна
сремза, јапанска фалопа, сибирски брест),
– успостављање мера за санирање изразито лоших и нарушених узгојних
стања,
– газдовање шумама у складу са одрживим развојем, еколошким принципима
и условима заштите природних добара,
– усаглашавање општих и посебних основа газдовања шумама и ловне основе
са Уредбом о заштити Специјалног резервата природе „Засавица”;
3. ловну и риболовну фауну:
– унапређење стања популације крупне и ситне дивљачи,
– стварање услова за очување ендемске врсте рибе Умбра крамери и предуслова
за увећање њеног броја,
– забрана уношења алохтоних врста риба,
– обезбеђивање спровођења мера са циљем да се излове алохтоне врсте
риба из водотока на овом подручју,
– стварање услова за реинтродукцију рибљих врста које су некад насељавала
ово подручје;
4. водне ресурсе:
– осигурање заштите и унапређење квалитета вода до нивоа несметаног
коришћења вода за предвиђене намене;
– спровођење контролисаног прихватања, спровођења и пречишћавања отпадних
вода од свих потрошача воде, у циљу заштите квалитета подземних и површинских вода;
5. минералне и енергетске ресурсе:
– стимулисање развоја и коришћење обновљивих извора енергије, чиме би
се знатно утицало на побољшање животног стандарда и заштиту и очување предела и
животне средине,
– штедња и рационално коришћење енергије,
– коришћење обновљивих извора енергије првенствено за задовољење нискотемпературних
топлотних потреба и смањење конфликата између коришћења енергетских ресурса и заштите
животне животне средине, предузимањем одговарајућих мера за санирање негативних
последица (програми рекултивације/ревитализације, отклањање ште-та итд.).


7.2.3.2. Заштита предела и природних добара


Циљеви заштите предела и природних добара су:
– очување заступљених типова предела обухваћених Програмом, пре свега,
предела блиских природи;
– постизање равнотеже имеђу активности у простору и предеоних елемената,
ради минимизирања оптерећења на заступљене типове предела и очувања и унапређења
предеоне разноврсности;
– уређење предела ради оптимализације стања и заштите природних вредности,
ресурса и животне средине;         
– заштита и очување биолошког диверзитета, као изузетно богатог, разноврсног
и значајног, и дивље флоре и фауне на подручју обухваћеном Програмом;
– очување и повезивање еколошких коридора на подручју обухваћеном Програмом,
заштита река Саве и Дрине, посебно плавног подручја Дрине и његово планско (контролисано
и ограничено) коришћење;
– усклађивање одводњавања на подручју обухваћеном Програмом са режимима
и условима заштите,
– заштита Специјалног резервата природе „Засавица”, очување аутохтоног
екосистема, ретких и ендемичних врста у складу са Уредбом о заштити Специјалног
резервата природе „Засавица”; 
– унапређење и побољшање општих еколошких услова на подручју Специјалног
резервата природе „Засавица” и његове заштитне зоне;
– стварање услова за коришћење подручја Специјалног резервата природе
„Засавица” у складу са одрживим развојем и са Уредбом о заштити Специјалног резервата
природе „Засавица” и на начин који неће угрозити његове природне вредности;
– заштита станишта природних реткости, на подручју обухваћеном Програмом.

 

7.2.3.3. Мрежа насеља

 
Циљеви у области мреже насеља су:
– усмеравање просторне организације обухваћеног подручја; 
– усмеравање развоја и уређења насеља;
– дефинисање критеријума за уређење насеља, правила коришћења и заштите,
посебно са аспекта очувања заштићеног природног добра;
– ревитализација сеоских насеља, уз рационално коришћење локалних ресурса
и развој оних функција које ће утицати на смањење негативних трендова у демографским
кретањима и на стварање услова за повећање степена запослености у насељима;
– промене у организацији рада јавних служби и прилагођавање потребама
и особеностима локалних заједница, увођење комплементарних и пратећих активности;
– већа употреба савремених информатичких и других комуникационих средстава,
са циљем да се повећа доступност јавних служби и установа за грађане, а посебно
оне из удаљенијих зона и насеља.


7.2.3.4. Становништво
 
Циљеви који се односе на становништво су:
– успоравање процеса старења становништва;
– повећање удела млађег становништва;
– побољшање образовне и квалификационе структуре становништва;
– заустављање имиграционих процеса;
– смањење обима дневних миграција.

 

7.2.3.5. Привреда
Циљеви у области привреде су:
– равномеран развој подручја заснован, на локалним развојним потенцијалима;
– стварање услова за заустављање имиграционих трендова путем отварања
нових радних места и обезбеђења просторних услова за развој нових активности, првенствено
у оквиру грађевинских рејона насеља; 
– успостављање концепта одрживог развоја привреде заснованог на коришћењу
локалних ресурса и компаративних предности подручја;
– формирање стабилне привредне структуре и подизање укупног друштвеног
стандарда;   
– развој малих и средњих предузећа, као и широког комплекса делатности
које се могу организовати у оквиру постојећих предузећа и у сеоским домаћинствима
(одгајивачке и прерађивачке делатности);
– комплексна валоризација најзначајнијих природних и створених потенцијала
туристичке понуде којом ће се обезбедити услови за развој екотуризма, његових комплементарних
облика и делатности комплементарних туризму, у циљу бржег развоја подручја и повећања
прилива прихода локалних заједница.
Циљеви у области пољопривреде су:
– усклађивање пољопривредних активности са условима заштите Специјалног
резервата природе „Засавица”;
– коришћење компаративних предности, за развој пољопривреде изван подручја
Специјалног резервата природе „Засавица” (добре предиспозиције за повртарску производњу,
коришћење термалних вода у процесу пољопривредне производње, могућност потрошње
производа кроз туристичку понуду и сл.);
– развој пољопривредне производње и афирмација овог подручја као произвођача
здраве хране; 
– развој агроиндустрије на бази расположивих сировина биљног и животињског
порекла у циљу повећања степена финализације пољопривредне производње.
Циљеви у области туризма су: 
– изградња и повезивање туристичке и друге потребне инфраструктуре,
која би омогућила садржајнији боравак туриста у границама одрживости;
– утврђивање конкретних праваца развоја оних облика туризма чији је
развој реалан на основу природних и створених потенцијала;
– планирање садржаја и активности како би се повећао туристички промет
подручја, приходи од туризма и удео становништва који приходује од туризма;
– одређивање приоритетних облика, обима туристичких активности и подручја
на којима ће се спроводити;
– идентификовање достижних и реалних циљева развоја туризма са временским
ограничењима и носиоцима активности;
– валоризација природних и радом створених вредности које пружа ово
подручје;
– примена одговарајућих развојних планова туризма, са циљем да се побољша
туристички развој самостално и у оквиру региона кроз туристичке производе и заједничку
маркетиншку презентацију;
– примена међународно постављених стандарда, који се односе на политику,
циљеве и средства код планирања одговорног и одрживог развоја туризма.
Циљеви у области шумарства, лова и риболова су:
– развој шумарства као привредне гране у складу са Уредбом о заштити
Специјалног резервата природе „Засавица” и на начин који неће угрозити његове темељне
природне вредности;
– стварање услова за коришћење шумских и ловних потенцијала по принципу
усмереног, одрживог и мудрог коришћења у складу са Уредбом о заштити Специјалног
резервата природе „Засавица” и на начин који неће угрозити његове темељне природне
вредности;
– дефинисање радњи и мера (станишни услови, технички објекти и др.)
за повећање учешћа бројности аутохтоних врста дивљачи;
– заштита аутохтоног рибљег фонда Засавице забраном риболова, осим спортског;  

– развој ловног и риболовног туризма као привредне гране у оквиру туристичке
понуде подручја обухваћеног Програмом.

 

7.2.3.6. Инфраструктура

 
Циљеви у области инфраструктуре су:
1. Циљеви у области саобраћајне инфраструктуре су:
– утврђивање оптималне саобраћајне мреже категорисаних путева који ће
омогућити везу између насеља обухваћених Програмом и везу овог простора са ширим
окружењем,
– обезбеђење услова за интегрални приступ до Специјалног резервата природе
„Засавица” преко постојеће мреже друмских, железничких и водних путева, 
– укључивање потенцијала пловног пута реке Саве у област путничког превоза,
– утврђивање рута немоторних кретања (бициклом) до Специјалног резервата
природе „Засавица” и превоза чамцима у Специјалном резервату природе „Засавица”,
у складу са Уредбом о заштити Специјалног резервата природе „Засавица”;
2. Циљеви у области водопривреде су:
– дефинисање водопривредног развоја подручја, 
– ревитализација хидролошког режима Засавице,
– прописивање и одржавање оптималног водног режима влажних станишта,
– прочишћавање и уређивање замуљених канала,
– интегрално, комплексно, рационално и јединствено коришћење водних
ресурса, како за водоснабдевање становништва, тако и за подмирење потреба осталих
корисника вода,
– усаглашавање развоја система водовода и канализације са потребама,
– осигурање повољног режима коришћења и заштите подземних вода,
– заштита насеља, индустријских комплекса и пољопривредних површина
од спољних и унутрашњих вода,
– ревитализација система за наводњавање у циљу обезбеђења довољне количине
квалитетне воде за потребе наводњавања обрадивих пољопривредних површина у вегетационом
периоду; 
3. Циљеви у области енергетике су:
– гасификација и топлификација свих корисника на подручју обухваћеном
Програмом,
– рационално коришћење и штедња необновљивих ресурса и штедња произведене
енергије,
– стимулисање примене нових технологија у производњи енергије,
– коришћење и примена геотермалне енергије за топлотне, бањско-рекреативне
потребе и у процесу пољопривредне производње,
– стимулисање развоја и коришћења обновљивих извора енергије; 
4. Циљеви у области електроенергетске инфраструктуре су: 
– унапређење квалитета живљења и задовољавање потреба становника, имајући
у виду принципе енергетске ефикасности,
– обезбеђење квалитетне и сигурне испоруке електичне енергије диктираном
потрошњом  у наредном периоду за све потрошаче на подручју обухваћеном Програмом,
– обезбеђење коридора за будућу преносну мрежу  и коридора за кабловске
водове у насељима,
– обезбеђење довољног капацитета у постојећим трафостаницама, њиховом
реконструкцијом и изградња нових трафостаница,
– изградња квалитетне спољне расвете у складу са новим технологијама
развоја расветних тела у насељима, туристичким локалитетима и дуж државних путева;

5. Циљеви у области телекомуникационе инфраструктуре су:
– потпуна дигитализација телекомуникационе инфраструктуре, као једног
од кључних предуслова за изградњу информационог друштва,
– достизање просечног европског степена развоја у области телекомуникација,
– омогућавање да интернет буде свима доступан, брз, јефтин и сигуран,
– постизање развоја Њеб економије,
– усклађивање развоја телекомуникационе инфраструктуре са захтевима
који су утврђени у стратегијама из других области, а посебно са Стратегијом развоја
информационог друштва у Републици Србији („Службени гласник РС”, број 87/06),
– обезбеђење ефикасног приступа информацијама и знању;
– повећање нивоа знања и образовања информационо--комуникационих технологија
изградњом телекомуникационе инфраструктуре и информационог друштва. 

 

7.2.3.7. Заштита непокретних културних добара


Циљеви у области заштите непокретних културних добара су:
– интегрална заштита непокретних културних добара са простором у коме
се налазе;
– дефинисање непокретних културних добара као развојног потенцијала
подручја;
– прописивање услова заштите непокретних културних добара од свих облика
неконтролисане урбанизације и изградње, затим од реконструкција које су непримерене
постојећој насељској структури, од изградње индустријских погона и великих инфраструктурних
система, објеката посебне намене и других објеката, који могу трајно да деградирају
не само њихово окружење, већ и да им угрозе идентитет.

 

7.2.3.8. Заштита животне средине


Циљеви у области заштите животне средине су:
– заштита и уређење предела на подручју обухваћеном Програмом;
– дефинисање мера у циљу заштита ваздуха, вода (површинских и подземних)
и земљишта од деградације и неконтролисаног коришћења;
– дефинисање режима и мера заштите над заштићеним природним добрима;
– заштита приобаља Саве и ушћа Дрине у Саву;
– санација и рекултивација деградираних површина, привремених и дивљих
депонија;  
– стабилизација простора који су угрожени ерозијом;
– стварање повољних микроклиматских  услова и повећање шумовитости
на подручју обухваћеном Програмом, повећањем површина под шумама и ваншумским зеленилом;
– заштита насеља и подручја обухваћених Програмом кроз адекватно инфраструктурно
опремање;  
– решавање депоновања комуналног и животињског отпада у складу са новим
технолошким достигнићима; 
– стварање услова за сакупљање и прераду отпадних материја које се могу
користити  као секундарне сировине;
– дефинисање заштитних зона и појасева око насеља, изворишта вода, инфраструктурних
коридора, природних и непокретних културних добара.



8. Потенцијали планског подручја

8.1. Природни услови
 
Са становишта природно-географских предности и потенцијала може се рећи
да Специјални резерват природе „Засавица” има повољан геосаобраћајни и туристички
положај.
Налази се у близини великих туристичко емитивних подручја Београда
(70 км), Новог Сада (50 км) и Сремске Митровице (11 км).  
Подручје има повољне опште рељефне и специфичне климатске и микроклиматске 
прилике. Подручје обухваћено Просторним планом, као и Специјални резерват природе
„Засавица”, налази се на подручју северне Мачве. Област Мачве, представља широку
тектонску потолину, ограничену на западу доњим током Дрине, на северу и истоку лактастом
окуком Саве, а на југу масивом Цера. Главни геоморфолошки облик је алувијална раван
Саве, на којој се запажају уске и издужене депресије и греде. У депресијама се вода
обично дуже задржава чинећи бројне баре. Гредице настале од речног материјала (песак,
шљунак), представљају више и оцедитије земљиште на којима су подигнута мачванска
села, заштићена од високих вода насипима уз само речно корито. Цела ова равница
састоји се претежно од дринског, а у северном делу и од савског наноса. Висина терена
се креће од 75–95 м.н.в. и благо је нагнут од југа ка северу.
За туристичку валоризацију подручја Специјалног резервата природе „Засавица”
од значаја су и климатске прилике сагледане на основу података са метеоролошке станице
у Сремској Митровици за период 1991–2006. године. Средња годишња температура у овом
периоду је 11,4ºЦ, а средње месечне осцилације од 0,2ºЦ у јануару, до
21,7ºЦ у августу.
Средњи датуми првог и последњег дана са минималном температуром
<0ºЦ су 25. октобра и 2. априла највише се јављају током јануара. Најчешћи
ветрови на овом подручју се јављају из правца истока–североистока и са запада–северозапада.
Годишњи просек релативне влажности ваздуха је 76,7%. Просечна годишња количина падавина
је 127,3 мм, просечан број дана са снегом је 23,6 док је просечан број дана са снежним
покривачем 32,2. Просечна годишња осунчаност на овом подручју износи 2093,5 часова,
највише у јулу 287,9 часова, а најмање у децембру 49,2 час.
Према карти макросеизмичке рејонизације издате од стране Сеизмолошког
завода Србије у Београду 1987. године за повратни период од 100 година, подручје
обухваћено Просторним планом се налази у зони од 70 МЦС, те су нужне активне и пасивне
мере заштите. 


8.2. Природне вредности и ресурси

8.2.1. Земљиште

 
Педолошки потенцијал планског подручја је веома висок,
будући да је удео учешћа земљишта високог производног потенцијала, као што су черноземи
и плодни алувијуми, значајан.
Планско подручје има велике природне потенцијале, када је реч о земљишту
као производном ресурсу. Најнижи делови Мачве представљају алувијалне равни реке
Саве и Дрине и њихових десних притока. Плитко корито Засавице настало је као последица
померања токова река Саве и Дрине, при чему су као последица остали плодни алувијални
наноси, високих производних потенцијала.

 

8.2.2. Шуме и шумско земљиште


Потенцијали планског подручја су шуме и шумско земљиште које се налазе
у Специјалном резервату природе „Засавица”, као и шуме и шумско земљиште ван подручја
тог резервата, у укупној површини од 2172,78 ха и шумовитошћу од 11,95%, према подацима
Републичког геодетског завода, Служба за катастар непокретности из 2008. године. 

Шуме и шумско земљиште Специјалног резервата природе „Засавица” – носиоци
коришћења шума и шумског земљишта су Јавно предезеће „Војводинашуме” Шумско газдинство
„Сремска Митровица”, осим друштвених заступљене су и приватне шуме, заступљена је
вегетација ритских шума, на нижим теренима су шумске заједнице врба, а на вишим
теренима топола, аутохтоног и антропогеног порекла, у подрасту се јављају амерички
јасен, багрем, купина и трска.
Шуме и шумско земљиште изван Специјалног резервата природе „Засавица”
– у оквиру заштитне зоне и остатка подручја обухваћених Програмом, површине под
шумама се највећим делом налазе уз водотоке реке Саве и Дрине, овим шумама газдују
Јавно предузеће „Србијашуме” Шумско газдинство „Борања” Лозница и ВП „Сава” из Шапца,
шуме окружења сем неравномерног распореда, карактерише и слаба повезаност са шумама
у Специјалном резервату природе „Засавица”. 

 

8.2.3. Ловна и риболовна фауна


На површинама обухваћених Програмом се налази ловиште „Срем – Мачва”
које припада ловачком удружењу из Сремске Митровице. У ловишту су заступљене бројне
врсте сисара и птица, као и ретке и угрожене врсте (видра, хермелин, ласица, сове,
орлови, соколови, јастребови, чапље и др.) које су трајно заштићене.
Разноликост и богатство рибљег фонда Засавице представљају:
– постојање 24 врсте риба, међу којима и ендемска врста Умбра крамери,
као најзначајнија;
– значајан број аутохтоних рибљих врста, које су у другим водотоцима
доста проређене.

 

8.2.4. Хидролошке и хидрографске карактеристике
простора

 
Површинске воде – највећи значај на подручју обухваћеном
Програмом, као природни водотоци, имају реке Сава и Дрина. Низводно од ушћа Дрине,
Сава знатно мења своје особине, јер Дрина доноси велике количине воде, песка и шљунка,
те мења протицај и састав дна корита Саве. Услед успоравања воде Саве, дрински песак
и шљунак се таложе већ на 1–2 км низводно од ушћа. Сава на свом кривудавом току
има мали пад, споро тече, па због тога таложи много ношеног материјала од кога ствара
бројна острва–аде и пешчане спрудове. Река Дрина протиче западним делом подручја
обухваћеног Програмом и у свом доњем току има мањи протицај, јер се део воде губи
испаравањем и прихрањивањем издани у Мачви. Дрина носи велике количине песка, шљунка
и другог материјала, од којег такође, ствара бројне спрудове и острва (аде), па
је њен доњи ток вијугав, сав у меандрима и рукавцима. Остали водотоци гравитирају
према реци Сави и имају неуједначен протицај у току године. Површинска хидрографија
Мачве је значајно измењена мелиорацијама. За водоток Засавицу, најбитније хидролошке
подлоге везане су за просечне, односно минималне дотицаје. Просечни дотицаји су
значајни, јер дају границе у којима се дефинише услов одрживости екосистема, док
су минимални дотицаји везани за добијање биланса недостајућих количина воде. На
количину воде утичу и испуштене воде из насеља и индустрије, па то нешто повећава
природан отицај са слива.
Подземне воде – подручје обухваћено Просторним планом је богато подземним
водама. Значајан потенцијал представљају велике резерве подземних вода, доброг квалитета.
На подручју се налази више типова изданских вода, са великим резервама, у различитим
геолошким срединама: фреатска издан у квартарним језерско-алувијалним седиментима;
субартерска и артерска издан у неогеним седиментима и карстна издан у кречњацима,
који су покривени неогеним седиментима. Главни аквифери подземних пијаћих вода су
алувијални седименти Дрине и Саве. Посебно је значајано приобаље Дрине, на потезу
између Бадовинаца и Прњавора до Црне Баре и Равња. Резерве подземних вода превазилазе
потребе овог подручја, па би у будућности могле имати велики значај за водоснабдевање
оних простора и насеља, који не располажу довољним количинама воде за пиће. Водопривредном
основом Србије подручје Мачве је означено као извориште висококвалитетних вода,
за потребе водоснабдевања ширих подручја и изградњу регионалних и међурегионалних
водоводних система, са могућношћу повезивања са београдским, новосадским и јужнобачким
системом.

 

8.2.5. Минерални и енергетски ресурси

 
На подручју обухваћеном Програмом се налазе значајне резерве
подземних вода, геотермалних вода из којих се добија геотермална енергија и грађевинског
материјала, шљунка и песка. 
На подручју обухваћеном Програмом су вршена основна геотермална истраживања.
Добијени резултати започетих основних истраживања су повољни. Температуре
вода са ових бушотина се крећу у распону од 30ºЦ до 78ºЦ, а подручје општине
Богатић је издвојено као изузетно перспективно. 
Постоје реални предуслови за интензивну експлоатацију и коришћење термалних
вода: у пољопривреди, за загревање стакленика и интензивну производњу поврћа, воћа,
цвећа, другог биља; загревање објеката у сточарству; за сушење биљних производа;
у топловодним рибњацима за производњу конзумне рибе и рибље млађи; за спортско-рекреативне,
туристичке и друге сврхе. Истраживања геотермалних ресурса нису завршена, као ни
оцена резерви геотермалне енергије, али експлоатација и коришћење може да започне
на локацијама индивидуалних и друге сврхе. 
Истраживање и експлоатација и искоришћавање геотермалних и подземних
вода се може дозволити у смислу одрживог развоја само ван садашњих и будућих граница
Специјалног резервата природе „Засавица”. На подручју Специјалног резервата природе
„Засавица” ови радови могу имати изражен негативан утицај на водни режим, који је
пресудан за постојање и опстанак самог резервата. 



8.3. Типови предела и природна добра на подручју обухваћеном Програмом

8.3.1. Типови предела на подручју обухваћеном Програмом

 
На подручју обухваћеном Програмом се издваја неколико просторних
јединица – типова предела, које се карактеришу одређеном јединственошћу. То су предели
блиски природи без видљивог (значајног) утицаја човека, предели блиски природи са
екстензивним коришћењем, култивисани (аграрни) предели са својим предеоним елементима,
посебно коридорима реке Саве и Дрине, управљани (пасторални) предели и субурбани
предели. 
Предели у блиско природном стању без видљивог утицаја човека су заступљени
у оквиру водотока Засавице. На овим просторима се издвајају следећи предеони елементи
(коридор Засавице са мочварама, врбацима и шибљацима на већем броју локалитета),
где је газдовање човека сведено на минимум.
Предели блиски природи са екстензивним коришћењем, обухватају екстензивно
коришћене пашњаке и шуме аутохтоних врста, где је газдовање човека присутно у већој
мери. 
Култивисани или аграрни предели су заступљени на деловима простора заштитне
зоне Специјалног резервата природе „Засавица” као обрадиве површине и на највећем
делу простора обухваћеног Програмом са доминантном матрицом пољопривредног земљишта
на коме се одвија интензивна пољопривредна производња, газдовање алохтоним шумама
монокултура, са остацима природних, делимично измењених станишта, појединачним објектима
у атару и коридорима које чине реке Сава и Дрина, мањи водотци, канали и саобраћајнице.
Управљани (пасторални) предео чине насеља сеоског типа, групе објеката
и радне површине са већим бројем хетерогених предеоних елемената и линијских коридора.

Субурбани предео чини насеље Мачванска Митровица, која је насеље градског
карактера и део је конурбације коју чине још Сремска Митровица и приградско насеље
Лаћарак, који су ван обухвата Просторног плана.

 

8.3.2. Природна добра


На простору обухваћеном Програмом се поред Специјалног резервата природе
„Засавица” који се сврстава у И категорију, као природно добро од изузетног значаја
за Републику Србију, налазе и Споменик природе „Храст Зеке Буљубаше” и подручја
очуваних природних целина као станишта природних реткости и еколошки коридори.

 

8.3.3. Заштићена природна добра


На простору Специјалног резервата природе „Засавица” укупне површине
671 ха, успостављен је режим ИИ степена заштите. Око Специјалног резервата природе
„Засавица” простире се заштитна зона чија површина износи 1.150 ха. Специјални резерват
природе „Засавица” се налази на подручју града Сремска Митровица и општине Богатић
са укупно шест катастарских општина, од којих су највеће Засавица (51,6 % укупне
заштићене површине) и Раденковић (22,9%) на подручју града Сремска Митровица.
Темељне вредности подручја су: аутентичност, репрезентативност, очуваност,
јединственост и изворност природних вредности подручја; богатство екосистемског
диверзитета и мозаични распоред речних, барских, ливадских и шумских екосистема;
богатство специјског диверзитета, посебно фауне птица, уз присуство великог броја
биљака и животиња ретких и угрожених у националним и међународним оквирима. 

Засавица је оаза са око 200 врста биљака, 120 врста птица, двадесетак
врста риба и исто толико водоземаца и гмизаваца. 
На подручју Специјалног резервата природе „Засавица” заступљена је разноврсна
вегетација: шумска; зељаста; ливадска; мочварна; водена.
У Специјалном резервату природе „Засавица” успешно је реализован Пројекат
реинтродукције дабра, а учествује и у програму очувања старих и ретких раса домаћих
животиња, што је важно за очување и одрживо коришћење генетичких ресурса.
Резерват има еколошки значај у функцији очувања различитих типова вегетације
и разноврсних животних заједница везаних за воду, мочварне, ливадске, шумске и агрикултурне
заједнице. Овај специфичан биотоп пружа могућности за праћење интер и интраспецијских
односа, као и односа према животној средини. 
Резерват као заштићено природно добро од посебног међународног и националног
значаја, за које влада изузетно интересовање у међународним оквирима заштите, као
и међу љубитељима природе и еко-туризма, пружа реалне развојне могућности у области
еко-туризма, као и рекреације, едукације, стручног усавршавања и реализације истраживачких
програма. 
Посебан потенцијал за развој подручја представља могућност производње 
еколошки здраве хране и очување традиционалних начина привређивања и коришћења простора,
без превелике употребе савремених агротехничких мера.
Завод за заштиту природе Србије планира проширење граница, као и зона
и режима заштите у Специјалном резервату природе „Засавица”.
Заштићено стабло храста налази се на улазу у село Равње, са десне стране
пута из правца села Засавица, испред куће бр. 65 у ул. Јанка Јовановића – Шпанца.
Споменик природе „Храст Зеке Буљубаше” први пут стављен је под заштиту решењем Скупштине
општине Сремска Митровица број 011-15/79-02 („Службени лист општина Срема”, број
2/79).
Ревизија овог природног добра урађена је 2005. године. Овај споменик
природе обухвата стабло храста и простор пројекције крошње на земљу. Припадајући
простор се налази на парцели 1321 КО Равње, општина Сремска Митровица.


8.3.4. Потенцијална природна добра, станишта природних реткости и еколошки коридори


У подручју обухваћеном Програмом се налазе подручја очуваних природних
целина.
Међу њима се посебно истиче долина реке Дрине, са шљунчаним острвима
и спрудовима, шумама, рукавцима и барама. Поменути простори су станишта ретких и
угрожених врста птица, попут орла белорепана (Халиаеетус албицилла) и мале чигре
(Стерна албифронс). 
Подручја дуж реке Саве обухватају шуме, баре и рукавце, такође вредна
станишта птица. 
Изоловани шумарци окружени пољопривредним земљиштем налазе се на целокупном
предметном простору и представљају значајне оазе биолошке разноврсности.
Природне реткости на овим локалитетима заштићене су Уредбом о заштити
природних реткости.
Такође, на подручју обухваћеном Програмом се налази још једно потенцијално
природно добро: стабло белог дуда (Морус алба), које се налази у дворишту Српске
православне црквене општине Салаш Ноћајски, на парцели 3744 КО Салаш Ноћајски, град
Сремска Митровица.
Еколошки коридори омогућавају одвијање сезонских миграција и размену
генетског материјала између делимично изолованих и/или просторно удаљених станишта.
Канали, водотоци, шуме аутохтоних врста, живице и међе, као и остаци травне вегетације
по депресијама, повезују станишта природних реткости. Вегетација коридора истовремено
представља станиште насељено водоземцима, гмизавцима и птицама међу којима су и
врсте заштићене као природне реткости. На простору обухваћеном Програмом еколошки
коридори су:
1. коридор између Дрине и југозападног краја комплекса северозападно
од Црне Баре;
2. коридор према Сави преко Широке Баре/Прекопца југозападно од Равња;
3. поток Батар са својом заштитном зоном на целој својој дужини;
4. широк шумски коридор канализованог тока Битве на јужној граници подручја
Просторног плана;
5. канал Модран.

 

8.4. Мрежа насеља

 
Подручје обухваћено Програмом обухвата делове града – Сремске
Митровице и општине Богатић. На подручју обухваћеном Програмом се налази девет насеља,
седам насеља припада граду Сремска Митровица, а два општини Богатић. 
На посматраном подручју формирана је мрежа насеља релативно велике густине
(на сваких 100 км² налази се у просеку 3,3 насеља, што је далеко изнад покрајинског
просека,  у Аутономној покрајини Војводини се налази 2,2 насеља на 100 км²).

Просечна величина насеља у Аутономној покрајини Војводини износи
4351 становник, а у насељима посматраног подручја 1764 становника, што указује на
то да је  релативно велика густина мреже насеља последица уситњености насеља.
Густина насељености посматраног подручја износи 87,3 ст/км², с
тим да је већа густина у граду Сремска Митровица (98,5 ст/км²), него у општини
Богатић (64,7 ст/км²).
Сва насеља су сврстана у величинске категорије и приказана следећом
табелом:


Табела 2. Дистрибуција становништва према величинским категоријама насеља
2002. године



 





Величинска



Број



Број



% од укупног



Просечна





категорија



насеља



становника



становништва



величина насеља





501-1000



2



1543



9,72



771,5





1001-3000



6



10437



65,74



1739,5





3001-5000



1



3896



24,54



3896





УКУПНО



9



15876



100.00



1764





АП ВОЈВОДИНА



467



2031992





4351









Највећи број насеља (шест) и становника (65,74%) је у категорији од
1000–3000 становника, што говори о уситњености насеља и дисперзном размештају становника.

Најмања насеља су Засавица 1 и Засавица 2, а највеће је Мачванска Митровица.
Обухваћена насеља су изразито пољопривредног карактера, осим Мачванске
Митровице, која је насеље градског карактера и део је конурбације коју чине још
Сремска Митровица и приградско насеље Лаћарак.
Како се овим програмом сагледава подручје посебне намене Специјалног
резервата природе „Засавица”, то је и аспект посматрања насеља у тој функцији. Мрежу
насеља, као и мрежу јавних служби и функција ће дефинисати просторни планови града
Сремска Митровица и општине Богатић.
Насеља обухваћена Програмом имају елементарне садржаје из области јавних
служби, али опремљеност није на задовољавајућем нивоу, посебно што се тиче квалитета
објеката и опреме. Постоје просторне претпоставке за  даљи развој постојећих,
као и за изградњу нових објеката, у складу са потребама становништва.
Сва насеља припадају мачванском типу крстасто ушорених села, што је
повољно за уређење и комунално опремање насеља. 




8.5. Становништво

 
На подручју обухваћеном Програмом живи 15.876 становника.1
Просечна годишња стопа раста укупног броја становника у периоду 1948–2002. године
износила је 0,002.



Табела 3. Укупан број становника

 

 





Град/општина



Насеље


Укупан број
  становника


Просечна
  стопа раста















1948



2002







Сремска



Засавица И



1694



836



- 0,002





Митровица



Засавица ИИ





707









Мачванска Митровица



705



3896



0,123







Ноћај



2424



2120



- 0,003







Равње



1765



1463



- 0,004







Раденковић



1134



1086



- 0,001







Салаш Ноћајски



1725



1879



0,002





Богатић



Баново Поље



2017



1619



- 0,005







Црна Бара



2813



2270



- 0,005





Укупно





14277



15876



0,002







_________________________
1        Попис
становништва, станова и домаћинстава, 2002. година. Републички завод за статистику.


         Једина насеља у којима
је остварен пораст укупног броја становника у периоду 1948–2002. године, су Мачванска
Митовица и Салаш Ноћајски, док у свим осталим осталим насељима број становника опада.
Порасту укупног броја становника у оквиру подручја обухваћеног Програмом допринела
је заправо Мачванска Митровица са индексом пораста од 552,6.
Анализа старосне структуре становништава показује високо учешће категорије
становника изнад 60 година старости и индекс старења од 0,9 (Мачванска Митровица)
до 1,34 (Црна Бара).
Укупан број активних лица у обухваћеним насељима износи 7.579 становника,
општа стопа активности је 47,7, искоришћеност радног контингента 76,2, а коефицијент
економске зависности 1,22.
Од укупног броја становника овог подручја 62,3% од рођења у истом месту
становања. Укупан број домаћинстава према попису становништва од 2002. године износи
4.291, а просечна величина домаћинстава је 3,7 чланова по домаћинству.
На овом подручју налази се 5.012 стамбених јединица, а број станова
по домаћинству износи 1,16. 
Становништво овог подручја представља развојни потенцијал у смислу радне
снаге и као потрошачки чинилац. Већи допринос становништва развоју могуће је обезбедити
путем усаглашавања постојећих знања и вештина са савременим захтевима у оним областима
развоја које буду дефинисане као приоритетне за ово подручје.

8.6. Привреда


Подручје обухваћено Програмом располаже значајним природним и створеним
потенцијалима који у претходним развојним периодима нису у потпуности и на адекватан
начин валоризовани. Њихов квалитет и атрактивност обезбеђују основне претпоставке
за бржи развој и повећање економске снаге подручја.
Најважнији производни ресурс представља квалитетно пољопривредно земљиште,
погодно за узгој различитих пољопривредних култура. Развојни потенцијал пољопривредног
земљишта повећавају створени материјални и људски ресурси, могућност финалне прераде
у оквиру капацитета прехрамбене индустрије, као и могућност пласмана кроз туристичку
понуду овог подручја.
Најперспективнији потенцијал представља Специјални резерват природе
„Засавица” који, захваљујући очуваности природног амбијента и аутохтоно обликованој
природи, пружа могућност одрживог развоја кроз еко-туризам и активности комплементарне
овом виду туризма (лов, риболов, угоститељство, стари занати). На тај начин, развој
туризма може да допринесе повећању локалног запошљавања и прихода, побољшању инфраструктурне
опремљености подручја, подизању стандарда у области јавних служби и услуга и афирмацији
овог подручја као значајне еколошке дестинације.  
Превасходно рурални карактер подручја пружа могућност за развој широког
спектра различитих социо-економских активности, при чему, поред унапређења пољопривредне
производње у целини, посебну пажњу треба посветити заштити и конзервацији руралног
наслеђа, развоју активности које обезбеђују алтернативни приход, развоју и побољшању
руралне инфраструктуре и заштити животне средине.
У области пољопривреде потенцијали су: 
– земљиште солидног квалитета; 
– могућност наводњавања и коришћења термалних вода у процесу пољопривредне
производње;
– значајне површине под ораницама;
– природни предуслови и традиција у производњи повртарских култура.
Потенцијали у области туризма су:
– природне и створене вредности на просторима Специјалног резервата
природе „Засавица” које су основа за развој туризма на простору тог резервата (Специјалним
резерватом природе „Засавица” управља Покрет горана из Сремске Митровице, који је
увођењем нових садржаја повећао обим туристичког промета од 1997–2007. године са
600 на 4000 посетилаца. Од 2003. године у оквиру Специјалног резервата природе
„Засавица”, на локалитету пашњак Ваљевац, постоји туристичко-едукативни центар са
дрвеним објектом – визиторским центром који има видиковац са 150 места, два апартмана,
мањи угоститељски објекат и санитарни чвор. Специјални резерват природе „Засавица”
располаже са туристичким бродом са 60 места и чамцима за изнајмљивање уз мањи привез.
Изграђена је пешачка стаза дужине 7 км);
– богата материјална и културна баштина, посебно у непосредном окружењу
подручја обухваћеног Програмом (на простору насеља Сремска Митровица), која представља
предност код планирања туристичких производа;
– геотермални потенцијали подручја који могу бити основа за развој рекреативног
и здравственог туризма.
У области шумарства, лова и риболова потенцијали су коришћење:
– природних потенцијала у туристичко рекреативне, научноистраживачке
и културно образовне сврхе, уже и шире друштвене заједнице;
– производа из области шумарства, ловства и риболова, планским и одређеним
количинама и вредностима.


8.7. Инфраструктура

8.7.1. Саобраћајна инфраструктура

 
У области саобраћајне инфраструктуре потенцијал представља
паневропски коридор Х који се налази у непосредној близини подручја обухваћеног
Програмом, и то:
– део коридора Х путни правац ауто-пут Е-70 (државни пут бр. 1), граница
Хрватске (Батровци) – Кузмин – Сремска Митровица – Рума – Пећинци – граница Аутономне
покрајине Војводине (Шимановци);
– коридор Х – железнички правац магистрална пруга бр.1, Е-70 (Београд)
– Стара Пазова – Шид – државна граница – (Товарник);
– пловни пут – река Сава као међународни пловни пут (укупна пловна дужина
у Србији 207 км, од ушћа у Дунав до Јамене).
Геосаобраћајни положај Специјалног резервата природе „Засавица” има
изузетне погодности и позитиван утицај на њен будући развој. С обзиром да су у непосредној
близини велики европски транзитни правци (Паневропски коридор Х, друмски и железнички)
и река Сава који су на правцу главних транзитних међудржавних (Босна и Херцеговина),
макрорегионалних и регионалних саобраћајних тежишта (Нови Сад, Сремска Митровица,
Шабац, Ваљево, Лозница), Специјални резерват природе „Засавица” представља повољну
туристичку дестинацију. 
Повезаност и путна комуникација са Засавицом биће остварена индиректно
преко постојећих државних путева (ка коридору Х), као и преко (постојећих и планираних)
категорисаних путева кроз (ван) насељена места која се налазе у оквиру подручја
обухваћеног Програмом.
Повезаност са железничком пругом (осим коридора Х) је остварена преко
регионалне железничке пруге бр. 8 Рума – Шабац – распутница Горња Борина – државна
граница – (Зворник Нови), која се налази у непосредној близини Специјалног резервата
природе „Засавица” и везана је на магистралну пругу бр. 1 у железничком чвору Рума.
Пловни пут – река Сава, са лучко-пристанишним капацитетима у Сремској
Митровици, отвара могућности за развој робног транспорта и речног путничког саобраћаја
који сада готово и да не постоји. 

 

8.7.2. Водопривредна инфраструктура


Потенцијал у области водопривреде, поред великих резерви подземних вода
и природних водотока, представљају и водопривредни системи изграђени на подручју
града Сремска Митровица, општине Богатић, а делом и суседне општине Шабац. За развој
подручја најзначајнији су следећи системи:
– потенцијално извориште водоснабдевања мачванског и сремског регионалног
система (изворишта у алувијону Саве и Дрине); 
– постојеће извориште у Богатићу које пружа могућност прикључења и осталих
насеља општине Богатић проширењем изворишта;
– постојећи водоводни систем у Богатићу, на који је прикључено око
97,0% домаћинстава и око 200 привредних и других субјеката;
– постојећи систем водоснабдевања у Мачванској Митровици на који су
прикључена насеља Салаш Ноћајски, Засавица И и ИИ, са могућношћу прикључења свих
осталих насеља на територији града Сремска Митровица;
– изграђени регионални канализациони колектор (потисни цевовод), од
реципијента (реке Саве) до насеља Богатић;
– одбрамбеним насипи који штите простор обухваћен Програмом од великих
вода Дрине и Саве;
– изграђена мрежа канала, ради заштите од унутрашњих вода (подземних
и површинских). 

 

8.7.3. Термоенергетска инфраструктура


Гасоводна инфраструктура – у непосредној близини општине Богатић, кроз
подручје општине Шабац, пролази доводно – разводни гасовод РГ-05-04/ИИ Батајница–Шабац–Босна
и Херцеговина, капацитета 420 милиона кубика годишње. Потребно је размотрити могућности
и извршити техноекономску анализу оправданости гасификације насеља у општини Богатић.
На подручју обухваћеном Програмом (на територији града Сремска Митровица), гасификована
су насеља Салаш Ноћајски, Ноћај и Мачванска Митровица, односно изграћена је и разводна
гасоводна мрежа средњег притиска до гасификованих насеља. Нису гасификована насеља
Засавица 1, Засавица 2, Равње и Раденковић. Постојећа гасоводна инфраструктура у
непосредној близини подручја обухваћеног Програмом (на територији града Сремска
Митровица, разводни гасовод високог притиска РГ-04-17 и разводна гасоводна мрежа
средњег притиска за насељена места) пружају могућност, својим положајем и капацитетом,
прикључења нових потрошача.
Нафтоводна инфраструктура – са аспекта експлоатације енергетских извора
(нафте, природног гаса и термоминералних вода), посматрани простор спада у одобрени
истражни простор НИС – Нафтагаса. Сходно томе на овом простору могу се вршити истражни
радови НИС – Нафтагаса у складу са динамиком реализације истраживања, поштујући
зоне заштите и прописана ограничења у границама Специјалног резервата природе „Засавица”.

 

8.7.4. Електроенергетска инфраструктура


Постојећа електроенергетска инфраструктура, која обухвата преносну мрежу
220 кВ и 110 кВ напонског нивоа и припадајуће трафостанице, као и дистрибутивну
мрежу и трафостанице изграђене за потребе свих корисника представља велики потенцијал
датог простора, који пружа могућност даљег развоја и проширења за потребе свих планираних
корисника.

 

8.7.5. Телекомуникациона инфраструктура


Изграђена телекомуникациона инфраструктура и објекти на подручју обухваћеном
Програмом (ПТТ објекти, оптички спојни путеви и дигиталне телефонске централе),
представљају потенцијал за  свеукупан развој овог простора. 

8.8. Непокретна културна добра

 
Потенцијале у овој области представљају непокретна културна
добра проглашена за споменик културе, евидентирана непокретна културна добра, као
и бројни археолошки локалитети и споменици који нису довољно истражени и валоризовани.
У мачванским селима, на територији града Сремска Митровица, постоје
две цркве, подигнуте око 1900. године, издвајају се објекти Српске православне цркве
у Салашу Ноћајском и Засавици 1. Објекти су у добром стању, потребно је само текуће
одржавање.
Споменици и спомен обележја на овом подручју су везани за ослободилачке
ратове.
Етно-објекти су примери дрвене етно-архитектуре (амбари и мањи број
кућа) заступљени у скоро свим насељима. Најзначајнији примери амбара су у Засавици
1 и селу Равње. 
Заштићено непокретно културно добро на територији општине Богатић је
окућница Драгољуба Јуришића у Црној Бари.

8.9. Стање животне средине


На подручју обухваћеном Програмом нема великих индустријских загађивача.
Низак степен комуналне опремљености насеља, посебно недостатак канализационих
система у већини насеља, утиче на деградацију подземних и површинских вода и земљишта.
Неадекватна примена вештачких ђубрива, пестицида и хербицида и нерешено
питање санитарног одлагања комуналног и анималног отпада, додатно угрожава земљиште
и воде.
На водотоку Засавице се на два мерна места врши контрола квалитета воде,
а спроводи се и биомониторинг преко праћења биљних и животињских врста које су одређене
као биоиндикатори.
Екосистем Специјалног резервата природе „Засавица” је угрожен неповољним
хидролошким режимом и процесима еутрофизације, али су на неким локалитетима очувани
предеони елементи у блиско природном стању.
На просторима уз ушће Дрине у Саву се налазе значајне природне целине
које треба заштитити као станишта природних реткости.
Подручје обухваћено Програмом карактерише уситњеност предеоних елемената.
Површине под шумама су распарчане, ваншумско зеленило је мало заступљено
и слабо повезано мрежом еколошких коридора.



9. Основни проблеми и ограничења
карактеристични за планско подручје

9.1. Заштита и коришћење природних вредности и ресурса
 
Проблеми и ограничења који се односе на пољопривредно земљиште су:
– деградација пољопривредног земљишта ширењем насеља и изградњом привредних
и инфраструктурних објеката у атару, ван подручја Специјалног резервата природе
„Засавица”;
– висок ниво подземних вода које нарушавају структуру земљишта, као
и могућност плављења;
– еолска ерозија која је присутна у значајној мери, због недовољне заступљености
ветрозаштитних појасева;
– загађење земљишта комуналним и технолошким отпадом, као и нерационалним
коришћењем хемијских средстава у процесу пољопривредне производње.
Основни проблеми у области шума и шумског земљишта у оквиру Специјалног
резервата природе „Засавица” су:
– присуство инвазивних врста (амерички јасен и пајасен) које угрожавају
аутохотне врсте и аутентичност природних екосистема;
– присутност више корисника и власника некретнина у границама Специјалног
резервата природе „Засавица”;
– међусобна неусаглашеност и нејединственост у спровођењу свих радњи
и мера на заштити, уређењу и унапређењу;
– нарушен водни режим кроз подизање нивоа воде који изазива нестабилност
екосистема;
– неусаглашеност свих обавезних планских докумената који се односе на
Специјални резерват природе „Засавица”;
– незаконито и бесправно коришћење простора (бесправне сече, одлагање
отпада, и др.).
Основни проблеми и ограничења у области шума, шумског земљишта и ваншумског 
зеленила ван граница Специјалног резервата природе „Засавица” су: 
– мала шумовитост, неравномеран распоред шума и слаба повезаност зеленила
насеља са атарским зеленилом и шумама;
– неразвијене категорије ваншумског зеленила (ветрозаштитно и пољозаштитно
зеленило).
Проблеми и области ловне и риболовне фауне су:
– лоши станишни услови за опстанак, развој и гајење дивљачи ван Специјалног
резервата природе „Засавица”;
– незаконит лов на подручју обухваћеном Програмом;
– угроженост рибљег фонда, рибе, рибље млађи, икре и природних рибљих
мрестилишта, загађивањем вода, недозвољеном експлоатацијом шљунка;
– присуство алохтоних врста риба.
Проблеми у области водних ресурса (подземне и површинске воде) су незаштићеност
површинских и подземних вода и њихово загађивање отпадним водама из насеља, производних
погона, применом хемијских средстава у пољопривреди и из других извора.
Проблеми у области минералних и енергетских ресурса су:
– деградирано земљиште хаварисаних бушотина и бушотина из којих геотермалне
воде годинама истичу;
– нелегална експлоатација чврстих минералних сировина (шљунак и песак);
– деградирано земљиште напуштених копова насталих експлоатацијом шљунка.

 

9.2. Заштита предела и природних
добара

 
У области заштите предела основни проблеми су:
– мала заступљеност природних предела на подручју обухваћеном Програмом;
– замена природних заједница брзорастућим врстама, што изазива нестајање
станишта појединих биљака и животиња;
– неуравнотеженост између активности у простору и предеоних елемената,
што изазива њихову деградацију (ширење насеља и радних површина на рачун пољопривредног
земљишта, изградња објеката које прекидају еколошке коридоре, непланска експлоатација
шљунка и одлагање отпада);
– велика заступљеност аграрне матрице у оквиру култивисаног (аграрног)
типа предела;
– уситњеност предеоних елемената и њихова слаба повезаност еколошким
коридорима;
– недовољне активности у простору којима би се унапредили типови предела
на подручју обухваћеном Програмом.
У области заштите природних добара основни проблеми су:
– угроженост Специјалног резервата природе „Засавица” (екосистема и
ретких, ендемичних врста) недозвољеним активностима и различитим облицима загађивања 
као што су непланска сеча аутохтоних врста дрвећа, загађивање воде услед примене
хемијских средстава на обрадивим површинама дуж Засавице, присуство дивљих депонија
дуж Засавице и у околним насељима, непостојање канализационих система у насељима
и коришћење непрописно изграђених септичких јама;
– недостатак воде и њен слаб проток у водотоку Засавице, повећање наслага
муља и нестајање станишта појединих биљних врста на подручју Специјалног резервата
природе „Засавица”;
– велика продукција биљне масе тестерице на подручју Специјалног резервата
природе „Засавица” (врсте која је заштићена као природна реткост), што утиче на 
успоравање протока воде у кориту Засавице;
– недовољна истраженост и заштићеност природних добара, која нису стављена
под заштиту, као што су инундациони појас поред реке Дрине и Саве и изоловани шумарци 
на подручју обухваћеном Програмом, која су станишта природних реткости;
– смањена проходност еколошких коридора који су прекинути услед укрштања
мреже асфалтних путева, што ствара непропусне баријере за многе врсте животиња и
повећава смртност ове популација приликом прелаза пута. 

 

9.3. Мрежа насеља

 
Основна ограничења која се односе на сва насеља на подручју
обухваћеном Програмом су:
– недовољан капацитет објеката јавних служби, запуштеност и недовољна
опремљеност постојећих објеката, посебно домова културе;
– недостатак апотека у свим сеоским насељима;
– недостатак фискултурних сала у школама;
– недостатак дечијих игралишта;
– непостојање објеката социјалне заштите, посебно за бригу о старим
лицима;
– недовољна опремљеност сеоских насеља услужним и комерцијалним садржајима;
– недостатак непољопривредних активности у сеоским насељима;
– нерационално коришћење земљишта унутар грађевинских рејона;
– лоша комунална опремљеност и општа неуређеност насеља, што неповољно
утиче на квалитет живота и могућност развоја руралног туризма;
– неефикасна организација и управљање сакупљањем комуналног отпада;
– ефикасна организација прикупљања и одлагања сточних лешева.
У мрежи насеља нема развијених секундарних центара, а недовољан је и
утицај Богатића, као општинског центра, тако да градска насеља у окружењу, Сремска
Митровица с једне стране, али и Шабац и Лозница, преузимају део функција и становништва
овог подручја.

9.4. Становништво


Иако подручје обухваћено Програмом карактерише успорен демографски раст,
највећи проблем представља контиунирано опадање укупног броја становника у свим
насељима, изузев Мачванске Митровице и Салаша Ноћајског.
На квалитет људског фактора, као непосредног развојног ресурса, негативно
утиче и природна депопулација, демографско старење и имиграциони процеси у правцу
развијенијих урбаних центара.
Оваква природна и механичка кретања становништва, на дуги рок посматрано,
доводе до репродукционе и биолошке девастације становништва и смањења економско-привредног
потенцијала подручја.
У образовној структури становништва старог 15 и више година, најзаступљеније
је средње образовање (око 40%), а затим основно (око 20%). Посебан проблем представља
неусклађеност постојећих знања и вештина са савременим захтевима и низак ниво информатичке
писмености.
Тендеција смањења активног пољопривредног становништва праћена је смањењем
броја лица која обављају занимање у пољопривреди.
Евидентиран је и висок ниво дневних миграција који се креће у распону
од 51%–86% лица која раде ван места сталног становања.

9.5. Привреда


Основни проблеми и ограничења овог подручја који отежавају коришћење
његових реалних потенцијала у пуном капацитету, везани су за недостатак потребних
инвестиционих улагања, успорен развој малих и средњих предузећа, успорен процес
диверсификације производног програма привреде у целини, одлив квалитетне радне снаге,
немогућност обимнијих захвата у области инфраструктуре и низак ниво укупног комуналног
и друштвеног стандарда.
Ограничења која отежавају бржи развој пољопривреде на посматраном подручју
су:
– дугогодишња недовољна улагања у пољопривреду;
– велика уситњеност поседа;
– опадање броја становника и њихова неповољна старосна и образовна структура;
– низак ниво организованости произвођача и њихове едукације.
Основни проблеми, конфликти и ограничења у области туризма су:
– незадовољавајућа материјална основа за рецептивни туризам како бројем
објеката и њиховом структуром, тако и квалитетом услуге;
– недовољно диференциран туристички производ, недовољна повезаност на
регионалном нивоу и непостојање туристичког производа регије који би био конкурентан
и на иностраном тржишту;
– неодговарајућа изграђеност туристичке и пратеће инфраструктуре, недовољна
маркетиншка кампања за позиционирање Специјалног резервата природе „Засавица” на
домаћем и иностраном тржишту.
До конфликта може доћи уколико се планира развој туризма, без претходног
одређивања носећег капацита планског подручја.

9.6. Инфраструктура


Основни проблеми и ограничења у области саобраћајне инфраструктуре су:
– постојећи капацитети водног, друмског и железничког саобраћаја нису
довољно укључени у систем омогућавања доступности и укупне афирмације Специјалног
резервата природе „Засавица”;
– непостојање уређених секундарних саобраћајних капацитета који би иницирали
свеукупни развој овог подручја.
Основни проблеми и ограничења у области водопривреде су:
– неодговарајући водни режим Специјалног резервата природе „Засавица”
праћен повећаним садржајем нитрита и фосфора у води и нитрата и нитрита у седиментима
у односу на хемијски квалитет (Мониторинг воде и седимената заштићених зона,
2003. и 2004. година) и великом количином растворених органских материја и муља;
– процес еутрофизације Специјалног резервата природе „Засавица”, зарастања
влажних ливада и отворених водених огледала;
– интензивна флувијална ерозија у доњем току Дрине, померање речног
корита и губитак земљишта у приобаљу;
– угроженост корита Дрине и обалног подручја недозвољеном, неконтролисаном
и  прекомерном експлоатацијом шљунка, комуналним и другим отпадом, поплавама
и другим облицима деградације;
– незадовољавајући критеријуми одбране од поплава насипа поред реке
Саве на деоници у општини Богатић; 
– неадекватно и недовољно коришћење водних ресурса, због непостојања
техничких система за њихово коришћење (водоснабдевање, наводњавање и др.);
– недовољна снабдевеност квалитетном водом становништва насеља, индустрије
и пољопривредних структура;
– недовољна изграђеност система за одвођења и третман отпадних вода
и недовољна изграђеност мреже уличних отворених канала за прихват атмосферских вода.

Најизраженији ограничавајући фактор који утиче на водни режим у Засавици
представљају мелиоративни и хидротехнички радови, као и хидротехничка решења регулације
количине воде у ритовима. Изградњом каналске мреже и насипа са једне стране су убрзана
оцеђивања, а са друге стране спречена забаривања, настала изливањем Саве или великим
кишама. Станиште Засавице пре извођења ових мера је било повремено плављено, са
лаганим оцеђивањем воде према Сави. Плављења су углавном била при већим водостајима
Саве, а првенствено у раним пролећним месецима после отапања снегова, а баре су
се повлачиле тек у летњим месецима. Овај еко систем сада треба стимулисати, јер
више нема плављења површина уз Засавицу, с обзиром да су изграђени Савски насипи,
али, такође, нема ни разливања после већих киша јер функционишу системи за одводњавање.
Садашње стање карактерише немогућност плављења и забаривања, односно
ако се то уради преко уставе на Црпној станици Модран, код Мачванске Митровице,
изазивају се штете на пољопривредном земљишту низводно од Специјалног резервата
природе „Засавица”.
На будући квалитет воде Специјалног резервата природе „Засавица” првенствено
ће утицати квалитет воде реке Саве, као и могући предтретман исте. Квалитативне
карактеристике реке Саве на профилу Сремске Митровице не задовољава прописану ИИ
класу вода по више основних физичко-хемијских параметара (садржају суспендованих
материја и проценту сатурације кисеоника). На неповољну оцену квалитета воде значајно
утиче и велики број индикатора фекалног загађења, који указују на присутно органско
загађење. Вода у Сави је углавном ИИИ категорије, са повременим прелазима на боље
у ИИ, али и на горе у ИВ класу. У погледу хемијског састава воде Саве, на потезу
око будуће црпне станице и захвата, често се јавља концентрација амонијака, нитрита,
нитрата и фенола изнад максимално дозвољних граница. Концентрације пестицида су
увек у дозвољеним границама, док је органско оптерећење, такође, знатно испод допуштених
граница. Примећено је и присуство живе знатно изнад дозвољених граница. Мутноћа
воде, као и количина суспендованог материјала је прилично велика, с обзиром да су
на потезу од ушћа Дрине до Сремске Митровице (почетак успора Ђердапа) брзине воде
доста велике.
Основни проблеми и ограничења у области термоенергетске инфраструктуре
су:
– конфликти између коришћења енергетских ресурса и заштите животне 
средине;
– непредузимање одговарајућих мера за смањење конфликата и санирање
негативних последица (пројекти рекултивације/ ревитализације, отклањање штета итд.);
– постојећи и планирани енергетски коридори представљају просторно ограничење,
јер су у границама њихових заштитних појасева, коридора и зона у складу са важећом
регулативом, прописани услови за изградњу инфраструктурних и других објеката, који
могу утицати на енергетске коридоре и обрнуто.
Основни проблеми и ограничења у области електроенергетске инфраструктуре
су:
– преносна и дистрибутивна мрежа на подручју општине Богатић није задовољавајућег
квалитета у погледу капацитета и техничких карактеристика водова и дистрибутивних
трафостаница, стање је посебно неповољно у насељима Баново Поље и Црна Бара; 
– дистрибутивна мрежа је делом изграђена на дрвеним стубовима, са малим
пресецима водова и знатним техничким губицима;
– нисконапонска мрежа је највећим делом (60–70%) изграђена на дрвеним
стубовима, са проводницима малог пресека и великим дужинама извода, што проузрокује
већи пад напона од прописима дозвољеног и изазива честе кварове на електричним уређајима;
– недостатак капацитета у ТС 110/20 кВ „Богатић” (тренутно је уграђен
само један трансформатор), преоптерећеност ТС 20(10)/0,4 кВ и техничка застарелост
ТС 10/0,4 кВ; 
– надземна високонапонска мрежа 220 кВ и 110 кВ, представља ограничавајући
фактор за изградњу објеката на простору у непосредној близини ове мреже тј. у заштитним
коридорима. 
Основни проблеми и ограничења у области телекомуникационе инфраструктуре
су:
– телекомуникациона инфраструктура на подручју обухваћеном Програмом
још увек није достигла потребан ниво за примену и коришћење широкопојасних сервиса
и приступног мултиплексера дигиталних претплатничких линија (ДСЛАМ) којим ће се
омогућити брзи приступ интернету и мултимедијални сервиси на целом простору, али
пружа могућност даљег развоја у складу са новим технологијама развоја телекомуникационог
система;
– нису изграђени оптички спојни путеви на релацијама Богатић – Баново
Поље – Глоговац – Црна Бара и Мачванска Митровица – Засавица 2 – Засавица 1 – Равње;
– немогућност потпуног искоришћења капацитета у постојећим централама
због недовољног капацитета приступних мрежа, недовољан капацитет приступних мрежа
на подручју чворне централе Богатић и крајње централе Црна Бара; 
– непостојање кабловске канализације на подручју крајње централе Црна
Бара и недовољан капацитет кабловске канализације на подручју чворне централе Богатић.



9.7. Заштита непокретних културних
добара
 
Проблеми у домену заштите непокретних културних добара су:
– објекти народног градитељства су у веома лошем стању, тако да постоји
опасност од њиховог оштећења и рушења, за разлику од сакралних објеката, који су
у релативно добром стању;
– недостатак истраживања и угроженост археолошких локалитета ширењем
насеља и недозвољеном изградњом објеката;
– недовољна туристичка и медијска презентација непокретних културних
добара;
– недовољна искоришћеност културног богатства у функцији туризма.
9.8. Заштита животне средине
Основни проблеми у области заштите животне средине су:
– емисија гасова из индивидуалних ложишта и моторних возила са локалних
и државних путева, који пролазе кроз насеља; 
– загађивање површинских и подземних вода комуналним отпадним водама
из насеља, индустријским и другим технолошким отпадним водама, отпадним водама са
фарми и сливним и процедним водама са ораничних површина; 
– коришћење првих водоносних слојева који су подложни загађивању за
снабдевање већине насеља водом за пиће;
– интензивно загађивање земљишта (а индиректно и подземних и површинских
вода), применом агротехничких мера у пољопривреди (прекомерна употреба пестицида
и хербицида, неадекватна употреба ђубрива);
– загађивање земљишта, речних обала, шљункара, природних и вештачких
депресија шума и других простора неконтролисаним одлагањем комуналног и др. отпада;
– нерешен проблем технолошки прихватљивог одлагања комуналног отпада;
– нерешен проблем нешкодљивог уклањања животињских лешева и отпадака
животињског порекла;
– низак ниво опремљености простора инфраструктуром на подручју обухваћеном
Програмом;
– недовољна озелењеност простора на подручју обухваћеном Програмом,
посебно ваншумским зеленилом (ветрозаштитни појасеви), што доприноси повећању негативних
микроклиматских утицаја. 

 

10. Приоритети развоја планског
подручја

10.1. Заштита и коришћење природних вредности и ресурса

 
Приоритети заштите и коришћења пољопривредног земљишта
су:
– очување постојећег стања пољопривредног земљишта као производног ресурса
и његово потенцијално побољшање мелоративним захватима;
– газдовање пољопривредним земљиштем, уз уважавање режима и мера заштите
у Специјалном резервату природе „Засавица”, као подручја са посебним режимом управљања;
– подизање ваншумског зеленила, посебно уз каналску и путну мрежу и
заштитног  зеленила на свим деградираним површинама, на просторима изван Специјалног
резервата природе „Засавица”.
Приоритети заштите, коришћења и уређења шума и шумског земљишта у Специјалном
резервату природе „Засавица” су:
– усаглашавање програма и основа који се односе на заштићено природно
добро са Уредбом о заштити Специјалног резервата природе „Засавица”;
– научноистраживачке активности у сврху детаљнијег упознавања биоеколошких
услова, природних вредности (флоре и фауне);
– валоризација вредности и потенцијала Специјалног резервата природе
„Засавица” у сврху едукативних програма и презентације природног добра;
– успостављење аутохтоности природног амбијента за шумску и другу вегетацију;

– смањење учешћа неаутохтоних врста дрвећа (ЕА топола, багремац, кисело
дрво и др.);
– санирање и нега запуштених узгојних стања шумских састојина и станишта;
– реализација општих циљева заштите и развоја подручја, којима би се
обезбедила трајна заштита шумских екосистема биљних и животињских реткости и аутентичности
пејзажа; 
– рационално и вишенаменско коришћење шума у складу са Уредбом о заштити
Специјалног резервата природе „Засавица”.
Приоритети заштите, коришћења и уређења шума и шумског земљишта изван
граница Специјалног резервата природе „Засавица” су:
– повећање степена шумовитости и унапређење општекорисних функција постојећих
шума;
– подизање ваншумског зеленила;
– успостављање већег степена аутохтоности шума;
– заштита од свих облика незаконитог и недозвољеног коришћења (узурпације,
заузећа, бесправне сече, незаконитог лова и др.);
– стварање вегетацијских коридора којима би се повезале шумске површине
у атару са шумама Специјалног резервата природе „Засавица” и омогућио проток биљних
и животињских врста. 
Приоритет заштите и коришћења ловне и риболовне фауне је повећање бројности
и структуре дивљачи уз очување ретких и угрожених врста и забрана лова у Специјалном
резервату природе „Засавица”.
На подручју Специјалног резервата природе „Засавица” приоритети су:
– очување, обнова и увећање броја аутохтоних рибљих врста, пре свега
врсте Умбра крамери;
– омогућивање услова за природно размножавање рибљих врста;
– реинтродукција аутохтоних рибљих врста које су у прошлости насељавале
ово подручје, али су у међувремену проређене или су изчезле;
– излов алохтоних врста.
Приоритети заштите и коришћења водних ресурса (подземне и површинске
воде) су:
– заштита вода од загађивања забраном испуштања загађених вода и свих
штетних материја у воде;
– одобравање коришћења вода и утврђивање заштитних зона изворишта;
– планска изградња уређаја за пречишћавање отпадних вода, контролисање
загађивања  вода и предузимање одговарајућих мера, у том смислу.
Приоритети заштите и коришћења минералних и енергетских ресурса су:
– стимулисање развоја и коришћења обновљивих извора енергије, посебно
геотермалне енергије, чиме би се знатно утицало на побољшање животног стандарда
и заштиту и очување природне и животне средине;
– дефинисање простора и услова за експлоатацију грађевинских материјала
(шљунак и песак);
– строго контролисање експлоатације шљунка уз њено ограничавање, просторно
и по обиму, уз обавезну рекултивацију простора након завршетка активности;
– привођење намени напуштених копова.

 

10.2. Заштита предела и природних
добара

 
Приоритети у области заштите предела су:
– заштита предела кроз очување и одржавање његових значајних или карактеристичних
обележја која су проистекла из његове природне конфигурације или људске активности,
пре свега природних предела без видљивог утицаја човека;
– управљање пределом кроз поступке којима се, из перспективе одрживог
развоја, обезбеђује редовно одржавање предела, са циљем усмеравања и усклађивања
промена изазваних друштвеним и економским процесима, као и процесима у животној
средини;
– стварање услова за спровођење предеоне политике (општих принципа,
стратегија и смерница, дефинисаних од стране надлежних органа), која омогућава предузимање
одређених мера у циљу заштите, управљања и планирања предела.
Приоритети у области заштите природе су на подручју Специјалног резервата
природе „Засавица” су:
– заштита, очување и унапређење природних вредности подручја, спровођење
Уредбе о заштити Специјалног резервата природе „Засавица”, припрема и реализација
адекватних програма заштите и развоја од стране стараоца; 
– очување и унапређење природних вредности због којих је Специјални
резерват природе „Засавица” проглашен за природно добро од изузетног значаја на
националном, као и на међународном нивоу (Рамсарско подручје, ИБА и  ИПА подручје);

– дефинисање свих угрожавајућих фактора, њихово ублажавање или елиминисање;
– заштитита аутохтоног екосистема Засавице;
– дефинисање услова за одржавање биолошке равнотеже и ревитализације
екосистема;
– спровођење програма санације и ревитализације простора, пре свега
влажних станишта; 
– оптимална регулација хидролошког режима, са обезбеђивањем довођења
и протока воде, као и одмуљивање водотока у циљу очувања природних вредности овог
подручја; 
– повратак воде у баре на највећем пашњаку „Ваљевац”, као и наставак
његовог чишћења од жбунастих врста и зељасте алохтоне флоре попут циганског перја
(Асцлепиас сyриацус); 
– откуп земљишта и ширење плавне зоне уз регулацију воде у привременим
барама које иначе пресушују; 
– израда и реализација пројекта Ревитализација влажних поплавних ливада
на локалитету Пачија бара;
– успостављање базе података и информационог система;
– спровођење биомониторинга угрожених биљних и животињских врста;
– спровођење мониторинга вода Засавице;
– развијање свих видова коришћења простора Специјалног резервата природе
„Засавица” у складу са режимима, мерама заштите и капацитетима подручја, у функцији
његове заштите и усклађеног развоја;
– ревизија граница и режима заштите Специјалног резервата природе „Засавица”
којом је планирано проширење његових граница и стављање садашње заштитне зоне у
границе Специјалног резервата природе „Засавица” (према Програму рада Завода за
заштиту природе Србије). 
Приоритети заштите на осталом подручју обухваћеном Програмом су:
– истраживање и вредновање природних целина долине реке Дрине, подручја
дуж реке Саве и изолованих шумарака са аспекта значаја за очување природних реткости,
које су заштићене Уредбом о заштити природних реткости; 
– очување еколошких коридора и њихово повезивање са Савом и Дрином који
представљају коридоре од међународног значаја;
– заштита биодиверзитета урбаних површина.

 

10.3. Мрежа насеља

 
За реализацију циљева укупног, а посебно привредног развоја
подручја потребно је створити предуслове, који се у области просторног уређења насеља
односе на:
– опремање насеља и зона предвиђених за привредне делатности одговарајућом
инфраструткуром, како би се створили услови за одрживи развој привреде, односно
заштиту природних добара и очување здраве животне средине;
– побољшање нивоа опремљености насеља јавним службама, комерцијалним
и услужним делатностима, што би утицало на смањење одлива становништва.

10.4. Становништво


У делу о становништву приоритети су ублажавање испољених негативних
биодинамичких карактеристика популације и побољшање њених карактеристика везаних
за образовање, знање и вештине.

10.5. Привреда


У области привреде приоритети су:
– развој пољопривредне производње у складу са захтевима савременог тржишта;
– развој руралне привреде путем комбиновања пољопривредне производње
са комплементарним производним, услужним и посредничким делатностима;
– развој туризма заснованог на коришћењу потенцијала природног амбијента
Специјалног резервата природе „Засавица”.
Приоритети развоја у области пољопривреде су:
– могућност пласмана пољопривредне производње кроз туристичку понуду;
– коришћење природних потенцијала (плодни алувијуми, термалне воде),
као значајног предуслова за повртарску производњу;
– узгој аутохтоних раса стоке, као потенцијалне туристичке понуде, али
и као могућег извора деликатесних производа од меса и млека.
Приоритети развоја у области туризма су:
– развој, пре свега, еко-туризма, али других облика туризма као што
су излетнички, омладински, едукативни туризам са истраживачким програмима, ловни,
спортско риболовни, рекреативни и здравствени туризам;
– туристичка валоризација Специјалног резервата природе „Засавица” у
складу са одрживим развојем, утврђивањем носећег капацитета простора и увођењем
зона коришћења; 
– изградња туристичких локалитета на простору Специјалног резервата
природе „Засавица” у складу са режимима заштите;
– изградња пратећих садржаја у насељима у функцији туризма (смештајни
капацитети, инфраструктура, услужне делатности и др.), посебно у насељу Засавица
1 и Засавица 2;
– коришћење термалних вода у функцији спортско-рекреативних и здравствених
садржаја;
– развијање постојећих и формирање свих потребних служби и организација
које ће омогућити реализацију задатих активности. 
Приоритети развоја у области шумарства и лова су:
– валоризација природних шумских вредности и потенцијала природног добра
кроз разне активности (презентације, научно истраживачке сврхе, туристичко-рекреативне
и др.);
– развој делатности на коришћењу шумских производа (дрвне масе, лековитог
биља, и др.) и производа од дивљачи (месо, трофеји, и др.);
– повећање бројности и структуре дивљачи у области ловства. 


10.6. Инфраструктура

10.6.1. Саобраћајна инфраструктура

 
Приоритети у области саобраћајне инфраструктуре су:
– реконструкција државних путева који би омогућили доступност са важног
Паневропског правца – коридора Х;
– реконструкција и изградња државних, као и општинских путева, који
би омогућили саобраћајну доступност из окружења;
– реконструкција и изградња путева и стаза за немоторна кретања (бициклистичких
и колско-пешачких). 


10.6.2. Водопривредна инфраструктура


Приоритети у области водопривредне инфраструктуре су:
– прописивање и одржавање оптималног водног режима на подручју Специјалног
резервата природе „Засавица”;
– измуљавање дела корита Засавице и омогућавање убацивања савске воде
одговарајућег квалитета у екосистем Специјалног резервата природе „Засавица”;
– организовано и контролисано снабдевање квалитетном водом становништва
насеља у подручју обухваћеном Програмом;
– изградња канализационих система и одговарајућих постројења за пречишћавање
отпадних вода.

 

10.6.3. Гасоводна и нафтоводна инфраструктура

 
Потребно је гасификовати сва насељена места на подручју
обухваћеном Програмом.
Све радове на избору трасе будућих гасовода потребно је ускладити са
плановима заштите Специјалног резервата природе „Засавица” уз поштовање прописаних
активности у зонама заштите.

 

10.6.4. Електроенергетска инфраструктура


Приоритети у области електроенергетске инфраструктуре су:
– изградња нове ТС 110/20/35 кВ, 1џ4 МВА „Босут”;
– изградња нове ТС 110/20/35 кВ, „Мачванска Митровица”;
– изградња 110 кВ далековода од ТС 110/20/35 кВ, „Мачванска Митровица”
до ТС 400/220/110 кВ „Мачванска Митровица 2” и ТС 110/20 кВ „Богатић”;
– изградња више МБТС 20/0,4 кВ, 630 кВА и 2 џ 630 кВА;
– изградња нових кабловских и надземних деоница 20 кВ водова;
– наставак радова на преласку са 10 кВ на 20 кВ напон;   
– изградња 400 кВ далековода Сремска Митрови-
ца 2–Обреновац;
– реконструкција мреже високог и ниског напона (изградња бетонских стубова
и повећање пресека), реконструкција постојећих трафо станица са заменом застареле
опреме и изградња нових трафо станица. 

 

10.6.5. Телекомуникациона инфраструктура

 
Приоритети у области телекомуникационе инфраструктуре су:
– изградња оптичких спојних путева на релацијама Богатић – Баново Поље
– Глоговац – Црна Бара и Мачванска Митровица – Засавица 2 – Засавица 1 – Равње;
– модернизација система мобилне телефоније кроз проширење мреже постојећих
система и изградњу нових система;
– изградња широкопојасне мреже и повезивање различитих телекомуникационих
система  у јединствен систем. 

10.7. Заштита непокретних културних добара


Приоритет у домену заштите културних добара је детаљно рекогносцирање
културних добара, тамо где то није извршено (општина Богатић) и дефинисање прецизних,
јасних и реалних услова начина њиховог очувања и коришћења за ово подручје. 

 

10.8. Заштита животне средине

 
Приоритети развоја у области заштите животне средине су:
– заштита земљишта на подручју обухваћеном Програмом од еолске и бујичне
ерозије, заслањивања, неконтролисаног коришћења пестицида и неадекватног одлагања
комуналног отпада;
– заштита вода од загађења изградњом канализационе мреже у насељима
и пречишћавањем отпадних вода пре упуштања у реципијент;
– повећање насељског и ваннасељског зеленила и површина под шумама на
просторима изван Специјалног резервата природе „Засавица”;
– прелазак на систем регионалног депоновања комуналног отпада и систем
кафилерија у  поступку нешкодљивог одлагања животињског отпада на територији
Аутономне покрајине Војводина,
– санација и рекултивација свих деградираних површина, а посебно сметлишта
на подручју обухваћеном Програмом.

11.  Преглед и оцена постојеће
документације и подлога од значаја за израду Просторног плана
За израду Просторног плана од значаја је следећа планска
и урбанистичка документација:
1. Просторни план Републике Србије ( „Службени гласник РС”, број
13/96);
2. предлог Просторног плана Сремска Митровица до 2028. године, ЈП Дирекција
за изградњу општине Сремска Митровица и Републичка агенција за просторно планирање
Београд, Сремска Митровица, октобар 2008. године;
3. План генералне регулације града Сремска Митровица, Лаћарак и Мачванска
Митровица, измене и допуне („Службени лист општина Срема”, број 25/03 и „Службени
лист општина Срема”, број 2/05);   
4. Програм за израду Просторног плана општине Богатић, ЈУП „План” Шабац,
Шабац 2005. године;
5. Генерални план мреже инфраструктуре са елементима регулационог плана
далековода 110 КВ „Сремска Митровица 2–Богатић” и изградња ТС 110/20 КВ „Мачванска
Митровица” на подручју општине Богатић (Одлука о одређивању делова Генералног плана
мреже инфраструктуре са елементима регулационог плана далековода 110 КВ „Сремска
Митровица 2 – Богатић” и изградња ТС 110/20 КВ „Мачванска Митровица” на подручју
општине Богатић, који нису у супротности са законом („Службени лист општине Богатић”,
број 19/03).
За израду Просторног плана од значаја је и планско-развојна документација,
основе развоја, пројекти, студије и други елаборати.
Међународни документи који се односе на планско подручје су:
– Конвенција о мочварама које су од међународног значаја, нарочито као
станишта птица мочварица („Службени лист СФРЈ – Међународни уговори”, број
9/77); 
– Оквирни споразум о сливу реке Саве („Службени лист СЦГ – Међународни
уговори”, број 12/04);
– Пројекат „Концепт регионалне сарадње у области просторног уређења
и развоја на подручју Подунавља – ДОНАУРЕГИОНЕН” (реализован у оквиру ЕУ иницијативе
ИНТЕРРЕГ ИИИБ ЦАДСЕС);
– Пројекат „Заштита биодиверзитета плавне долине басена реке Саве”;
– Емералд пројекат.
За потребе израде Програма прибављене су топографске карте размере
1:25000 и 1:50000. 
За потребе израде Просторног плана потребно је прибавити копије катастарских
планова размере 1:2500 и листове основне државне карте 1:5000. 

12. Садржај Просторног плана подручја посебне намене


Правилником о садржини и изради планских докумената ближе су регулисане
фазе израде просторних планова. Фазе израде просторног плана су:
– стратегија развоја планског подручја;
– предлог просторног плана. 
Просторни план подлеже стручној контроли по фазама израде.



12.1. Израда стратегије развоја
планског подручја
 
Стратегија развоја планског подручја ће пружити основ за израду предлога
Просторног плана и Уговора о имплементацији  као саставног дела планског документа.

Стратегија садржи следећа поглавља: 
1. Интерпретација резултата анализе постојеће документације за планско
подручје;
2. Резултати урађених експертиза по различитим областима;
3. Опис стања потенцијала и ограничења;
4. Предлог основних и посебних циљева развоја, коришћења и уређења планског
подручја;
5. Предлог основних правила коришћења, уређења и заштите планског подручја;
6. Евиденција и могућност решавања конфликата у простору;
7. Варијанте развоја;
8. Смернице за избор приоритета и приоритетне активности;
9. Други елементи од значаја за израду просторног плана.

 

12.2. Израда предлога Просторног
плана

 
Просторни план се састоји из текстуалног и графичког дела.
Текстуални део ће садржати следеће елементе:
1. Полазне основе (опис границе подручја просторног плана, са границама
целина и подцелина посебне намене и зона заштита; обавезе, услови и смернице из
планских докумената вишег реда и суседних подручја; скраћени приказ постојећег стања
– природни ресурси, становништво, мрежа и функције насеља, рурална подручја, привредне
делатности, услужне делатности и јавне службе, саобраћај и инфраструктурни системи,
животна средина, природна и културна добра и др.; ограничења и потенцијали подручја
Просторног плана);
2. Циљеве просторног развоја (општи и посебни циљеви; циљеви развоја
по појединим областима);
3. Правила коришћења, уређења и заштите планског подручја (коришћење
и заштита природних ресурса; развој и уређење мреже насеља; просторни развој и уређење
руралних подручја; просторни развој и размештај привредних делатности; просторни
развој и размештај услужних делатности и јавних служби; просторни развој, размештај
и коришћење инфраструктурних система; заштита животне средине; заштита природних
и културних добара; коришћење и уређење простора од интереса за одбрану земље и
заштиту од елементарних непогода);
4. Имплементација Просторног плана (листа приоритетних активности за
имплементацију Просторног плана; учесници у имплементацији Просторног плана; мере
и инструменти за имплементацију Просторног плана; Уговор о имплементацији Просторног
плана.
Просторни план подручја посебне намене садржи и:
– границе целина и подцелина посебне намене и зоне заштите;
– положај и регионални аспекти развоја подручја посебне намене; 
– намену површина подручја посебне намене са билансима планираних намена
и садржаја;
– процену економске оправданости и социјалне прихватљивости планираних
активности, објеката и функција посебне намене.
Графички део просторног плана садржаће рефералне карте у размери
1:50.000, и то:
1. посебна намена простора;
2. мрежа насеља, функција, јавних служби и инфраструктурних система;
3. природни ресурси, заштита животне средине и природних и културних
добара.

 

13. Спровођење Просторног плана

 
Просторни план ће се реализовати кроз средњерочне етапе
од по четири године, при чему се за сваку етапу закључује уговор о имплементацији.
У складу са чланом 32. Закона о планирању и изградњи, проверу решења
и утврђивање потребе да се приступи изменама просторног плана подручја посебне намене
врши орган надлежан за његово доношење, по истеку рока предвиђеног уговором о имплементацији,
односно најмање сваке четири године.
Правила коришћења, уређења и заштите планског подручја морају бити прецизно
дефинисана, уз обавезујуће смернице за ниже хијерархијске нивое. Такође, треба издвојити
просторне целине за које је обавезна израда планова детаљне регулације у смислу
детаљније разраде или начина прибављања земљишта. 
Правила која се односе на просторне зоне потребно је прописати тако
да се може, сагласно одредбама члана 57. Закона о планирању и изградњи приступити
издавању акта о урбанистичким условима за подручја за које није предвиђена израда
урбанистичких планова.

14. Динамика реализације основних фаза израде Просторног плана


Фазе израде Просторног плана су стратегија развоја планског подручја
и Предлог Просторног плана. Динамиком израде Просторног плана предвиђено је да се
у израда и доношење Просторног плана одвија у 2009. и 2010. години, по следећој
динамици:
1. стратегија развоја планског подручја – у току 2009. године (израда
радне верзије стратегије развоја планског подручја – рок: два месеца; стручна контрола
стратегије развоја планског подручја и усаглашавање ставова надлежних органа, посебних
организација, органа територијалних јединица, локалне самоуправе, као и корисника
простора – рок: један месец; израда финалне верзије стратегије развоја планског
подручја – рок: један месец);
2. Предлог Просторног плана  – у току 2010. године (израда радне
верзије Предлога Просторног плана – рок: два месеца; стручна контрола радне верзије
Предлога Просторног плана – рок: један месец; израда финалне верзије Предлога Просторног
плана – рок: један месец; обављање јавног увида – рок: један месец; финална редакција
Просторног плана  – рок: један месец); доношење Просторног плана – рок: један
месец).
Укупан рок за израду Просторног плана у свим фазама планиран је на
11 месеци. Од тога, рок за израду стратегије развоја планског подручја и Предлога
Просторног плана планиран је на четири месеца, рок за процедуру стручне контроле
и редакције Просторног плана пет месеци, а укупан рок за обављање јавног увида и
доношења Просторног плана је два месеца.

 

15. Финансијска средства потребна
за израду Просторног плана

 
За потребе Програма извршена је прелиминарна процена средства
за израду Просторног плана која ће се обезбеђивати, у складу са динамиком израде
Просторног плана, у току 2009. и 2010. године. Укупна средства за израду Просторног
плана износе 7.600.000,00 динара, од чега је 1.100.000,00 динара намењено за израду
стратешке процене утицаја Просторног плана на животну средину.
Средства су предвиђена финансијским планом Републичке агенције за просторно
планирање и обезбеђена Законом о буџету Републике Србије за 2009. годину („Службени
гласник РС”, бр. 120/08 и 31/09). 
Средства за израду Просторног плана биће обезбеђена, на следећи начин:
у току 2009. године 1.756.202,00 динара; у току 2010. године 5.843.798,00 динара;
укупно 7.600.000,00 динара.