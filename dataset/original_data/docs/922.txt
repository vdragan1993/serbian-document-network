На
основу члана 15. став 3. Закона о одбрани („Службени гласник Републике Србије“,
бр. 45/91 и 58/91),
Влада
Републике Србије, доноси
 
 
УРЕДБУ

о 
једнократној новчаној помоћи
„Службени гласник
РС”, број 18 од 4. априла 1992.
 

	 
Члан 1.
Право
на једнократну новчану помоћ могу у случају оштећења организма остварити,
извршиоци обавезе из одбране ако их је надлежан орган позвао или упутио на
извршавање обавезе из одбране.
Извршавањем
обавезе из одбране, у смислу ове уредбе, сматра се: обављање програмираних и
планираних активности за време трајања обавезе за одбрану; обављање другог
посла по наредби овлашћеног лица, односно старешине; боравак на одређеном
простору или у објекту намењеном за извршавање обавезе, као и време од поласка
из стана до повратка у стан у месту сталног, односно привременог боравка.
 
Члан 2.
Исплаћена
једнократна новчана помоћ не урачунава се у висину накнаде штете нити утиче на
остваривање других накнада и права која извршиоцу обавезе припадају према
општим прописима.
 
Члан 3.
Висина
једнократне новчане помоћи утврђује се према основици коју чини просечна зарада
у привреди Републике Србије у месецу који претходи месецу у коме је наступила
рана или повреда, односно у коме је наступила болест.
Просечна
зарада у привреди Републике Србије утврђује се на основу података републичког
органа надлежног за послове статистике.
 
Члан 4.
Висина
новчане помоћи зависи од оштећења организма и утврђује се тако што се основица
из члана 3. став 1. ове уредбе множи коефицијентом који одговара степену
телесног оштећења, и то:



Степен телесног
  оштећења


Коефицијенат




20%


1,5




30%


1,8




40%


2,4




50%


3,0




60%


3,5




70%


4,2




80%


4,8




90%


5,4




100%


6,0



 

Степен
телесног оштећења утврђује се према прописима о инвалидском осигурању радника.
 
Члан 5.
Старешина,
односно овлашћено лице које руководи извршавањем обавезе из одбране, дужна је
да одмах по насталом догађају предузме мере ради утврђивања чињеница и
околности под којима је извршилац обавезе настрадао или оболео за време обавезе
из одбране и да о томе сачини записник.
 
Члан 6.
Министарство
одбране упутиће на лекарски преглед повређеног или рањеног извршиоца обавезе,
на његов захтев, ради утврђивања степена телесног оштећења.
Степен
оштећења организма обвезника обуке утврђује лекарска комисија из члана 16. став
1. Закона о одбрани.
 
Члан 7.
Решење
о висини једнократне новчане помоћи доноси министар одбране за извршиоце
обавезе одбране које организује то министарство, а надлежни орган у предузећу и
другој организацији и органу за извршиоце обавеза одбране које они организују у
складу са законом и овом уредбом.
 
Члан 8.
Ова
уредба ступа на снагу осмог дана од дана објављивања у „Службеном гласнику
Републике Србије”.
 
 
05 број 011-2407/21
У Београду, 18.
марта 1992. године

Влада Републике
Србије
Потпредседник,
др 
Зоран
Аранђеловић, с. р.