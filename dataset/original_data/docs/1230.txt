Редакцијски пречишћен текст


 

 

На основу 
члана 24. став 2. и 

члана 25. став 1. Закона о путним исправама
(„Службени гласник РС“, број
90/07),

Министар
унутрашњих послова доноси

 

 

ПРАВИЛНИК 


о обрасцима пасоша, дипломатског
пасоша и службеног пасоша 

„Службени

гласник РС“, бр. 7 од 18. јануара

2008,
37 од 11.
априла 
2008, 
9 од 5. фебруара 2016.

 

Члан 1.

Овим
правилником прописују се обрасци пасоша, дипломатског пасоша и службеног пасоша
(у даљем тексту: обрасци) и заштитни елементи које ти обрасци садрже. 


 

Члан 2.

Обрасци
су правоугаоног облика, величине 88x125 mm, у виду књижице која се, поред корица,
састоји од поликарбонатног листа и 32 стране књижног блока. Спољне стране корица
су бордо боје, док на унутрашњим странама корица, поликарбонатном листу и странама
књижног блока доминирају црвени, жути и плави тонови.

Обрасци
су израђени у складу са стандардима ICAO 9303, Препоруком Савета ЕУ (ЕС) број
2252/2004, као и стандардима ISO, ISO/IEC 14443 и ICAO NTWG. 

 

Члан 3.

Корице
су са спољне стране израђене од сцивертеx-сецура материјала, а на унутрашњим странама
се налази заштићена хартија.

Поликарбонатни
лист састоји се од више слојева и садржи микроконтролер у који се уписују подаци
за електронско очитавање предвиђени законом.

Стране
књижног блока израђене су од заштићене хартије. 

 

Члан 4.

Штампани
елементи на предњој корици урађени су златотиском, док су натписи на унутрашњим
странама корица, поликарбонатном листу и странама књижног блока исписани плавом
бојом. 

 

Члан 5.

Поред
простора за упис података из члана 24. Закона о путним исправама, лице поликарбонатног
листа садржи и простор за упис следећих података:

1)
тип;

2)
кôд;

3)
број пасоша.

Лице
поликарбонатног листа садржи и простор за:

1)
фотографију, на левој страни, по средини, димензија 35,1x44,2 mm;

2)
машински читљиве податке, на доњем делу, испод свих натписа, димензија 125x23,2
mm;

3)
слику дигиталног потписа, димензија 24,3x6,8 mm;

4)
МЛИ (мултипле ласер имаге), десно од места за слику дигиталног потписа, димензија
15x10 mm. 

 

Члан 6.

Стране
књижног блока садрже простор за визе. 

 

Члан 7.

На
предњој корици и лицу поликарбонатног листа налази се ознака за електронски пасош.


 

Члан 8.

Број
пасоша састоји се од девет цифара и исписује се црном бојом уз леву ивицу унутрашње
стране предње корице, по средини у смеру одозго на доле, и на лицу поликарбонатног
листа на простору предвиђеном за то, као и ласерском перфорацијом на доњем делу
страна књижног блока и задње корице. 

 

Члан 9.

Заштитни
елементи, израђени офсет штампом, линијском дубоком штампом или високом штампом
и ламинацијом, су: ирис штампа (раинбоw), гуиллоцхе елементи, анти-цопy елементи,
модулација дебљина линија, невидљиви детаљи који флуоресцирају под UV светлом, скривене
слике видљиве под различитим углом (кип ефекат), рељефни елементи, микротекст, IR
елементи, antistratch слој (са мат-сјајним ефектима, микротекстом и рељефним елементима),
машински читљив кинеграм, Мали грб Републике Србије израђен линијским и медал ефектом,
ласерабилни слој за упис података, дигиталног потписа и за машински читљиве податке,
ознака за електронски пасош одштампана OVI (optically variable ink) бојом, MLI и
прозирни регистар. 

 

Члан 10.

Обрасци
се израђују према техничкој документацији коју припрема Министарство унутрашњих
послова. 

 

Члан 11.

Обрасци,
односно задња и предња корица, унутрашња страна предње и задње корице, лице поликарбонатног
листа, наличје поликарбонатног листа и стране 1–32 књижног блока, одштампани су
уз овај правилник и чине његов саставни део. 

 

Члан 12.

Овај
правилник ступа на снагу даном објављивања у „Службеном гласнику Републике Србије”,
а почиње да се примењује даном почетка примене Закона о путним исправама. 


Док
се не стекну технички и други услови за израду образаца прописаних овим правилником,
пасош, дипломатски пасош и службени пасош издаваће се на обрасцима према прописима
који су били на снази до почетка примене Закона о путним исправама.*

 

*Службени

гласник РС, бр.
37/2008

 

 

01 број 240/08

У Београду, 14. јануара
2008. године

Министар,


Драган Јочић,
с.р.

 

 

ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА

 

Правилник о измени Правилника о обрасцима пасоша, дипломатског
пасоша и службеног пасоша: "Службени гласник РС", број 9/2016-38

 

Члан 2.

Пасоши, дипломатски пасоши и службени пасоши издати на обрасцима у 
складу са Правилником о обрасцима пасоша, дипломатског пасоша и службеног пасоша 
(„Службени гласник РС”, бр. 7/08 и 37/08) важе до истека у њима наведеног рока.

Члан 3.

Овај правилник ступа на снагу осмог дана од дана објављивања у 
„Службеном гласнику Републике Србије”, а примењује се по истеку 90 дана од дана 
његовог ступања на снагу.

 

Прилози

НАПОМЕНА ИЗДАВАЧА: Правилником о измени Правилника о обрасцима пасоша, 
дипломатског пасоша и службеног пасоша ("Службени гласник РС", број 9/2016) 
обрасци 

одштампани уз Правилник о обрасцима пасоша, дипломатског пасоша и службеног 
пасоша („Службени гласник РС”, бр. 7/08) замењени су новим 
обрасцима (види члан 1. Правилника - 9/2016-38).