На основу члана 5. Закона о информационој безбедности („Службени гласник РС”, број 6/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ 
о образовању Тела за координацију послова информационе безбедности
"Службени гласник РС", број 24 од 16. марта 
				2016.
 
1. Овом одлуком образује се Тело за координацију послова информационе безбедности (у даљем тексту: Тело за координацију).
2. Задатак Тела за координацију је да остварује сарадњу између органа и усклађује обављање послова у функцији унапређења информационе безбедности, иницира и прати превентивне и друге активности у области информационе безбедности, предлаже мере за унапређење информационе безбедности у Републици Србији, даје сугестије и предлоге који се односе на припрему стратешких докумената, подзаконских аката и политика информационе безбедности у Републици Србији, и утврђује међусобну сарадњу у случају инцидената који могу да имају знатан утицај на нарушавање информационе безбедности у Републици Србији. 
3. У Тело за координацију именују се:
– за руководиоца: 
Сава Савић, Министарство трговине, туризма и телекомуникација;
– за заменика руководиоца: 
Наталија Радоја, Министарство трговине, туризма и телекомуникација. 
– за чланове: 
1) пуковник Зоран Гајић, Министарство одбране;
2) Небојша Јокић, Министарство унутрашњих послова;
3) Мирољуб Ивезић, Министарство спољних послова;
4) Златко Петровић, Министарство правде;
5) Дејан Ђурић, Безбедносно-информативна агенција;
6) потпуковник др Ненад Димитријевић, Војнобезбедносна агенција;
7) потпуковник Слободан Дамјановић, Војнообавештајна агенција;
8) Душан Стојановић, Дирекција за електронску управу;
9) Ненад Ковачевић, Канцеларија Савета за националну безбедност и заштиту тајних података; 
10) Петар Јањић, Генерални секретаријат Владе; 
11) Јелена Сандић, Управа за заједничке послове републичких органа;
12) Томислав Ранђић, Регулаторна агенција за електронске комуникације и поштански саобраћај.
– за заменике чланова: 
1) потпуковник Дејан Кршљанин, Министарство одбране;
2) Владимир Урошевић, Министарство унутрашњих послова;
3) Слободан Стојадиновић, Министарство спољних послова;
4) Сава Благојевић, Безбедносно-информативна агенција;
5) мајор Небојша Петровић, Војнобезбедносна агенција;
6) мајор Марко Андријашевић, Војнообавештајна агенција;
7) Сања Дашић, Канцеларија Савета за националну безбедност и заштиту тајних података; 
8) Часлав Максић, Генерални секретаријат Владе; 
9) Весна Вукићевић, Управа за заједничке послове републичких органа;
10) Немања Вукотић, Регулаторна агенција за електронске комуникације и поштански саобраћај.
4. У функцији унапређења појединих области информационе безбедности Тело за координацију формира стручне радне групе у које се укључују и представници других органа јавне власти, привреде, академске заједнице и невладиног сектора.
5. Тело за координацију доноси пословник о свом раду. 
6. Тело за координацију подноси извештај о свом раду Влади два пута годишње.
7. Стручну и административно-техничку подршку Телу за координацију пружа Министарство трговине, туризма и телекомуникација.
8. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-2529/2016
У Београду, 3. марта 2016. године
Влада
Председник,
Александар Вучић, с.р.