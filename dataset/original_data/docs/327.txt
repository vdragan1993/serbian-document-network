Уставни
суд, на основу члана 5. став 2. алинеја 1. и члана 11. Пословника о раду Уставног
суда („Службени гласник РС”, бр. 24/08 и 27/08), на седници одржаној 29. јануара
2009. године, донео је 

 

 

ОДЛУКУ

о службеној
одећи судија Уставног суда

„Службени

гласник РС“, број 8 од 3. фебруара 

2009.

 

 

Члан 1.

Овом
одлуком уређују се изглед и начин коришћења службене одеће судија Уставног суда.

 

Члан 2.

Службена
одећа судија Уставног суда је тога.

Тога
је дугачка, са рукавима, црне боје и детаљима плаве боје.

Председник
Уставног суда преко службене одеће носи позлаћену колајну, са медаљоном на коме
је грб Републике Србије, испод кога је натпис „УСТАВНИ СУД”. 

Изглед
службене одеће судија Уставног суда и колајне приказан је на цртежима 1 и 2 који
чине саставни део ове одлуке.

 

Члан 3.

Судије
Уставног суда носе службену одећу на редовној седници Уставног суда и на јавној
расправи. 

 

Члан 4.

Службена
одећа облачи се непосредно пре почетка редовне седнице Уставног суда, односно јавне
расправе.

 

Члан 5. 


Службена
одећа судија Уставног суда не носи се ван просторија Уставног суда. 

 

Члан 6.


Службена
одећа судија Уставног суда чува се и одлаже у посебној просторији у Уставном суду.


О
одржавању службене одеће судија Уставног суда (поправке, хемијско чишћење, обнављање,
шивење) стара се лице које одреди секретар Уставног суда.

Трошкови
одржавања службене одеће судија Уставног суда падају на терет буџетских средстава
Уставног суда. 

 

Члан 7.

Ова
одлука ступа на снагу осмог дана од дана објављивања у „Службеном гласнику Републике
Србије”.

  

Су број
60

Председник

Уставног
суда,

др 
Боса Ненадић,
с.р.