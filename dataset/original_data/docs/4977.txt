На основу члана 13. став 3. Уредбе о стављању под контролу коришћења и промета дивље флоре и фауне („Службени гласник РС”, бр. 31/05, 45/05 – исправка, 22/07, 38/08, 9/10 и 69/11), на предлог Завода за заштиту природе Србије, 
Министар пољопривреде и заштите животне средине доноси
НАРЕДБУ
о забрани сакупљања појединих заштићених врста дивље флоре и фауне у 2017. години
"Службени гласник РС", број 17 од 6. марта 
				2017.
 
1. Забрањује се сакупљање заштићених врста дивље флоре и фауне у 2017. години, и то:
1) на целој територији Републике Србије:
(1) Hypericum barbatum Jacq. – Трепљасти кантарион, Пљускавица трепљаста,
(2) Hypericum maculatum Crantz – Планински кантарион,
(3) Hypericum rumelicum Boiss. – Румелијски кантарион, Издашљивица,
(4) Iris pseudoacorus L. – Барска перуница, Жута перуника, Дивља перуника,
(5) Veratrum nigrum L. – Црна чемерика, Кинавка,
(6) Hirudo medicinalis – Медицинска пијавица,
(7) Testudo hermanni – Шумска корњача;
2) на подручју Западнобачког управног округа, Јужнобачког управног округа, Севернобачког управног округа, Севернобанатског управног округа, Јужнобанатског управног округа и Средњебанатског управног округа:
(1) Ruscus aculeatus L. – Веприна, Кострика, Шимширика,
(2) Ruscus hypoglossum L. – Језичаста кострика, Веприна, Непричац,
(3) Inula helenuim L. – Оман, Оманика, Девесиље;
3) на подручју Западнобачког управног округа, Севернобачког управног округа, Севернобанатског управног округа, Средњебанатског управног округа, Сремског управног округа, Јужнобанатског управног округа, Јужнобачког управног округа, Подунавског управног округа, Браничевског управног округа, Борског управног округа и Расинског управног округа:
(1) Pelophylax kl. Еsculenta – Зелена жаба,
(2) Pelophylax lessonae – Мала зелена жаба,
(3) Pelophylax ridibundus – Велика зелена жаба;
4) на подручју Западнобачког управног округа, Сремског управног округа, Мачванског управног округа и Браничевског управног округа:
(1) Helix aspersa – Баштенски пуж;
5) на подручју Западнобачког управног округа, Севернобачког управног округа, Севернобанатског управног округа, Средњебанатског управног округа и Јужнобанатског управног округа:
(1) Helix leucorum – Шумски, сиви пуж,
(2) Helix pomatia – Виноградарски пуж;
6) на подручју Мачванског управног округа, Колубарског управног округа, Златиборског управног округа, Рашког управног округа, Расинског и Пчињског управног округа:
(1) Vipera ammodites – Поскок.
2. Изузетно, забрана сакупљања врста из тачке 1. ове наредбе, не односи се на заштићена подручја у којима је планом и/или годишњим програмом управљања заштићених подручја, сакупљање тих врста дозвољено.
3. Ова наредба ступа на снагу осмог дана од дана објављивања у „Службеном гласнику Републике Србије”.
Број 353-01-00163/2017-17 
У Београду, 20. фебруарa 2017. године
Министар, 
Бранислав Недимовић, с.р.