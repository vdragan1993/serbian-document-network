Редакцијски пречишћен текст
 
   
На основу члана 75. став 2. Закона о Народној банци Србије („Службени гласник РС”, бр. 72/03, 55/04, 85/05 – др. закон 44/10, 76/12 и 106/12), 
Извршни одбор Народне банке Србије доноси 
 
ОДЛУКУ
"Службени 
				гласник РС", бр. 53 од 19. маја 2014, 62 од 13. јуна 2014.
 
1. Народна банка Србије не наплаћује накнаду за обрачун у вези с пословима платног промета утврђену Одлуком о јединственој тарифи по којој Народна банка Србије наплаћује накнаду за извршене услуге („Службени гласник РС”, бр. 43/11, 85/11, 49/12, 57/12, 67/12, 98/12, 43/13, 80/13, 17/14 и 27/14) – по основу налога за уплату, односно пренос средстава у динарима и девизама на наменске рачуне који су отворени ради помоћи угроженима и отклањање последица ванредних околности – поплава у Републици Србији.
1а Накнаду по ТАРИФНОМ БРОЈУ 9: ПОСЛОВИ С ГОТОВИНОМ, 
				тарифни ст. 5, 14. и 15, утврђену Одлуком из тачке 1. ове одлуке 
				– Народна банка Србије неће наплаћивати банкама за уплате 
				новчаница готовог новца које су оштећене у поплавама а које 
				садрже најмање 51% површине исправне новчанице, под условом да 
				се те новчанице предају филијалама Народне банке Србије посебно 
				спаковане, да су за њихову уплату банке упутиле захтев у складу 
				са Одлуком о управљању токовима готовине („Службени гласник РС”, 
				бр, 60/12, 64/13 и 115/13) и да су у том захтеву, у рубрици 
				„Лице за контакт”, поред осталих података, наведене речи: 
				,,Новчанице оштећене у поплавама”.*
Накнаду из става 1. ове тачке Народна банка Србије неће 
				наплаћивати до 30. септембра 2014. године, и то за уплате 
				новчаница које су оштећене у поплавама а које су банке својим 
				клијентима замениле до 31. августа 2014. године.*
*Службени гласник РС, број 62/2014
2. Народна банка Србије објавиће на својој интернет презентацији бројеве наменских рачуна из тачке 1. ове одлуке, на основу обавештења Министарства финансија – Управе за трезор, односно обавештења које јој доставе банке.
3. Банке су дужне да без одлагања Народној банци Србије доставе обавештење о рачунима из тачке 1. ове одлуке. 
4. Ова одлука ступа на снагу даном објављивања у „Службеном гласнику Републике Србије”.
 
ИО НБС број 20
У Београду, 18. маја 2014. године
Председавајућа 
Извршног одбора Народне банке Србије 
гувернер 
Народне банке Србије, 
др Јоргованка Табаковић, с.р.