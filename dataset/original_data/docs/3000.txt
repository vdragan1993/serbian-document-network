На основу члана 16а.
став 2. и члана 50. став 1. Закона о Народној банци Југославије (“Службени лист
СРЈ”, бр. 32/93, 41/94, 61/95, 29/97, 44/99 и 73/2000), 

гувернер Народне банке
Југославије доноси
 
ОДЛУКУ
о
издавању и основним обележјима новчанице од 5000 динара
„Службени
лист СРЈ“, број 45 од 20. августа 2002.
 
 
1. Народна банка
Југославије издаће новчаницу од 5000 динара.
 
2. Новчаница од 5000
динара штампаће се на белој заштићеној хартији са мултитонским воденим знаком у
виду портрета Слободана Јовановића и са пласираним 

OVD елементом
(у даљем тексту: холограм) на лицу новчанице. Холограм као елементе садржи грб
СР Југославије и ознаку вредности апоена “5000” постављених у средњу зону
холограма, као и микротекст “5000 динара”, исписан ћирилицом и латиницом и
мултиплициран тако да линија микротекста прати облик розете. У угловима
деметализованог дела холограма постављене су цифре “5000”. Шест линија које се
зракасто шире од централно постављеног грба ка крајевима холограма, као и
контурно изведене цифре “5000” које се смањују идући ка крајевима, употпуњују
укупан изглед холограма. Зависно од угла гледања и упадног угла светлости,
холограм формира неколико различитих слика које се преливају једна у другу, при
том мењајући боју. На наличју новчанице уграђена је испрекидана заштитна нит
сребрне боје, која садржи микротекст “НБЈ – 

NBJ” који
се континуирано понавља и чита и с лица и с наличја новчанице (заштитна нит и
микротекст су с наличја јасно видљиви, а с лица под светлошћу која новчаницу
чини транспарентном). У папир су уграђена и влаканца у жутој, плавој и црвеној
боји, од којих су жута и плава видљива на дневној светлости, а жута и црвена
под светлошћу лампе са ултраљубичастим зрацима. Лице и наличје новчанице ће се
штампати у комбинованој техници, у дубокој и вишебојној офсет штампи и техници
високе штампе за нумерацију на наличју. Ова нумерација је штампана у црној боји
која флуоресцира жуто – зелено под светлошћу лампе са ултраљубичастим зрацима.
Нумерација садржи две словне и седам нумеричких ознака.
 
3. Новчаница од 5000
динара имаће димензије 76 х 159 

mm.
 
Лице новчанице
4. Диспозиција је
хоризонтална. На левој страни је портрет Слободана Јовановића, изведен техником
дубоке штампе. Лево од портрета исписане су речи “Слободан Јовановић”,
ћирилицом и латиницом, године његовог рођења и смрти “1869–1958”, а испод је
факсимил потписа Слободана Јовановића. 
Централним делом
новчанице доминира приказ скулптуралне групе са средишњом фигуром жене са
голубом у подигнутој десној руци. 
Ознака вредности
апоена “5000” дата у позитиву, смештена је у доњем десном делу беле површине,
док се мања ознака вредности “5000”, у вертикалној диспозицији налази десно од
портрета у горњој зони. 
Текст “Народна банка
Југославије”, исписан ћирилицом у два реда, смештен је на белој површини у
десном делу, а исти текст исписан латиницом у два реда – у близини леве маргине
новчанице: речи “Народна банка” у позитиву, а реч “Југославије” у негативу.
Изнад речи “Југославије”, техником дубоке штампе изведена је ознака за слепе
(три дискретно смакнуте хоризонталне линије). Лево од те речи, истом техником,
ћирилицом и латиницом изведен је микротекст “НБЈ”, у шест редова. 
У доњем десном делу
беле површине новчанице, а изнад ознаке вредности апоена “5000”, у техници
дубоке штампе, оптички варијабилном бојом (OVI бојом)
штампана је стилизована отворена књига. У зависности од угла гледања, боја
књиге се мења од златне до зелене. 
У горњем делу беле
површине новчанице, техником дубоке штампе изведен је тзв. кип ефекат, који
приказује знак НБЈ. Тај знак се уочава само при посматрању новчанице под
одређеним угловима (правац гледања мора бити што ближи равни новчанице и
окренут за 45 степени у оба смера ротације), дајући при том слику и у негативу
и у позитиву. Уз горњу и доњу ивицу тог знака налази се микротекст “НБЈ”, који
се понавља, горе дат у ћирилици, а доле у латиници. 
У горњем делу
новчанице, лево од кип ефекта изведен је прозирни регистар, који представља
половину укупне слике чија се целина може сагледати тек заједно са
одговарајућим делом слике на наличју новчанице (укупну слику чини троугао
састављен од два мања троугла, од којих се један налази на лицу, а други на
наличју новчанице).
 Десно од мање,
вертикално постављене цифре “5000” исписан је латиницом текст “пет хиљада
динара”, док је исти ћирилични текст смештен у доњем делу новчанице лево од
веће цифре “5000”. 
Уз десну ивицу
новчанице, на светлољубичастој подлози, исписан је, најпре ћирилицом а затим
латиницом, текст “Фалсификовање се кажњава по закону” и у продужетку дискретно
назначена вредност апоена “5000”.
 
Наличје новчанице
 
5. Диспозиција је вертикална. 
На наличју новчанице налази се фигура Слободана
Јовановића. Изнад ње дат је фрагмент зграде Савезне скупштине, а лево од ње и
стилизовани приказ ентеријера скупштинске сале, изведене техником дубоке
штампе. 
У доњем делу наличја, лево од фигуре Слободана
Јовановића штампана је оптички варијабилном бојом (OVI
бојом), такође у техници дубоке штампе, розета која по
ободу у виду фриза садржи и микротекст “НБЈ – 
NBJ”,
од једног реда, који се континуирано понавља, наизменично ћирилицом и
латиницом. У зависности од угла гледања, боја розете се мења од златне до
зелене. 
Ознака вредности апоена “5000” дата у позитиву смештена
је у горњем делу беле површине, а она дата у негативу – у доњем левом углу
пуног штампаног дела. 
У горњем десном углу пуног штампаног дела исписан је
текст “пет хиљада динара”, и то у позитиву ћирилицом, а (испод тога) у негативу
латиницом. У доњем левом делу беле површине ћирилицом и латиницом, исписане су
у три реда, одозго надоле, речи “Београд”, “година” и “гувернер”, са ознаком
године “2002” у негативу. Испод њих је факсимил потписа гувернера М. Динкића.
Уз доњу ивицу пуног штампаног дела исписан је текст “Народна банка Југославије
– Завод за израду новчаница и кованог новца – Топчидер” ћирилицом, а испод
тога, на белој површини латиницом. У доњем десном углу штампаног дела исписан
је у позитиву, наизменично ћирилицом и латиницом, у неколико редова, микротекст
“5000 динара”.
 Изнад микротекста је ознака вредности апоена “5000”. 
У горњем левом углу новчанице графички је приказан грб
СР Југославије, а поље испод грба садржи мултипликован микротекст “YU”.

У горњем десном делу новчанице, на граници беле
површине и пуног штампаног дела, налази се други део прозирног регистра из
тачке 4. став 8. ове одлуке.
 
6. На лицу и наличју
новчанице преовлађују тонови зелене боје, уз додатак љубичастих и жутих тонова.
Флуоресцентна жута боја на лицу новчанице јасно је видљива под светлошћу лампе
са ултраљубичастим зрацима. На наличју новчанице светлозелена боја флуоресцира
плаво под светлошћу лампе са ултраљубичастим зрацима.
Ознака апоена “5000”
на белој површини наличја штампана је бојом осетљивом на инфрацрвене зраке
светлосног спектра, тако да осветљена њима нестаје са екрана лампе са
инфрацрвеним зрацима (тј. постаје невидљива).
 
7. Ова одлука ступа
на снагу даном објављивања у “Службеном листу СРЈ”.
 
О. бр.
96 
20.
августа 2002. године 
Београд 
Гувернер
Народне банке Југославије
Млађан Динкић, с.
р.