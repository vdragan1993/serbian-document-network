ЗАКОН

о 
обезбеђењу динарских средстава за превремену отплату обавеза по иностраним 
кредитима 
Народне банке 
Југославије
„Службени
лист СФРЈ”, број 33 од 2. јуна 1989.
 
Члан
1.
Народна банка
Југославије може превремено отплатити обавезе по рефинансираним, односно
репрограмираним кредитима које је користила у своје име и за свој рачун, до
износа од 37 милијарди САД долара, конверзијом дуга у динаре по пословима,
односно за намене:
1) за изградњу
хотела „Hyatt” у Београду – конверзија дуга до износа од 18,5 милиона САД
долара;
2) изградњу
апартманског насеља у Београду – конверзија дуга до износа од 10 милиона САД
долара;
3) изградњу и
опремање анекса студија РТВ Београд у Београду – конверзија дуга до износа од
8,5 милиона САД долара.
Народна банка
Југославије извршиће конверзију дуга до износа из става 1. овог члана исплатом
динарске противвредности, умањено за учешће у дисконту који не може бити мањи
од 10% номиналне вредности дуга који је предмет конверзије на основу овог
закона. Висину учешћа у дисконту утврђује Савет гувернера Народне банке
Југославије различито, зависно од начина ангажовања Народне банке Југославије
за поједине намене из става 1. овог члана.
 
Члан
2.
За превремену
отплату обавеза из члана 1. овог закона Народна банка Југославије користиће
средства примарне емисије до износа који одговара динарској противувредности
тих обавеза, умањено за учешће у дисконту из става 2. члана 1. овог закона.
Коришћење средстава
примарне емисије за намене из става 1. овог члана мора бити у оквирима
квантитативних задатака монетарно-кредитне политике утврђених Одлуком о
циљевима и задацима заједничке монетарне политике и заједничких основа кредитне
политике у 1989. години.
 
Члан
3.
Превремену отплату
обавеза из члана 1. овог закона Народна банка Југославије извршиће обављајући
послове конверзије дуга у динаре којима ће се финансирати пројекти за стварање
услова за одржавање IХ конференције шефова држава или влада несврстаних земаља
1989. године у Југославији.
 
Члан
4.
Овај закон ступа на
снагу осмог дана од дана објављивања у „Службеном листу СФРЈ”.