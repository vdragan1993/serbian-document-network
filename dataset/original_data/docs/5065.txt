На основу члана 43. став 2. Закона о заштити животне
средине („Службени гласник РС”, бр. 66/91, 83/92, 53/93 – др. закон, 67/93 –
др. закон, 48/94 – др. закон, 53/95 и 135/04) и члана 42. став 1. Закона о
Влади („Службени гласник РС”, бр. 55/05, 71/05 – исправка, 101/07 и 65/08), 
Влада доноси
 
 
УРЕДБУ
о
заштити 

Специјалног резервата природе „Краљевац” 
„Службени
гласник РС“, број 14 од 20. фебруара 2009.
 
 
Члан 1.
 
Део подручја Делиблатске пешчаре, на локалитетима
званим Обзовик, Спасовина и Краљевац, ставља се под заштиту као Специјални
резерват природе под именом „Краљевац” и утврђује за заштићено природно добро
од изузетног значаја, односно заштићено природно добро И категорије (у даљем
тексту: Специјални резерват „Краљевац”). 
 
Члан 2.
 Специјални резерват „Краљевац” ставља се под заштиту да
би се очувале геоморфолошке, хидрогеолошке и биолошке вредности на три
просторне целине са различитим екосистемима: Обзовик (долина настала речном
ерозијом); Спасовина (пашњачка површина на лесној тераси) и део водотока Краљевац,
да би се очувале реликтне биљне заједнице мочварне папрати и барске иве и
природних реткости, нарочито: текуница и слепо куче, да би се очувала пливајућа
острва водотока Краљевац и водена окна која представљају одговарајуће станиште
фауне риба и миграторних врста птица мочварица, као и станиште за гнежђење
ретких и угрожених врста птица водених станишта, нарочито; ћубасти гњурац;
патка црнка; еја мочварица; белобрада црна чигра и др. 
 
Члан 3.
Специјални резерват „Краљевац” налази се на подручју
општине Ковин, катастарска општина Делиблато и обухвата површину од 264 ха и 30
а, од чега је 206 ха и 91 а у државној и 57 ха и 39 а у приватној својини. 
Опис границе и
графички приказ Специјалног резервата „Краљевац” одштампани су уз ову уредбу и
чине њен саставни део. 
 
Члан 4.
 На подручју Специјалног резервата „Краљевац” утврђују
се режими заштите I, II, и III степена: 
1) режим заштите I степена, укупне површине 15 ха и 88
а, утврђује се на просторној целини водотока Краљевац, који обухвата централни
део водотока Краљевац око острва Велика греда, општина Ковин, катастарска
општина Делиблато;
2) режим заштите II степена, укупне површине 105 ха и
76 а, утврђује се на просторној целини Спасовина и делу просторне целине
водотока Краљевац са тршћацима и воденим површинама од границе режима заштите I
степена до спољне границе резервата на запад, општина Ковин, катастарска
општина Делиблато; 
3) режим заштите III степена, укупне површине 142 ха и
6 а, утврђује се на просторној целини Обзовик и делу просторне целине водотока
Краљевац, од границе режима заштите I степена на југоисток до преливне бране на
крају села Делиблата, површине водног огледала са већином пловећих острва,
општина Ковин, катастарска општина Делиблато. 
 
Члан 5.
На целом подручју Специјалног резервата „Краљевац”
забрањује се:
1) извођење радова који би могли нарушити геоморфолошке
и хидролошке одлике природног добра или штетно утицати на очување природних
вредности;
2) отварање позајмишта песка;
3) нарушавање лесних одсека;
4) сакупљање дивљих биљних и животињских врста;
5) узнемиравање птица и других врста животиња утврђених
за природне реткости;
6) уношење алохтоних врста;
7) свињарење;
8) преоравање и пошумљавање пашњака;
9) скидање травног покривача;
10) загађивање воде, земљишта и ваздуха;
11) употреба хемијских средстава у пољопривреди;
12) отварање депонија и депоновање смећа;
13) изградња објеката, осим објеката за потребе
заштите;
14) постављање бачија и торова од отпадног материјала,
метала и пластике и
15) предузимање других активности које могу нарушити
основна обележја природног добра.
На површинама на којима је утврђен режим заштите 
I
степена забрањује се коришћење природних богатстава и други облици коришћења
простора и активности, осим научних истраживања и контролисане едукације, а
обезбеђује се очување и унапређивање популација утврђених за природне реткости.
На површинама на којима је утврђен режима заштите 
II
степена забрањује се:
1) упуштање непречишћених отпадних вода;
2) изазивање наглих промена нивоа воде;
3) захватање воде из језера за заливање и друге
потребе;
4) употреба катранисаних пловних објеката и пловних
објеката са сопственим погоном;
5) кретање пловних објеката за потребе заштите и
очувања, научноистраживачки рад и контролисану едукацију;
6) привредни риболов;
7) спортски риболов;
8) лов;
9) нарушавање интегритета и природне динамике везаних и
пловећих острва;
10) отварање дивљих плажа и
11) паљење трске.
На површинама на којима је утврђен режим заштите 
III
степена забрањује се:
1) упуштање непречишћених отпадних вода;
2) изазивање наглих промена нивоа воде;
3) захватање воде из језера за заливање и друге
потребе;
4) употреба катранисаних пловних објеката и пловних
објеката са сопственим погоном;
5) привредни риболов;
6) нарушавање интегритета и природне динамике везаних и
пловећих острва;
7) отварање дивљих плажа и
8) паљење трске. 

 
Члан 6.
 На површинама на којима је утврђен режим заштите 
II
степена обезбеђује се: одржавање квалитета воде; спречавање инфилтрација воде
из септичких јама; одржавање нивоа воде минимално 260 цм на мерној летви испред
бране; очување рибљег фонда аутохтоних врста риба; стално смањивање бројности
алохтоних врста риба; заштита приобалне вегетације; наизменична сеча трске
према посебном програму; стимулисање производње здраве хране на обрадивим
површинама; мир у резервату за потребе гнежђења и зимовања птица; спречавање
ширења трске и жбуња; одржавање пловности и приступ чуварске службе свим
деловима резервата; испаша (овце, говеда, коњи) или кошење траве и уређење и
коришћење простора на традиционалан начин (одржавање вашара, коњских трка и
сл.).
На површинама на којима је утврђен режим заштите 
III
степена обезбеђује се: успостављање центра за информисање и едукацију;
успостављање и уређивање места за одмор и рекреацију према посебном програму;
изградња ограниченог броја типских, дашчаних милова и платформи за осматрање
птица према посебном програму; одржавање квалитета воде; спречавање
инфилтрације воде из септичких јама; одржавање нивоа воде минимално 260 цм на
мерној летви испред бране; чишћење извора и корита Обзовика; заштита приобалне
вегетације; спортски риболов са обале; очување рибљег фонда аутохтоних врста;
стално смањивање бројности страних врста риба; лов у складу са ловном основом;
пашарење где за то постоје услови; ревитализација обрађених површина;
стимулисање производње здраве хране; обележено место за напајање стада са
Спасовине. 
 
Члан 7.
 Заштита и развој Специјалног резервата „Краљевац”
спроводи се према програму управљања (у даљем тексту: Програм) који се доноси
као средњорочни документ за период од пет година.
Програм нарочито садржи:
1) циљеве заштите и развоја природних вредности,
услове, мере, погодности и ограничења за њихово остваривање;
2) приказ основних природних вредности заштићеног
природног добра и њихових корисника;
3) приоритетне задатке на чувању и одржавању заштићеног
природног добра, праћењу стања природних реткости, посебно геоморфолошких,
хидрогеолошких и биолошких вредности на три просторне целине са различитим
екосистемима птица и риба и њихових станишта, пливајућих острва и њиховој
биолошкој и техничкој заштити, као и на очувању квалитета вода, ваздуха и
других чинилаца животне средине;
4) задатке и мере на очувању дивљих биљних и
животињских врста и природних станишта од међународног значаја посебно
укључујући угрожене и осетљиве миграторне врсте које су идентификоване на
подручју овог заштићеног природног добра; 
5) задатке и мере на заштити вода и земљишта, управљању
отпадом, опасним материјама и санацији;
6) приоритетне научноистраживачке, образовне и културне
активности и задатке;
7) задатке за развој туризма и рекреације, уређења
предела и изградње објеката у функцији заштићеног природног добра и задатке на
приказивању вредности заштићеног природног добра; 
8) врсту и садржај документације за спровођење циљева и
задатака на праћењу, очувању и унапређењу стања природних вредности, посебно
геоморфолошких, хидрогеолошких и биолошких вредности на три просторне целине са
различитим екосистемима птица и риба и њихових станишта, пливајућих острва и
њиховог коришћења у научне, образовне, рекреативне и друге сврхе;
9) преглед потребне планске, урбанистичке и друге
документације за спровођење просторног уређивања и развојних циљева и задатака,
динамику и субјекте за њихову реализацију;
10) задатке на успостављању партнерских односа са
локалним становништвом, предузећима за управљање природним ресурсима и
корисницима; 
11) динамику и субјекте реализације програмских
задатака;
12) средства потребна за реализацију Програма и начин
њиховог обезбеђивања.
На Програм, на који су претходно прибављена мишљења
министарстава надлежних за послове културе, науке, просвете, пољопривреде,
просторног планирања, шумарства и водопривреде и финансија, сагласност даје
министарство надлежно за послове заштите животне средине (у даљем тексту:
Министарство).
Програм се остварује годишњим програмом управљања којим
се утврђују активности и задаци који се реализују у текућој години, динамика,
субјекти реализације и висина потребних средстава.
Годишњи програм управљања за наредну годину заједно са
извештајем о остваривању програма у текућој години, старалац доставља
Министарству до 15. децембра. 
 
Члан 8.
 О Специјалном резервату „Краљевац” стара се Удружење
спортских риболоваца „Делиблатско језеро”, Делиблато (у даљем тексту: старалац).

 
Члан 9.
 Старалац је дужан да обезбеди:
1) спровођење прописаних режима заштите и мера очувања
и унапређивања заштићеног природног добра нарочито очување геоморфолошких,
хидролошких и биолошких карактеристика, ревитализације станишта, научноистраживачких,
васпитнообразовних, културних, информативно-пропагандних и других активности;
2) доноси Програм и годишњи програм управљања и
извештај о његовом извршавању. 
 
Члан 10.
 Старалац је дужан да обезбеди унутрашњи ред и чуварску
службу у складу са актом који доноси уз сагласност Министарства.
Актом из става 1. овог члана утврђују се правила за
спровођење режима заштите и развоја, а нарочито: мере заштите приликом извођења
научних истраживања; истражних радова и васпитнообразовних и културних
активности; мере заштите приликом обављања туристичких, спортско-рекреативних,
угоститељских услуга и других делатности; услови, начин кретања и боравак
ограниченог броја посетилаца и корисника; биљне и животињске врсте које је
забрањено уништавати, оштећивати и узнемиравати; место и услови за одлагање
отпада; начин одржавања уредности и чистоће заштићеног природног добра; опрема
и средства неопходна за чување и одржавање заштићеног природног добра; услови,
начин постављања информативних и других ознака и посебне мере забране и
ограничења у спровођењу режима заштите.
Акт из става 1. овог члана и друге неопходне
информације за спровођење режима заштите, старалац је дужан да на погодан начин
јавно огласи, тако да буду доступна корисницима и посетиоцима. 
 
Члан 11.
 Средства за заштиту и развој Специјалног резервата
„Краљевац” обезбеђују се из прихода остварених обављањем делатности стараоца;
из буџета Републике Србије; од накнаде за коришћење заштићеног природног добра;
из других извора у складу са законом. 
 
Члан 12.
 Старалац ће донети Програм и годишњи програм управљања
Специјалним резерватом „Краљевац” у року од шест месеци од дана ступања на
снагу ове уредбе.
До доношења докумената из става 1. овог члана старалац
ће послове заштите и развоја обављати према привременом програму управљања,
који ће донети у року од 30 дана од дана ступања на снагу ове уредбе, уз
сагласност Министарства.
Старалац ће у року од десет месеци од дана ступања на
снагу ове уредбе извршити геодетску идентификацију границе заштићеног природног
добра и њено обележавање на прописан начин. 
 
Члан 13.
 Планови уређења простора, шумске, ловне, пољопривредне
и друге основе и програми који обухватају заштићено природно добро усагласиће
се са Програмом и режимом заштите утврђеним овом уредбом. 
 
Члан 14.
 Ова уредба ступа на снагу осмог дана од дана
објављивања у „Службеном гласнику Републике Србије”.
 
05 број 110-586/2009
У Београду, 13. фебруара 2009. године
Влада
Први потпредседник Владе –
заменик председника Владе,
Ивица Дачић, с.р.
 
 
 
ОПИС ГРАНИЦА
СПЕЦИЈАЛНОГ РЕЗЕРВАТА 
ПРИРОДЕ „КРАЉЕВАЦ”
 
Граница просторне
целине „Обзовик”
 
Почетна тачка описа
границе је југозападна међна тачка парцеле 5106. Граница иде на север и прати
западне међне линије парцела 5106, 5107, 5108, 5110, 5113, 5115, 5118, 5119, 5126,
5127/1, 5129, 5133, 5134, 5144, 5145, 5158, 5162, 5164 обухвата парцелу 5165 и
наставља на североисток међним линијама парцела 5160, 3945, 3944, 3941, 3940,
3933, 3930, 3929, 3928, 3926, 3923, 3922, 3917, 3916, 3910, 3905, 3904, 3895,
3893, 3890/1, 3890/2, 3890/3, 3890/4, 3890/5, 3885, 3884, 3877, 3876, 3874,
3873, 3868, 3867, 3861, 3859, 3858, 3853, 3851, 3850. Даље се граница ломи на
запад обухватајући пут 10226 и наставља на север западном међном линијом пута
10226 до јужне међне тачке са парцелом 3598. Потом наставља на север западном
међном линијом парцеле 3598 до међне тачке парцеле 3598 и пута 10227. Граница
се ломи на југоисток јужном међном линијом пута 10227 до пута 10251. Наставља
на југоисток северном односно источном међном линијом парцеле 3596 и скреће на
југ пратећи источну међну линију исте парцеле до међне тачке пута 10251.
Обухвата парцеле пута 10251 до северне међне тачке парцеле 3948. Наставља на
југ источном међном линијом парцеле 3948 до североисточне међне тачке парцеле
3947. Граница резервата иде на југ источном међном линијом парцела 3943 до
североисточне међне тачке парцеле 3946. Одатле наставља на југ источном међном
линијом парцеле 3946 до пута 10250. Пресеца пут 10250 и наставља на југ
источном међном линијом парцеле 5098 до пута Мраморак-Делиблато. Граница скреће
на запад међном линијом парцела 5098, 5099, пута 10261 до почетне тачке описа
границе, односно југозападне међне тачке парцеле 5106.
  
Граница просторне
целине „Спасовина” 
 
Почетна тачка описа
границе је југозападна међна тачка парцеле 10281 и међна тачка парцеле 10261.
Граница иде на север и прати западну међну линију парцеле пута 10281 до међне
тачке парцеле 4848. Скреће на запад јужном међном линијом парцеле 4848 до њене
југозападне међне тачке, где се ломи на север и прати западну међну линију исте
парцеле до међне тачке парцеле 4849. Граница Резервата, идући на североисток,
пресеца парцелу 4849 и парцелу 10242. Потом се ломи на југ и прати источну
међну линију парцеле 10242 све до крајње југоисточне међне тачке парцела 10242,
4842 и пута 10261. Скреће на запад идући северном међном линијом парцеле 10261
до југозападне међне тачке са парцелом пута 10281 односно до почетне тачке
описа границе Резервата. 
 
Граница просторне
целине „Краљевац”
 
Опис границе дајемо
од југозападне међне тачке парцеле 5263/1 и међне тачке парцеле 10323/4.
Граница Резервата иде на север и прати источну међну линију парцеле 10323/4 до
југоисточне међне тачке парцеле 10322, наставља на североисток источном међном
линијом парцеле 10322 до пута 10278. Ломи се на северозапад, северном међном
линијом парцеле 10278 до међне тачке са парцелом 5263/1. Скреће на запад и све
време прати јужну међну линију парцеле 5263/1 до североисточне међне тачке
парцеле 5377/4 и међне тачке парцеле 5263/1. Одатле граница скреће на
северозапад, пресеца парцелу 5263/1 и иде до граничне тачке са КО Мраморак и
међне тачке парцеле 5263/1. Ломи се на североисток и прати међну линију КО
Мраморак, односно северну међну линију парцеле 5263/1 до југозападне међне
тачке парцеле 5262/1. Граница се ломи на исток идући северном међном линијом
парцеле 5263/1 до међне тачке исте парцеле и међне тачке парцеле 10261 (пут
Мраморак-Делиблато). Наставља на исток пратећи јужну међну линију парцеле 10261
(пут) до међне тачке која одваја грађевински од ванграђевинског реона. Ломи се
на југ граничном линијом грађевинског реона и парцеле 5263/1 до крајње
југоисточне међне тачке парцеле 5263/1. Граница скреће на запад јужном
граничном линијом парцеле 5263/1 до југозападне међне тачке исте парцеле,
односно до почетне тачке описа Резервата. 
 
2. Граница
површине у режиму заштите I, II и III степена 
 
Граница површина у
режиму заштите I, II и III степена просторне целине „Краљевац”
 
Границе површина у
режиму заштите I степена у оквиру просторне целине „Краљевац”
Почетна тачка описа
зоне режима заштите I степена је југозападна међна тачка парцеле 4950/1 и међна
тачка парцеле 5263/1. Граница иде на исток пратећи северну међну линију парцеле
5263/1 (језеро) до југозападне међне тачке парцеле 4932. Ломи се на југ
пресецајући парцелу 5263/1 и иде у правцу северозападне међне тачке парцеле
6038/1, до тачке која је 50 м удаљена од парцеле 6038/1. Ломи се на запад и иде
паралелно са јужном међном линијом парцеле 5263/1 на удаљености од 50 м до
тачке која је на правцу северозападне међне тачке парцеле 5306/1 и југозападне
међне тачке парцеле 4950/1. Граница надаље скреће на север пресецајући парцелу
5263/1 и иде до почетне тачке описа границе.
 
Границе површина у
режиму заштите II степена у оквиру просторне целине „Краљевац”
 
Почетна тачка описа
границе зоне режима заштите II степена је тромеђа парцела 5263/1, 5262/1 и
међна тачка КО Мраморак. Граница иде на исток северном међном линијом парцеле
5263/1 до јужне међне тачке парцеле 10261 (пут). Скреће на југоисток и прати
јужну међну линију парцеле 10261 до североисточне међне тачке парцеле 4933/1.
Ломи се на југ међном линијом парцеле 4933/1 до југоисточне међне тачке исте
парцеле и међне тачке парцеле 5263/1. Скреће на запад и прати северну међну
линију парцеле 5263/1 до југозападне међне тачке парцеле 4950/1. 
Граница надаље
скреће на југ пресеца парцелу 5263/1 и иде у правцу северозападне међне тачке
парцеле 5306/1 до тачке која је удаљена 50 м од северозападне међне тачке
парцеле 5306/1. Ломи се на исток и иде паралелно на растојању од 50 м од јужне
међне линије парцеле 5263/1 до тачке која је 50 м удаљена од северозападне
међне тачке парцеле 6038/1 на правцу северозападне међне тачке исте парцеле и
југозападне међне тачке парцеле 4932. Граница се потом ломи се на југ истим
правцем до северозападне међне тачке парцеле 6038/1 и међне тачке парцеле
5263/1. Скреће на запад пратећи јужну међну линију парцеле 5263/1 до
североисточне међне тачке парцеле 5377/4. Граница скреће на северозапад,
пресеца парцелу 5263/1 и иде до граничне тачке са КО Мраморак и међне тачке
парцеле 5263/1. Ломи се на североисток и прати међну линију КО Мраморак,
односно северну међну линију парцеле 5263/1 до југозападне међне тачке парцеле
526271, односно почетне тачке описа границе зоне режима заштите II степена. 
 
Границе површина у
режиму заштите III степена у оквиру просторне целине „Краљевац”
 
Почетна тачка описа
границе зоне режима заштите III степена је северозападна међна тачка парцеле
4932 и међна тачка парцеле 10261 (пут). Граница иде јужном међном линијом
парцеле 10261 (пут) до међне тачке која одваја грађевински од ванграђевинског
рејона. Ломи се на југ граничном линијом грађевинског рејона и парцеле 5263/1.
Граница скреће на запад јужном граничном линијом парцеле 5263/1 до југозападне
међне тачке исте парцеле и међне тачке парцеле 10323/4. Потом граница иде на
север и прати источну међну линију парцеле 10323/4 до југоисточне међне тачке
парцеле 10322. Наставља на североисток источном међном линијом парцеле 10322 до
пута 10278. Ломи се на северозапад, северном међном линијом парцеле 10278 до
међне тачке са парцелом 5263/1. Скреће на североисток међном линијом парцеле
5263/1 до северозападне међне тачке парцеле 6038/1. Граница иде на север
пресеца парцелу 5263/1 до југозападне међне тачке парцеле 4932. Наставља на
север међном линијом исте парцеле до северозападне њене међне тачке и међне
тачке парцеле 10261 (пут) односно до почетне тачке описа границе зоне режима
заштите III степена. 
 
Граница површина у
режиму заштите II степена просторне целине „Спасовина”
 
Почетна тачка описа
границе је југозападна међна тачка парцеле 10281 и међна тачка парцеле 10261.
Граница иде на север и прати западну међну линију парцеле пута 10281 до међне
тачке парцеле 4848. Скреће на запад јужном међном линијом парцеле 4848 до њене
југозападне међне тачке, где се ломи на север и прати западну међну линију исте
парцеле до међне тачке парцеле 4849. Граница Резервата, идући на североисток,
пресеца парцелу 4849 и парцелу 10242. Потом се ломи на југ и прати источну
међну линију парцеле 10242 све до крајње југоисточне међне тачке парцела 10242,
4842 и пута 10261. Скреће на запад идући северном међном линијом парцеле 10261
до југозападне међне тачке са парцелом пута 10281 односно до почетне тачке
описа границе Резервата. 
 
Граница површина у
режиму заштите III степена просторне целине „Обзовик”
 
Почетна тачка описа
границе је југозападна међна тачка парцеле 5106. Граница иде на север и прати
западне међне линије парцела 5106, 5107, 5108, 5110, 5113, 5115, 5118, 5119,
5126, 5127/1, 5129, 5133, 5134, 5144, 5145, 5158, 5162, 5164 обухвата парцелу
5165 и наставља на североисток међним линијама парцела 5160, 3945, 3944, 3941,
3940, 3933, 3930, 3929, 3928, 3926, 3923, 3922, 3917, 3916, 3910, 3905, 3904,
3895, 3893, 3890/1, 3890/2, 3890/3, 3890/4, 3890/5, 3885, 3884, 3877, 3876,
3874, 3873, 3868, 3867, 3861, 3859, 3858, 3853, 3851, 3850. Даље се граница
ломи на запад обухватајући пут 10226 и наставља на север западном међном
линијом пута 10226 до јужне међне тачке са парцелом 3598. Потом наставља на
север западном међном линијом парцеле 3598 до међне тачке парцеле 3598 и пута
10227. Граница се ломи на југоисток јужном међном линијом пута 10227 до пута
10251. Наставља на југоисток северном односно источном међном линијом парцеле
3596 и скреће на југ пратећи источну међну линију исте парцеле до међне тачке
пута 10251. Обухвата парцеле пута 10251 до северне међне тачке парцеле 3948.
Наставља на југ источном међном линијом парцеле 3948 до североисточне међне
тачке парцеле 3947. Граница резервата иде на југ источном међном линијом
парцела 3943 до североисточне међне тачке парцеле 3946. Одатле наставља на југ
источном међном линијом парцеле 3946 до пута 10250. Пресеца пут 10250 и
наставља на југ источном међном линијом парцеле 5098 до пута
Мраморак-Делиблато. Граница скреће на запад међном линијом парцела 5098, 5099,
пута 10261 до почетне тачке описа границе, односно југозападне међне тачке
парцеле 5106.