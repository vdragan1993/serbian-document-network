На
основу члана 47. став 8. Закона о локалним изборима („Службени гласник РС”, број
129/07),
Министар
правде доноси
 
 
ПРАВИЛНИК
о накнади за оверу потписа
на уговору о међусобним односима подносиоца изборне листе и кандидата за одборника, односно
одборника и накнади за
оверу потписа на бланко оставци
„Службени гласник
РС“, број 21 од 22. маја 2008.
 
 
Члан 1.
Овим
правилником прописују се висина и начин плаћања накнаде за оверу потписа на уговору
о међусобним односима подносиоца изборне листе и кандидата за одборника, односно
одборника и висина и начин плаћања накнаде за оверу потписа на бланко оставци.
 
Члан 2.
За
оверу потписа подносиоца изборне листе и кандидата за одборника, односно одборника
на уговору о међусобним односима плаћа се накнада од 150 динара за сваки потпис.
 
Члан 3.
За
оверу потписа кандидата за одборника, односно одборника на бланко оставци плаћа
се накнада од 150 динара.
 
Члан 4.
Накнаду
из чл. 2. и 3. овог правилника плаћа подносилац изборне листе.
Када
две политичке странке или више њих подносе заједничку изборну листу, њихова обавеза
плаћања накнаде је солидарна. Исто важи и када изборну листу подноси група грађана.
 
Члан 5.
Када
оверу потписа врши општински суд, накнада за оверу потписа плаћа се у готовом новцу
на рачун прописан за уплату судске таксе.
Када
оверу потписа врши општинска управа, накнада за оверу потписа плаћа се у готовом
новцу на рачун прописан за уплату административне таксе.
Наплаћена
накнада приход је буџета Републике Србије.
 
Члан 6.
Потпис
се не може оверити пре него што накнада из чл. 2. и 3. овог правилника буде плаћена.
 
Члан 7.
Овај
правилник ступа на снагу осмог дана од дана објављивања у „Службеном гласнику Републике
Србије”.
 
Број 110-00-15/2008-05
У Београду, 18. фебруара 2008. године
Министар,
Душан Петровић, с.р.