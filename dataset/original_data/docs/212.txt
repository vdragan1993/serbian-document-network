Ha основу члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08 и 16/11)
Влада доноси
 
 
ОДЛУКУ
о образовању Савета за имплементацију Стратегије развоја система бесплатне правне помоћи у Републици Србији

				"Службени гласник РС", број 102 од 31. децембра 2011.
 
 
1. Образује се Савет за имплементацију Стратегије развоја система бесплатне правне помоћи у Републици Србији (у даљем тексту: Савет), на време од пет година од дана ступања на снагу ове одлуке.
 
2. Задаци Савета су да:
1) разматра имплементацију Стратегије развоја система бесплатне правне помоћи у Републици Србији и предлаже мере у области бесплатне правне помоћи;
2) предлаже дефинисање услова за успостављање јединственог регистра пружалаца услуга бесплатне правне помоћи;
3) предлаже стандарде и индикаторе квалитета пружалаца услуга бесплатне правне помоћи;
4) предлаже критеријуме за стандардизацију и операционализацију процедура за остваривање бесплатне правне помоћи;
5) предлаже дефинисање услова за успостављање јединствене базе података о корисницима и пружаоцима услуга бесплатне правне помоћи;
6) разматра и даје предлоге и мишљења у вези промовисања система бесплатне правне помоћи и информисања јавности о функционисању система.
 
3. У Савет се именују:
1) за председника:
– Гордана Пуалић, државни секретар у Министарству правде; 
2) за чланове:
– Војкан Симић, помоћник министра правде;
– Душан Протић, помоћник министра пољопривреде, трговине, шумарства и водопривреде;
– Владана Јовић, помоћник министра за људска и мањинска права, државну управу и локалну самоуправу;
– др Никола Бодирога, доцент на Правном факултету Универзитета у Београду;
– др Ивана Крстић, доцент на Правном факултету Универзитета у Београду;
– Смиљка Лазић, самостални саветник у Министарству финансија; 
– Виолета Реџић Јовановић, самостални саветник у Министарству рада и социјалне политике;
– Бранислав Глогоњац, адвокат члан управног одбора Адвокатске коморе Србије.
 
4. Савет доноси пословник о свом раду.
 
5. Стручну и административно-техничку потпору раду Савета пружа Министарство правде.
 
6. Савет подноси извештај о раду надлежном одбору Владе најмање сваких 60 дана, а Влади најмање сваких 90 дана.
 
7. Ова одлука ступа на снагу осмог дана од дана објављивања у „Службеном гласнику Републике Србије”.
 
 
05 број 02-9776/2011
У Београду, 29. децембра 2011. године
Влада
Први потпредседник Владе –
заменик председника Владе,
Ивица Дачић, с.р.