На основу члана 11. став 4. Закона о заштити ваздуха („Службени гласник РС”, број 36/09) и члана 42. став 1. Закона о Влади („Службени гласник РС”, бр. 55/05 и 71/05 – исправка и 101/07, 65/08 и 16/11),

Влада доноси
 
 

УРЕДБУ

о утврђивању Програма контроле квалитета ваздуха у државној мрежи

"Службени 
	гласник РС", број 58 од 5. августа 2011.

	 

	 

Члан 1.

Овом уредбом утврђује се Програм контроле квалитета ваздуха у државној мрежи, који је одштампан уз ову уредбу и чини њен саставни део.

	 

Члан 2.

Програмом из члана 1. ове уредбе одређује се број и распоред мерних станица и/или мерних места у одређеним зонама и агломерацијама, као и обим, врста и учесталост мерења нивоа загађујућих материја у ваздуху, на нивоу Републике Србије.

	 

Члан 3.

Ова уредба ступа на снагу осмог дана од дана објављивања у „Службеном гласнику Републике Србије”.
 
 

05 број 110-5965/2011

У Београду, 29. јула 2011. године 

Влада

Председник, 

др Мирко Цветковић, с.р.

	 

	 

ПРОГРАМ

КОНТРОЛЕ КВАЛИТЕТА ВАЗДУХА У ДРЖАВНОЈ МРЕЖИ

	 

	 

Државна мрежа мерних станица и/или мерних места ( у даљем тексту: државна мрежа ), у складу са законом којим се уређује заштита ваздуха, се успоставља у сврху мерења регионалног и прекограничног атмосферског преноса загађујућих материја у ваздуху и аероседиментима у оквиру међународних обавеза, квалитета ваздуха у насељима, индустријским и ненасељеним подручјима, квалитета ваздуха у заштићеним природним добрима и заштићеној околини непокретних културних добара, квалитета ваздуха у подручјима под утицајем одређених извора загађивања, укључујући покретне изворе и алергеног полена. 
	

Контрола квалитета ваздуха у државној мрежи врши се у оквиру мреже метеоролошких станица, мреже урбаних станица за мерење нивоа загађујућих материја у ваздуху и мреже аутоматских мерних станица.

Локације мерних станица и/или мерних места у државној мрежи, њихов број и распоред, као и загађујуће материје које се прате на појединим мерним станицама и/или мерним местима у државној мрежи дате су у Табелама 1-5 .

Мерна места у мрежи урбаних станица за мерење нивоа загађујућих материја у ваздуху дата су у Табели 6.

Загађујуће материје наведене у табелама 1-5 мере се континуално на фиксним мерним местима, у складу са прописом којим се уређују услови за мониторинг и захтеви квалитета ваздуха.

Загађујуће материје на мерним местима у мрежи урбаних станица за мерење нивоа загађујућих материја у ваздуху датим у Табели 6. мере се по динамици мерења датој у Табели 7.

Изрази и скраћенице које се користе у овом Програму имају следеће значење: 
	

АЗЖС – Агенција за заштиту животне средине;

АЗЖС (РХМЗ) – Станице које је преузела Агенција за заштиту животне средине од Републичког хидрометеоролошког завода, станице са мануелним методама;

ЗЗЈЗ – Завод за јавно здравље;

ГЗЈЗ – Градски завод за јавно здравље;

ИЗЈЗ – Институт за јавно здравље;

ИРМ – Институт за рударство и металургију;

СБ – Севернобачки управни округ;

СБн – Севернобанатски управни округ; 


ЈБн – Јужнобанатски управни округ; 

ЗБ – Западнобачки управни округ; 

ЈБ – Јужнобачки управни округ; 

СР – Сремски управни округ; 

ГБг – Град Београд

МЧ – Мачвански управни округ; 

КО – Колубарски управни округ; 

ПД – Подунавски управни округ; 

БР – Браничевски управни округ; 

ШУ – Шумадијски управни округ; 

ПО – Поморавски управни округ; 

Б – Борски управни округ; 

ЗА – Зајечарски управни округ; 

З – Златиборски управни округ; 

МО – Моравички управни округ; 

РШ – Рашки управни округ; 

РС – Расински управни округ; 

НИ – Нишавски управни округ; 

ПИ – Пиротски управни округ; 

ЈА – Јабланички управни округ; 

ПЧ – Пчињски управни округ; 

КМ – Косовскомитровачки управни округ;

φ(N) – северна географска ширина;

λ(E) – источна географска дужина; 

H(m) – надморска висина; 

Тип станице:

Г – градски; 

ПГ – приградски; 

И – индустријски; 

С – саобраћајни;

Р – рурални;

ЕМЕР – (European Monitoring and Evaluation Programmе) је Програм сарадње за праћење и процену преноса загађујућих материја у ваздуху на велике удаљености у Европи 
	

TSP – укупне суспендоване честице;

*TSP – укупне суспендоване честице са анализом тешких метала (олово(Pb), кадмијум(Cd), арсен(As), никл(Ni), жива(Hg));

УТМ – укупне таложне материје;

*УТМ – укупне таложне материје са анализом тешких метала (олово(Pb), кадмијум(Cd), цинк(Zn));

VOC – лако испарљива органска једињења (C2-C6);

BTX – бензен, толуен и ксилен;

PAH – полициклични ароматични угљоводоници;

ТМ – тешки метали у падавинама (кадмијум(Cd), олово(Pb), никл(Ni), бакар(Cu), хром(Cr), арсен(As), цинк(Zn));

VOP – лако испарљива органска једињења (C2-C12);

TRS – тотални редуковани сумпор;

WPS – узоркивач падавина;

ХАП – хемијска анализа падавина;

НЈ – неорганска једињења са филтерпакова;

ХСЧ – укупна масена концентрација честица PM2.5 и концентрација одговарајућих једињења у њима (SO42-, NO3-, NH4+, Na+, K+, Ca2+, Mg2+, Cl-, елементарни и органски угљеник);

PM TM – тешки метали у суспендованим честицама (олово(Pb), кадмијум(Cd), арсен(As), никл(Ni), жива(Hg));

PM PAH – полициклични ароматични угљоводоници у суспендованим честицама.
 




	 




	 




	 




	 




	 




	 




	 



 

Табела 7. Динамика мерења у мрежи урбаних станица за мерење нивоа загађујућих материја у ваздуху

	 





ЗАГАЂУЈУЋЕ МАТЕРИЈЕ


ДИНАМИКА




SO2, NOX, O3,CO, VOP, TRS, чађ



365 дана




PM10, PM2.5, BTX, VOC, PM TM, PM PAH, NH3, TSP



56 дана (осам недеља равномерно распоређених у току једне године)





УТМ


12 пута (једном месечно у току једне године)