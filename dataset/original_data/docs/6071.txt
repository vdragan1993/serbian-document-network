На основу члaна 26. став 6. Закона о средствима за заштиту биља („Службени гласник РС”, брoj 41/09), 
	
Mинистар пољопривреде, шумарства и водопривреде доноси
 
ПРАВИЛНИК 
	
о садржини и обрасцу захтева за испитивање нерегистрованих средстава за заштиту биља и активне супстанце односно основне супстанце која није уписана у Листу одобрених супстанци у истраживачке или развојне сврхе

	"Службени гласник РС", број 44 од 21. маја 2013.
 
Члан 1.
Овим правилником прописује се садржина и образац захтева за испитивање нерегистрованих средстава за заштиту биља и активне супстанце, односно основне супстанце која није уписана у Листу одобрених супстанци у истраживачке или развојне сврхе које се изводи у животној средини.
Истраживачке или развојне сврхе које се изводе у животној средини односе се на испитивање нерегистрованих средстава за заштиту биља и активне супстанце, односно основне супстанце која није уписана у Листу одобрених супстанци у истраживачке или развојне сврхе, које обухвата истраживање усмерено на њихову примену и даљи развој, односно којима се испитује могућност њихове примене. 
	
Нерегистрована средства за заштиту биља, у смислу овог правилника, сматрају се и регистрована средства за која је потребно извршити испитивања у истраживачке или развојне сврхе која се изводе у животној средини, и то за намене које нису наведене у решењу о регистрацији тог средства за заштиту биља. 
	
Члан 2.
Захтев за испитивање нерегистрованих средстава за заштиту биља и активне супстанце, односно основне супстанце која није уписана у Листу одобрених супстанци у истраживачке или развојне сврхе које се изводи у животној средини (у даљем тексту: Захтев) садржи: број и датум из евиденције предмета подносиоца захтева, назив и седиште органа којем се подноси захтев, правни основ за подношење захтева, посебно означено место за планирана испитивања, са образложењем шта та испитивања обухватају, као и презиме, име и потпис одговорног лица подносиоца захтева.
Поред основних података из става 1. овог члана, Захтев садржи и следеће податке:
1) податке о подносиоцу захтева;
2) идентитет средства за заштиту биља;
3) идентитет активне супстанце, односно основне супстанце;
4) испитивања која се врше у истраживачке или развојне сврхе.
Захтев се подноси на Обрасцу – Захтев за испитивање нерегистрованих средстава за заштиту биља и активне супстанце, односно основне супстанце која није уписана у Листу одобрених супстанци у истраживачке или развојне сврхе које се изводи у животној средини, који је одштампан уз овај правилник и чини његов саставни део.
Члан 3.
Подаци из Захтева, који се односе на подносиоца захтева су:
1) пословно име;
2) седиште;
3) телефон за контакт;
4) електронска адреса.
Подаци о идентитету средства за заштиту биља односе се на:
1) трговачки назив (ако је доступан) и облик формулације;
2) шифру или развојни код (ако је релевантно);
3) пословно име и седиште произвођача;
4) пословно име и седиште заступника или представника;
5) намену (обележити): инсектицид, родентицид, акарицид, лимацид, фунгицид, бактерицид, хербицид, регулатор раста биљака, ађувант, остало (навести);
6) подручје примене (обележити): пољопривреда, шумарство, непољопривредне површине;
7) класификација и обележавање средства за заштиту биља.
Подаци о идентитету активне супстанце, односно основне супстанце односе се на: 
	
1) генерички назив;
2) хемијски назив:
(1) YUPAC,
(2) CA;
3) CAS број;
4) пословно име и седиште произвођача;
5) класификацију и обележавање активне супстанце, односно основне супстанце.
Подаци о испитивању која се врше у истраживачке или развојне сврхе односе се на:
1) сврха испитивања, и то: регистрација, пројекат, остало (навести);
2) биљну врсту и сорту, биљни производ, односно објекат у коме се врши испитивање;
3) штетни организам који је предмет испитивања;
4) време примене у односу на биљну врсту и на штетни организам; 
5) количину/концентрацију примене;
6) број третирања;
7) начин примене: фолијарно, преко земљишта, растурање гранула, растурање мамака, запрашивање, заливање, фумигација, третирање семена, примена из ваздухопловства, остало (навести);
8) време вршења оцене ефикасности или другог ефекта средства за заштиту биља које се испитује;
9) број понављања;
10) планирани датум почетка и завршетка испитивања;
11) количина средства за заштиту биља потребна за испитивања;
12) одговорно лице које врши испитивања у истраживачке или развојне сврхе.
Уз Захтев се доставља документација, у складу са законом. 
Члан 4. 
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јуна 2013. године.
 
Број 110-00-00061/2013-09
У Београду, 15. маја 2013. године
Министар,
Горан Кнежевић, с.р.