Редакцијски пречишћен текст
ЗАКОН
о инвестиционим фондовима
„Службени гласник РС“, бр. 46 од 2. јуна 2006, 51 од 14. јула 2009, 31 од 9. маја 2011, 
115 од 24. октобра 2014.
 
 
I. ОСНОВНЕ ОДРЕДБЕ
 
Предмет уређивања
 
Члан 1.
Овим законом уређује се: 
1) организовање и управљање отвореним инвестиционим фондовима (у даљем тексту: отворени фонд); 
2) оснивање и управљање затвореним инвестиционим фондовима (у даљем тексту: затворени фонд); 
3) оснивање и управљање приватним инвестиционим фондовима (у даљем тексту: приватни фонд);
4) оснивање, делатност и пословање друштва за управљање инвестиционим фондовима (у даљем тексту: друштво за управљање);
5) послови и дужности кастоди банке, у смислу овог закона;
6) надлежност Комисије за хартије од вредности (у даљем тексту: Комисија);
7) друга питања од значаја за област инвестиционих фондова.
 
 
Значење појединих појмова
 
Члан 2.
Поједини појмови, у смислу овог закона, имају следећа значења: 


1) друштво за управљање – привредно друштво чија је основна делатност управљање 
инвестиционим фондом, у складу са овим законом;*
2) инвестициони фонд – институција колективног инвестирања у оквиру које се прикупљају и улажу новчана средства у различите врсте имовине са циљем остварења прихода и смањења ризика улагања;
3) кастоди банка – банка која води рачун инвестиционог фонда и обавља друге кастоди услуге за рачун инвестиционог фонда, а у погледу средстава инвестиционог фонда поступа само по налозима друштва за управљање који су у складу са законом и проспектом инвестиционог фонда;
4) члан, односно акционар инвестиционог фонда – физичко или правно лице на чије име су регистроване инвестиционе јединице, односно акције инвестиционог фонда;
5) инвестициона јединица – сразмерни обрачунски удео у укупној нето имовини инвестиционог фонда;


6) квалификовано учешће – посредно или непосредно учешће у друштву за управљање 
које представља најмање 10% капитала, односно гласачких права или које омогућава 
остварење значајног утицаја на управљање друштвом за управљање у којем постоји 
такво учешће. За утврђивање гласачких права у смислу ове одредбе примењују се 
одредбе о значајним учешћима закона којим се уређује тржиште капитала;*
7) проспект – основни документ инвестиционог фонда који потенцијалним инвеститорима пружа потпуне и јасне информације за доношење одлуке о улагању;


	7a) скраћени проспект – кратак документ који садржи кључне информације за 
	инвеститоре и које су, као такве, јасно назначене у скраћеном проспекту. 
	Кључне информације за инвеститоре морају садржати одговарајуће информације о 
	најважнијим карактеристикама фонда, као што су врсте улагања и могући ризици, 
	а које омогућавају инвеститорима да донесу утемељену одлуку о предложеном 
	улагању;*

	8) члан управе је директор или члан надзорног одбора у смислу закона којим 
	се уређују привредна друштва;*

	9) портфолио фонда чини имовина у коју инвестициони фонд улаже у складу са 
	одредбама овог закона.*
 Појмови: 
блиска повезаност, финансијски инструмент, хартије од вредности, регулисано 
тржиште, мултилатерална трговачка платформа (МТП), ОТЦ тржиште, клиринг, 
салдирање и инсајдерска информација имају значење како је одређено законом којим 
се уређује тржиште капитала.*

	 

*Службени 
	гласник РС, број 115/2014
 
Забрана употребе појма „инвестициони фонд”
 
Члан 3.
Правно лице и предузетник не могу користити појам „инвестициони фонд” нити појам изведен из тог појма у свом пословном имену или називу, односно називу свог производа или услуге, осим ако те појмове користе на основу одредаба овог закона.
 
 
II. ДРУШТВО ЗА УПРАВЉАЊЕ
 
Правна форма
 
Члан 4.
Друштво за управљање оснива се искључиво као * 

дводомно** акционарско друштво које није јавно друштво у смислу закона којим се уређује тржиште капитала*.
На друштва за управљање примењују се одредбе закона којим се уређују привредна друштва и одредбе закона којим се уређује тржиште капитала*, осим ако овим законом није друкчије одређено.


	Друштво за управљање не може бити циљно друштво у смислу закона којим се 
	уређује преузимање акционарских друштава.**
 
*Службени гласник РС, број 31/2011

**Службени 
	гласник РС, број 115/2014
 
 Делатност друштва за управљање
 

	Члан 5.*

	Друштво за управљање:*

	1) организује и управља отвореним фондом;*

	2) оснива и управља затвореним фондом;*

	3) управља приватним фондом;*

	4) обавља и друге послове у складу са законом којим се уређује тржиште 
	капитала.*

	Када друштво за управљање обавља послове управљања портфолиом за клијента, у 
	смислу закона којим се уређује тржиште капитала, није дозвољено улагање 
	средстава из портфолиа за куповину инвестиционих јединица отвореног фонда 
	којим то друштво управља, без претходне сагласности клијента.*

	Друштво за управљање не може обављати другу делатност осим делатности 
	наведених у ставу 1. овог члана.*

	Друштво за управљање управља инвестиционим фондом доношењем инвестиционих 
	одлука и вршењем административних и маркетиншких послова и активности.*

	Друштво за управљање може поверити обављање административних и маркетиншких 
	послова и активности другим лицима при чему се одговорност друштва за 
	управљање не искључује, а под условом да:*

	1) обавести Комисију о поверавању послова;*

	2) обезбеди мере за континуиран надзор над тако повереним пословима;*

	3) у проспекту фонда се наведу послови и лица којима се ови послови 
	поверавају;*

	4) испуни друге услове прописане одговарајућим актом Комисије.*

	Друштво за управљање може да организује, оснива и управља са више 
	инвестиционих фондова.*

	Друштво за управљање је дужно да се у свом пословању придржава одредаба 
	закона којим се уређује тржиште капитала, правила сигурног и доброг 
	пословања, коришћења и саопштавања инсајдерских информација.*

	Право гласа на основу акција које чине имовину инвестиционог фонда остварује 
	друштво за управљање које управља инвестиционим фондом.*
 

*Службени 
	гласник РС, број 115/2014

 
Ограничење пословања
 
Члан 6.
Друштво за управљање не може*, ** имати учешће у капиталу и управљању другим правним лицима, осим уколико је то прописано овим законом.*
Друштво за управљање може да стиче инвестиционе јединице, односно акције инвестиционог фонда, и то највише до 20% нето вредности имовине фонда.**
 
*Службени гласник РС, број 51/2009
**Службени гласник РС, број 31/2011
 
 
Висина основног капитала
 
Члан 7.
Новчани део основног капитала друштва за управљање приликом оснивања износи најмање 

125.000 (стодвадесетпетхиљада)* евра у динарској противвредности по средњем курсу Народне банке Србије на дан уплате.
Новчани део основног капитала уплаћује се на привремени рачун код банке у целости пре уписа друштва за управљање у регистар привредних субјеката.
Друштво за управљање дужно је да у свом пословању обезбеди да новчани део основног капитала друштва увек буде у висини која није мања од динарске противвредности 

125.000 (стодвадесетпетхиљада)* евра. 
У току пословања друштва за управљање новчани део основног капитала се може држати и у хартијама од вредности са роком доспећа до једне године чији је издавалац Република Србија (у даљем тексту: Република) или Народна банка Србије.

	Када адекватна висина капитала падне испод износа прописаног ставом 3. овог 
	члана, Комисија налаже друштву за управљање да у одређеном року отклони 
	одступања.*

	Комисија ближе прописује начин израчунавања адекватности капитала друштва за 
	управљање, нарочито у случају када је дошло до значајне промене у пословању 
	друштва за управљање у претходној години, односно када друштво за управљање 
	послује краће од годину дана, као и начин и рокове извештавања Комисије.*
 

*Службени 
	гласник РС, број 115/2014 
 
Организациона и техничка оспособљеност
 
Члан 8.
Друштво за управљање је дужно да ангажује најмање једног портфолио менаџера запосленог на неодређено време.*
Управа друштва за управљање доноси одлуке и друге правне акте којима се дефинише инвестициона политика и инвестициони циљ инвестиционог фонда, а портфолио менаџер спроводи наведену политику, односно циљ, доноси одговарајуће одлуке о појединачним улагањима и за свој рад одговара управи друштва.*
Друштво за управљање је дужно да испуни минималне услове организационе, кадровске* и техничке оспособљености, које прописује Комисија.
На издавање и одузимање дозволе за обављање послова портфолио менаџера сходно се примењују одредбе закона којим се уређује тржиште
капитала**. 
 
*Службени гласник РС, број 51/2009


	**Службени гласник РС, број 115/2014
 
 
Употреба пословног имена
 
Члан 9.
У пословном имену друштва за управљање морају бити садржане речи „друштво за управљање инвестиционим фондом”.
Правно лице које није добило дозволу за рад друштва за управљање, не може користити у правном промету назив „друштво за управљање инвестиционим фондом” или други сличан назив.
 
 
Захтев за издавање дозволе за рад
 
Члан 10.
Лице које намерава да оснује друштво за управљање дужно је да поднесе Комисији захтев за издавање дозволе за рад друштва за управљање (у даљем тексту: дозвола за рад).
Домаћа и страна физичка и правна лица могу основати друштво за управљање. Једно домаће и страно физичко и правно лице и са њим
блиско* повезана лица не може имати квалификовано учешће у више од једног друштва за управљање. 
Домаће правно лице са већинским државним, односно друштвеним капиталом или друго са њим 
блиско*  
повезано лице, не може бити оснивач друштва за управљање.
Изузетно од става 3. овог члана, банке и друштва за осигурање са већинским државним, односно друштвеним капиталом могу бити оснивачи друштва за управљање.
Лица из става 1. овог члана која, приликом оснивања или у току пословања друштва за управљање, стичу квалификовано учешће морају испуњавати услове из члана 11. став 1. тачка 4) овог закона.
Комисија доноси решење о издавању дозволе за рад и води Регистар друштава за управљање.
Уз захтев за издавање дозволе за рад подноси се:
1) оснивачки акт друштва за управљање;
2) доказ о уплати основног капитала на привремени рачун код банке;
3) доказ о пореклу оснивачког капитала;
4) правила пословања друштва за управљање;
5) организациони дијаграм друштва за управљање;
6) списак акционара по презимену, имену и адреси, односно извод из регистра привредних субјеката за правна лица – акционаре друштва за управљање, односно оверени превод извода из регистра за страна правна лица;
7) доказ о организационој, 
кадровској* и техничкој оспособљености;


8) списак предложених чланова управе.*
Када су оснивачи друштва за управљање банке, друштва за осигурање, друге финансијске институције, односно лица контролисана од њих, поред документације из става 7. овог члана подносилац захтева дужан је да Комисији достави и извештај о бонитету издат од стране домаћег, односно страног органа надлежног за контролу пословања банака, друштава за осигурање и других финансијских институција. 
 

*Службени 
	гласник РС, број 115/2014
 
Издавање дозволе за рад
 
Члан 11.
Комисија издаје дозволу за рад када утврди ваљаност захтева из члана 10. овог закона и када процени да:
1) је порекло основног капитала јасно и несумњиво на основу приложених доказа;
2) су докази из члана 10. став 7. овог закона уверљиви;
3) структура 

блиско**

повезаних лица није таква да онемогућава ефикасно вршење надзора над пословањем;
4) се на основу добијених информација може закључити да су лица која поседују квалификовано учешће подобна и поуздана. 
Комисија доноси решење о издавању дозволе за рад у року од 30 дана од дана подношења захтева, пошто утврди да су испуњени услови утврђени овим законом и да ће бити обезбеђена адекватна заштита интереса чланова, односно акционара инвестиционог фонда.


	Kада Комисија одбије захтев за издавање дозволе, дужна је да достави 
	подносиоцу захтева решење о одбијању захтева за издавање дозволе са писаним 
	образложењем.**
Када у друштву за управљање ново лице намерава да стекне квалификовано учешће дужно је да претходно обавести Комисију која врши процену из става 1. овог члана и даје сагласност.


	На стицање квалификованог учешћа у друштву за управљање сходно се примењују 
	одредбе закона којим се уређује тржиште капитала.**
Лице које стекне квалификовано учешће супротно одредбама овог закона, односно без сагласности Комисије, губи право гласа по основу тако стечених акција.*
Ближе услове за одређивање критеријума подобности и поузданости лица која стичу квалификовано учешће, односно чланова управе и директора друштва за управљање, утврђује Комисија.
 
*Службени гласник РС, број 51/2009

**Службени 
	гласник РС, број 115/2014
  
Управа друштва за управљање
 
Члан 12.
На органе друштва за управљање сходно се примењују одредбе закона којим се уређују привредна друштва, уколико овим законом није друкчије одређено.
За директора и члана управе друштва за управљање може бити изабрано лице које није правноснажно осуђивано за кривична дела против радних односа, привреде, имовине, правосуђа, јавног реда и правног саобраћаја, службене дужности, мита и корупције, као ни за кривична дела и привредне преступе утврђене законима којима се уређује тржиште 

капитала*, приватизација, делатност осигурања, банака и других финансијских организација.
Директор и члан управе друштва за управљање не може бити лице које је:
1) члан управе или запослени другог друштва за управљање; 
2) члан управе или запослени кастоди банке са којом је друштво за управљање закључило уговор;
3) функционер, постављено, односно именовано лице или државни службеник;
4) 
блиско* повезано лице са лицима из тач. 1) и 2) овог става.


	Чланови управе друштва за управљање морају имати високу школску спрему, с 
	тим да директор и најмање једна половина чланова управе морају имати најмање 
	три године радног искуства стеченог у обављању послова у вези са хартијама 
	од вредности у складу са актом Комисије.*
 


	*Службени гласник РС, број 115/2014 
 
Давање сагласности на избор члана управе друштва за управљање
 
Члан 13.
Комисија даје сагласност на избор предложених чланова управе и директора друштва за управљање.
Комисија доноси решење о давању сагласности на избор предложених чланова управе и директора друштва за управљање на основу доказа да су испуњени услови утврђени у члану 12. овог закона и када процени да су предложени чланови управе и директор подобни и поуздани.

Брисан је 
ранији став 3. (види члан 9. Закона - 115/2014-6)


У случају када Комисија доноси решење о издавању дозволе за рад друштву за 
управљање, истовремено доноси и решење о давању сагласности на избор члана 
управе друштва за управљање.*
 

*Службени 
гласник РС, број 115/2014 
 
Повлачење сагласности на избор члана управе друштва за управљање
 
Члан 14.
Комисија повлачи сагласност за избор директора, односно члана управе друштва за управљање када утврди да је:
1) одлука донета на основу неистинитих и нетачних података;
2) у међувремену престао да испуњава услове из члана 12. овог закона;
3) извршио тежу повреду одредаба овог закона, правила пословног морала, савесног пословања и правила о управљању ризиком или на други начин теже угрозио интересе чланова, односно акционара инвестиционог фонда којим управља то друштво за управљање; 
4) правноснажним решењем оглашен пословно неспособним.
Од дана достављања решења којим му је повучена сагласност, директор, односно члан управе не може вршити било какву функцију у друштву за управљање.
Управа друштва за управљање је дужна да, најкасније у року од петнаест дана од дана достављања решења из става 2. овог члана, предложи нове чланове управе, односно директора.
 
 
Пословна тајна
 
Члан 15.
Директор и чланови управе друштва за управљање, запослена лица друштва за управљање и повезана лица тог друштва дужна су да чувају као пословну тајну и не могу давати информације о:
1) инвестиционом фонду или друштву за управљање тим фондом које би могле створити погрешну представу о пословању друштва, односно инвестиционог фонда; 
2) будућим активностима и пословним плановима друштва за управљање, осим у случајевима предвиђеним законом;
3) стању и промету на рачунима инвестиционог фонда и његових чланова;
4) другим подацима који су од значаја за пословање инвестиционог фонда, а које су сазнали у обављању послова друштва за управљање.
Изузетно од става 1. овог члана, подаци се могу саопштавати и стављати на увид трећим лицима само приликом надзора законитости пословања, на основу налога суда, надлежног органа, или на основу закона.
 
 
Општи акти друштва за управљање
 
Члан 16.
Општи акти друштва за управљање су оснивачки акт, правила пословања и други општи акти.
 
 
Правила пословања
 
Члан 17.
Правилима пословања друштва за управљање уређују се:
1) послови које обавља друштво за управљање, услови и начин њиховог обављања;
2) међусобни односи друштва за управљање и чланова, односно акционара инвестиционог фонда;
3) начин и услови под којима чланови управе и запослени у друштву за управљање могу улагати своја средства у инвестиционе фондове којима управља друштво за управљање;
4) административне и рачуноводствене процедуре;
5) контролне и сигурносне мере за обраду података и њихово чување;
6) систем интерне контроле;
7) процедуре за спречавање конфликта интереса и мере којима се спречава да друштво за управљање користи имовину инвестиционог фонда за сопстени рачун;
8) мере за спречавање злоупотребе 
инсајдерских* информација;
9) друга питања од значаја за пословање друштва за управљање.
Ближу садржину правила пословања уређује Комисија.
 

*Службени 
гласник РС, број 115/2014 
 
Измена општих аката
 
Члан 18.
Друштво за управљање је дужно да обавештава све чланове, односно акционаре инвестиционог фонда о изменама правила пословања и других општих аката, најкасније 15* дана пре почетка њихове примене.
Брисан је 

ранији став 2. (види члан 4. Закона – 51/2009-22)
Комисија доноси решење о давању сагласности на измене правила пословања и других општих аката када утврди да нису у супротности са законом или интересима чланова, односно акционара инвестиционог фонда, а најкасније у року од 15 дана од дана пријема захтева. 
 
*Службени гласник РС, број 51/2009
 
 
Упис делатности у регистар
 
Члан 19.
Друштво за управљање је дужно да, у року од 30 дана од дана пријема решења о издавању дозволе за рад и решења о давању сагласности на одлуку о избору директора и чланова управе друштва за управљање, поднесе регистрациону пријаву у складу са законом којим се уређује регистрација привредних субјеката.
Друштво за управљање је дужно да, у року од осам дана од дана пријема решења о упису у регистар привредних субјеката, достави Комисији извод из уписа у регистар.
 
 
Промена пословног имена и седишта
 
Члан 20.
Друштво за управљање је дужно да пре подношења пријаве за упис промењеног пословног имена и седишта у регистар привредних субјеката обавести Комисију о промени коју врши.
 
 
Вођење пословних књига и састављање финансијских извештаја
 

	Члан 21.*

	Вођење пословних књига, састављање и ревизија финансијских извештаја друштва 
	за управљање и инвестиционог фонда, врше се у складу са законима којима се 
	уређују рачуноводство и ревизија и подзаконским актима Комисије.*

	Друштво за управљање је дужно да, у пословним књигама и финансијским 
	извештајима, одвојено приказује податке за сваки фонд којим управља.*

	Друштво за управљање је дужно да, одвојено од својих, води пословне књиге и 
	саставља финансијске извештаје за инвестициони фонд којим управља.*

	Друштво за управљање је дужно да чува документацију и податке забележене на 
	електронским медијима који се односе на чланове, односно акционаре 
	инвестиционог фонда, у складу са законима којима се уређују рачуноводство и 
	ревизија.*

	Комисија уређује садржину података у извештају о екстерној ревизији, контном 
	оквиру и финансијским извештајима друштва за управљање и инвестиционог фонда, 
	листу друштава за ревизију која могу обављати ревизију из става 1. овог 
	члана, као и критеријуме које такво друштво за ревизију мора испуњавати.*
 
*Службени гласник РС, број 

115/2014
 
 

Извештавање*
 

*Службени 
	гласник РС, број 115/2014
 

	Члан 22.*

	Друштво за управљање је дужно да јавно објави и Комисији достави:*

	1) посебне годишње финансијске извештаје за друштво и за инвестиционе 
	фондове којима оно управља, са извештајем екстерног ревизора, до 30. априла 
	текуће године за претходну годину;*

	2) полугодишње извештаје за сваки инвестициони фонд посебно до 31. августа 
	текуће године, за претходно полугодиште.*

	Уз годишњи финансијски извештај из става 1. тачка 1) овог члана јавно се 
	објављују и Комисији достављају подаци о:*

	1) имовини и обавезама, а нарочито:*

	(1) преносивим хартијама од вредности,*

	(2) стању новчаних депозита,*

	(3) другој имовини,*

	(4) укупној имовини,*

	(5) обавезама,*

	(6) вредности нето имовине инвестиционог фонда;*

	2) броју инвестиционих јединица;*

	3) појединачној вредности инвестиционих јединица са стањем на дан последњег 
	радног дана у периоду за који се извештај доставља, односно броју акција;*

	4) структури портфолиа инвестиционог фонда по врстама преносивих хартија од 
	вредности са описом измена у саставу портфолиа у наведеном периоду;*

	5) променама вредности имовине инвестиционог фонда у наведеном периоду;*

	6) укупној нето вредности имовине и нето вредности имовине по јединици на 
	крају* године за последње три године пословања компаративно;*

	7) преузетим обавезама према врсти трансакције у наведеном периоду у смислу 
	члана 31. овог закона.*

	Полугодишњи извештај из става 1. тачка 2) овог члана садржи најмање податке 
	из става 2. тач. 1) до 4) овог члана.*

	Комисија ближе прописује начин јавног објављивања и садржај извештаја из 
	овог члана, а може прописати и обавезу достављања других извештаја и рокове 
	за њихово достављање.*

	Друштво за управљање је дужно да на захтев и без накнаде омогући члану фонда 
	увид у проспект и последњи годишњи и полугодишњи финансијски извештај.*

	Проспект и скраћени проспект могу бити достављени члану фонда на трајном 
	медију или доступни на интернет страници друштва за управљање. Штампани 
	примерак проспекта и скраћеног проспекта доставља се члану фонда на захтев и 
	без накнаде.*

	Годишњи и полугодишњи финансијски извештај доступни су члану фонда на начин 
	наведен у проспекту и скраћеном проспекту. Штампани примерак годишњег и 
	полугодишњег финансијског извештаја доставља се члану фонда на захтев и без 
	накнаде.*
 

*Службени 
	гласник РС, број 115/2014
 
III. ИНВЕСТИЦИОНИ ФОНДОВИ
 
1. Заједничке одредбе
 
Назив и пословно име инвестиционог фонда
 
Члан 23.
Отворени фонд има назив. Затворени и приватни фонд имају пословно име. Назив и пословно име не могу бити у супротности са одабраним инвестиционим циљем инвестиционог фонда.
Назив отвореног фонда садржи ознаку „отворени инвестициони фонд” или скраћеницу „о.и.ф.” или „оиф”.
Пословно име затвореног фонда садржи ознаку „затворени инвестициони фонд” или скраћеницу „з.и.ф.” или „зиф”.
Пословно име приватног фонда садржи ознаку „приватни инвестициони фонд” или скраћеницу „п.и.ф.” или „пиф”.
 
 
Улагање у инвестиционе фондове
 
Члан 24.
Домаћа и страна правна и физичка лица могу улагати у инвестиционе фондове, у складу са одредбама овог закона 

и закона којим се уређује девизно пословање*.
 

*Службени 
	гласник РС, број 115/2014
 
Дозвола за инвестициони фонд
 
Члан 25.
Друштво за управљање које намерава да организује отворени, односно оснује затворени фонд, дужно је да поднесе Комисији захтев за издавање дозволе за организовање отвореног, односно оснивање затвореног фонда.
Комисија доноси решење по захтеву из става 1. овог члана у року од 30 дана од дана подношења захтева.
Уз захтев за издавање дозволе из става 1. овог члана подноси се:
1) нацрт проспекта и скраћеног проспекта инвестиционог фонда;
2) нацрт оснивачког акта затвореног фонда;
3) нацрт уговора са кастоди банком;
4) списак лица која ће обављати послове портфолио менаџера инвестиционог фонда који се организује, односно оснива;
5) нацрт уговора о управљању затвореним фондом.
Комисија може захтевати другу документацију и обавештења од значаја за рад инвестиционог фонда.
Ако Комисија утврди да је захтев из става 1. овог члана непотпун или неправилан, оставља накнадни рок за допуну или отклањање неправилности *.
Када Комисија одлучује о захтеву за издавање дозволе за рад друштва за управљање, истовремено одлучује и о захтеву из става 1. овог члана, уколико су поднети истовремено.
Дозвола за инвестициони фонд не може се издати без позитивно решеног захтева за издавање дозволе за рад друштва за управљање.
Приликом издавања дозволе за организовање отвореног фонда и дозволе за оснивање затвореног фонда Комисија даје сагласност на садржај проспекта и скраћеног проспекта. 
Инвестициони фонд се може основати на одређено или неодређено време.
  
*Службени гласник РС, број 51/2009
  
 
Члан 26.*

	Комисија издаје дозволу из члана 25. овог закона када, узимајући у обзир 
	предложене инвестиционе циљеве, величину и друге битне карактеристике 
	инвестиционог фонда, утврди да друштво за управљање испуњава услове 
	прописане овим законом, као и да ће на адекватан начин бити заштићени 
	интереси чланова инвестиционог фонда.*

	Комисија издаје решење о издавању дозволе или одбијању захтева из члана 25. 
	овог закона са писаним образложењем.*
 

*Службени 
	гласник РС, број 115/2014
 
Организовање (оснивање) инвестиционог фонда
 
Члан 27.
Инвестициони фонд сматра се организованим, односно основаним даном уписа у Регистар инвестиционих фондова. 
Комисија издаје извод о упису у Регистар инвестиционих фондова када се испуне следећи услови:
1) Комисија изда дозволу за организовање отвореног, односно дозволу за оснивање затвореног фонда;
2) друштво за управљање закључи уговор са кастоди банком;
3) друштво за управљање поднесе доказ о сакупљеним средствима у минималном износу из члана 42. став 3, односно члана 61. став 2. овог закона на рачуну код кастоди банке, као и доказ о поштовању ограничења стицања инвестиционих јединица из члана 46. став 3. овог закона*;
4) орган, односно организација надлежна за вођење привредних регистара изда извод из регистра за затворени фонд. 
 
*Службени гласник РС, број 51/2009
 
 
2. Имовина инвестиционог фонда
 
Инвестициони циљ и инвестициона политика
 
Члан 28.


Врсте фонда, ближе услове за сврставање по врсти фонда, као и могућност промене 
врсте фонда уређује Комисија.*

Брисан је 
	ранији став 2. (види члан 15. Закона - 115/2014-6)
Инвестициона политика инвестиционог фонда садржи:
1) начин спровођења инвестиционог циља 

и начин управљања ризицима*;
2) највећи и најмањи део средстава инвестиционог фонда који се може улагати у поједине хартије од вредности и некретнине;
3) највећи део средстава који се може држати на новчаном рачуну инвестиционог фонда;
4) начин измене инвестиционе политике.
 

*Службени 
гласник РС, број 115/2014
  
Улагање имовине инвестиционог фонда
 

	Члан 29.*

	Имовина инвестиционог фонда може се улагати у:*

	1) преносиве хартије од вредности и инструменте тржишта новца којима се 
	тргује, односно који су укључени у трговање на регулисаном тржишту, односно 
	мултилатералној трговачкој платформи (МТП) у Републици, државама чланицама 
	ЕУ и на регулисаним тржиштима других држава;*

	2) јединице отворених фондова у Републици, у државама чланицама ЕУ и другим 
	државама;*

	3) новчане депозите у банкама у Републици, у државама чланицама ЕУ и другим 
	државама, односно кредитним институцијама у државама чланицама ЕУ и другим 
	државама;*

	4) инструменте тржишта новца, односно дужничке хартије од вредности које 
	издаје Република, Народна банка Србије, територијална аутономија и јединице 
	локалне самоуправе у Републици и друга правна лица уз гаранцију Републике, у 
	складу са законом којим се уређује јавни дуг, као и инструменте тржишта 
	новца, односно дужничке хартије од вредности које издају међународне 
	финансијске институције, државе чланице ЕУ и друге државе;*

	5) изведене финансијске инструменте којима се тргује на регулисаном тржишту, 
	односно МТП или ОТЦ тржишту, а који су изведени из или се односе на:*

	(1) финансијске инструменте из тач. 1) до 4) овог члана,*

	(2) финансијске индексе,*

	(3) стране валуте и валутне курсеве,*

	(4) каматне стопе.*
 
*Службени гласник РС, број 

115/2014
  
Ограничење улагања имовине инвестиционог фонда
 

	Члан 30.*

	На улагања имовине из члана 29. овог закона, примењују се следећа ограничења:*

	1) до 10% имовине инвестиционог фонда може се улагати у преносиве хартије од 
	вредности и инструменте тржишта новца једног издаваоца. Збир појединачних 
	вредности улагања у преносиве хартије од вредности и инструменте тржишта 
	новца једног издаваоца која су већа од 5% имовине фонда не сме бити већи од 
	40% вредности укупне имовине фонда;*

	2) до 20% имовине инвестиционог фонда може се улагати у новчане депозите у 
	једној банци, односно кредитној институцији;*

	3) до 10% имовине инвестиционог фонда може се улагати у изведене финансијске 
	инструменте којима се тргује на ОТЦ тржишту када је друга страна у 
	трансакцији банка, односно кредитна институција, односно до 5% имовине 
	инвестиционог фонда када је друга страна у трансакцији друго правно лице;*

	4) до 20% имовине инвестиционог фонда може се улагати у један фонд, при чему 
	укупна вредност таквих улагања у инвестиционе фондове који нису отворени 
	фондови не сме бити веће од 30% имовине фонда.*

	Укупна изложеност фонда према једном лицу може да износи највише до 20% 
	имовине фонда.*

	Изузетно од става 1. тачка 1) овог члана до 35% имовине инвестиционог фонда 
	може се улагати у преносиве хартије од вредности или инструменте тржишта 
	новца, који су издати или гарантовани од стране Републике, Народне банке 
	Србије, јединице локалне самоуправе, државе чланице ЕУ, осталих држава или 
	међународних организација којима припадају државе чланице ЕУ.*

	Имовина инвестиционог фонда не може се улагати у хартије од вредности и 
	друге финансијске инструменте које издаје друштво за управљање.*

	Под једним издаваоцем, односно једним лицем у чију се имовину врши улагање у 
	смислу овог члана сматра се и са њим блиско повезано лице.*

	Друштво за управљање не може заузимати кратке позиције имовином отвореног 
	фонда, односно не може да обавља продају без покрића.*

	Није дозвољено улагање имовине отвореног фонда у племените метале или 
	депозитне потврде које се односе на племените метале.*

	Комисија прописује ближе услове и начин улагања у финансијске инструменте из 
	става 1. овог члана, а може прописати и додатне критеријуме за улагање 
	имовине инвестиционог фонда.*
 

*Службени 
	гласник РС, број 115/2014
 


  Управљање 
	ризицима*

	 

*Службени гласник РС, број 

115/2014

	 


Члан 31.*

	Друштво за управљање дужно је да успостави систем управљања ризицима који 
	омогућава праћење и мерење ризика позиција и њихов допринос укупном ризику 
	портфолија, који укључује и тачну и независну процену вредности изведених 
	финансијских инструмената којима се тргује на ОТЦ тржишту.*

	Улагање у изведене финансијске инструменте дозвољено је искључиво ради 
	смањења ризика и само уколико инвестициони фонд има довољно имовине да 
	намири обавезе које из изведеног финансијског инструмента могу проистећи.*

	Комисија може прописати ближе услове и начин идентификације, мерења и 
	процене ризика из овог члана, као и управљање тим ризицима.*
 
*Службени гласник РС, број 

115/2014
 
Члан 32.
Ограничења улагања могу бити прекорачена у првих шест месеци од оснивања инвестиционог фонда.*
Имовина инвестиционог фонда мора се улагати у складу са ограничењима улагања предвиђених овим законом и проспектом инвестиционог фонда.*
У случају одступања од ограничења улагања из овог закона и проспекта инвестиционог фонда, а услед наступања околности које друштво за управљање није могло предвидети, односно на које није могло утицати, друштво за управљање је дужно да одмах обавести Комисију и да у року од три месеца од дана одступања, усклади структуру имовине инвестиционог фонда са ограничењима улагања.*
Комисија може продужити рок из става 3. овог члана у случајевима поремећаја на тржишту, односно у другим околностима, а на основу критеријума прописаних актом Комисије.*
У случајевима одступања од ограничења улагања ван случаја предвиђеног одредбама овог члана, Комисија, по сазнању таквих чињеница, одмах предузима мере надзора у складу са овим законом.*
 
*Службени гласник РС, број 51/2009
 
 Ограничење располагања имовином инвестиционог фонда
 
Члан 33.
Имовина инвестиционог фонда се држи одвојено од имовине друштва за управљање и имовине кастоди банке.
Имовина инвестиционог фонда не може бити предмет залоге, не може се укључити у ликвидациону или стечајну масу друштва за управљање нити кастоди банке нити може бити предмет принудне наплате у циљу намиривања потраживања према друштву за управљање, инвестиционом фонду и кастоди банци.


	Имовина инвестиционог фонда не сме бити употребљена за давање или 
	гарантовање зајмова у корист трећих лица.**
Друштво за управљање и са њим 

блиско**  повезана лица не могу закључивати уговоре са инвестиционим фондом којим управља то друштво, осим уколико је то прописано одредбама овог закона или акта Комисије*. 
 
*Службени гласник РС, број 51/2009


**Службени гласник РС, број 115/2014 
 
Утврђивање нето вредности имовине инвестиционог фонда
 
Члан 34.
Вредност имовине инвестиционог фонда чини збир вредности хартија од вредности из портфолија фонда, некретнина у власништву фонда, депозита новчаних средстава фонда код банака и друге имовине. 
Вредност имовине инвестиционог фонда се обрачунава према тржишној вредности. 
Нето вредност имовине инвестиционог фонда представља вредност имовине умањену за износ обавеза. 
Нето вредност имовине инвестиционог фонда обрачунава друштво за управљање и доставља га кастоди банци код које се води рачун инвестиционог фонда.
Кастоди банка врши контролу и потврђивање обрачунате нето вредности имовине инвестиционог фонда.
Начин и учесталост обрачунавања тржишне вредности за поједине категорије имовине и обрачунавања нето вредности имовине инвестиционог фонда прописује Комисија, у складу са међународно признатим стандардима.
 
 
Утврђивање приноса инвестиционог фонда
 
Члан 35.
Друштво за управљање је дужно да објављује принос инвестиционог фонда два пута годишње, закључно на дан 30. јуна, односно 31. децембра текуће године.
Принос се израчунава за последњих 12 месеци до дана објављивања, односно кумулативно за период од пет година и од почетка пословања.
Принос се израчунава као нето принос, односно након одбитка накнада и трошкова.
Изузетно од става 1. овог члана, принос од улагања током целе прве године пословања се не објављује.
Принос се објављује 

* на интернет страници друштва за управљање 

* .
Комисија прописује начин израчунавања приноса инвестиционог фонда, укључујући начела заокруживања вредности.
 

*Службени 
	гласник РС, број 115/2014
 
3. Оглашавање инвестиционог фонда
 
Проспект инвестиционог фонда
 

	Члан 36.*

	Инвестициони фонд има проспект и скраћени проспект, које друштво за 
	управљање саставља посебно за сваки инвестициони фонд којим управља.*

	Проспект мора садржати све информације на основу којих инвеститор може 
	донети утемељену одлуку о предложеном улагању, а нарочито о ризицима у вези 
	са тим улагањем.*

	Проспект садржи јасно и разумљиво објашњење врста ризика фонда које се 
	приказује одвојено од инструмената у које фонд улаже.*

	Приликом приступања инвестиционом фонду, лице које приступа потписује изјаву 
	којом потврђује да у потпуности разуме проспект, као и врсте и начин 
	наплаћивања накнада.*

	Скраћени проспект мора бити истинит, јасан и недвосмислен и мора одговарати 
	садржини проспекта.*

	Друштво за управљање јавно објављује проспект и ажурирани скраћени проспект 
	за сваки инвестициони фонд којим управља на својој интернет страници.*
 
 *Службени 
гласник РС, број 115/2014
 
Садржина проспекта
 
Члан 37.
Проспект инвестиционог фонда садржи: 
1) податке о инвестиционом фонду;
2) податке о друштву за управљање; 
3) пословно име и седиште кастоди банке;
4) податке о накнадама и трошковима који падају на терет инвестиционог фонда;
5) датум издавања проспекта 

и последњег ажурирања података у проспекту**.
Подаци о инвестиционом фонду су: 
1) назив инвестиционог фонда;
2) врста инвестиционог фонда;
3) датум организовања, односно оснивања инвестиционог фонда и рок на који се организује, односно оснива, уколико се организује, односно оснива на одређено време; 
4) време и место где се може извршити увид у финансијске извештаје инвестиционог фонда;
5) порески третман инвестиционог фонда, односно чланова и акционара инвестиционог фонда – пореске стопе и основице и начин њиховог обрачунавања;
6) опис одабраног инвестиционог циља, инвестициона политика и главни ризици у вези са њом
** ;
7) критеријуми за образовање и диверсификацију портфолија хартија од вредности; 
8) тренутна структура имовине инвестиционог фонда, и то:
(1) процентуално учешће хартија од вредности према врсти хартија од вредности, називу и седишту издаваоца и називу и седишту
** тржишта на коме се тргује тим хартијама, када такве хартије од вредности чине више од 5%* укупне вредности имовине инвестиционог фонда,
(2) процентуално учешће новчаних депозита према називу и седишту банке код које су депонована новчана средства, када депозити у тој банци чине више од 5%*  укупне вредности имовине инвестиционог фонда,
(3) процентуално учешће непокретности према врсти и месту где се непокретност налази;
9) нето принос инвестиционог фонда у складу са чланом 35. овог закона;
10) подаци о висини накнада и трошкова:
(1) накнаде за управљање друштву за управљање за претходну годину, изражену као проценат вредности имовине инвестиционог фонда,
(2) износ трошкова куповине и продаје хартија од вредности, трошкова кастоди банке и екстерне ревизије на терет имовине инвестиционог фонда за претходну годину, изражену као проценат вредности имовине инвестиционог фонда,
(3) показатељ укупних трошкова који се израчунава тако што се укупан износ накнаде за управљање и трошкова на терет имовине инвестиционог фонда подели са вредношћу имовине инвестиционог фонда;
11) време и место где се инвестиционе јединице могу куповати и откупљивати и начин обрачуна цене приликом откупа, односно број и начин уписа акција затвореног фонда;
12) време и начин расподеле прихода, односно добити, уколико се расподељују;
13) време и место где се објављују подаци о вредности инвестиционих јединица и начин обрачуна, односно нето вредност имовине по акцији затвореног фонда и њена тржишна цена;
14) начин обавештавања чланова, односно акционара инвестиционог фонда о променама инвестиционе политике;
15) начин обавештавања чланова инвестиционог фонда о променама
накнада**;
16) основи за распуштање инвестиционог фонда и појединости о распуштању, нарочито у вези са правима чланова, односно акционара инвестиционог фонда.
Подаци о друштву за управљање су:
1) пословно име, седиште и регистрациони број друштва за управљање;
2) име и овлашћења директора и чланова управе друштва за управљање;
3) имена и адресе акционара који поседују квалификовано учешће;
4) висина основног капитала друштва за управљање;
5) списак и врста свих инвестиционих фондова, уколико друштво за управљање управља са више инвестиционих фондова;
6) пословно име и седиште предузећа за ревизију које врши екстерну ревизију финансијских извештаја друштва за управљање и инвестиционог фонда;
7) време и место где се може извршити увид у опште акте и финансијске извештаје друштва за управљање.
Ближу садржину и стандардизовани формат проспекта и скраћеног проспекта, као и текста којим се инвеститори упозоравају о главним ризицима улагања прописује Комисија. 
 
*Службени гласник РС, број 51/2009

**Службени 
	гласник РС, број 115/2014
 
Члан 38.
Текст проспекта и скраћеног проспекта не сме садржати нетачне податке, односно податке који могу створити погрешну представу у погледу вредности имовине инвестиционог фонда, вредности инвестиционих јединица и других чињеница везаних за пословање инвестиционог фонда.
За штету проузроковану прикупљањем средстава на основу проспекта и скраћеног проспекта који садржи податке из става 1. овог члана одговара друштво за управљање које управља инвестиционим фондом.
За штету проузроковану прикупљањем средстава на основу проспекта и скраћеног проспекта који садржи податке из става 1. овог члана солидарно одговарају и друга лица која су учествовала у припреми проспекта и скраћеног проспекта ако су знала, односно због природе посла који обављају, морала знати да подаци садрже недостатке.
 
Члан 39.
Када наступе значајније промене услед којих подаци у проспекту и скраћеном проспекту не одговарају стварном стању, друштво за управљање је дужно да, у року од три дана од дана настанка таквих околности, достави Комисији, ради давања одобрења, измењени проспект инвестиционог фонда.
Комисија доноси решење у року од 15 дана о одобрењу проспекта и скраћеног проспекта када утврди да су испуњени услови утврђени законом и да проспект пружа јасне информације о ризицима у вези са улагањем имовине инвестиционог фонда.
 
 
Маркетинг
 
Члан 40.
Ради позивања на приступање инвестиционом фонду, * друштво за управљање може непосредно или преко посредника* јавно оглашавати инвестициони фонд којим управља, путем објављивања огласа, јавних позива и рекламних материјала или на други начин.
Текст огласа, односно позива не сме садржати нетачне информације, односно информације које могу створити погрешну представу о условима улагања и пословању инвестиционог фонда.
Оглашавање упоређивањем је дозвољено само уколико је конкретно, објективно, истинито и потпуно.
При упоређивању са осталим инвестиционим фондовима, друштво за управљање мора да пружи јасну слику о инвестиционом фонду који оглашава и осталим инвестиционим фондовима.
Комисија захтева повлачење огласа уколико сматра да садржи нетачне информације, односно информације које могу створити погрешну представу у смислу става 2. овог члана.
Комисија ближе уређује оглашавање инвестиционих фондова и стандардизован текст приликом оглашавања.
 
*Службени гласник РС, број 31/2011
 
 
Посредници
 
Члан 41.
Друштво за управљање може непосредно или преко посредника пружати продајне услуге.
Продајним услугама сматра се пружање информација о модалитетима и начину улагања у инвестициони фонд, подела проспекта и посредовање при куповини, односно продаји инвестиционих јединица.
Посредници могу бити банке и брокерско-дилерска друштва, као и остала лица у складу са актом Комисије*.
За поступке и штету коју приликом пружања продајних услуга причине посредници, поред њих одговара и друштво за управљање. 
 
*Службени гласник РС, број 51/2009
 
 
4. Отворени инвестициони фонд 
 
Појам
 
Члан 42.

	Отворени инвестициони фонд је инвестициони фонд који нема својство правног 
	лица, који оснива друштво за управљање и чијом имовином управља друштво за 
	управљање у своје име, а за заједнички рачун чланова фонда, у складу са овим 
	законом.*

	Отворени фонд се оснива са јединим циљем да се заједничка средства која су 
	прикупљена од јавности, улажу у преносиве хартије од вредности или у другу 
	финансијску имовину у складу са овим законом, а на основу правила дисперзије 
	ризика, као и на принципу откупа инвестиционих јединица на захтев члана 
	фонда из имовине фонда.*
Минимална новчана средства за отпочињање пословања отвореног фонда не могу бити мања од 200.000 (двестахиљада) евра у динарској противвредности по средњем курсу Народне банке Србије на дан уплате и морају се уплатити на рачун код кастоди банке у року од три месеца од дана упућивања јавног позива за куповину инвестиционих јединица. 
У случају да се не прикупе новчана средства у износу и у року из става 3. овог члана, кастоди банка је дужна да у року од осам дана изврши повраћај прикупљених средства.
Имовина отвореног фонда је у својини чланова фонда.
 


	*Службени гласник РС, број 115/2014
 
Ограничење улагања имовине отвореног фонда
 
Члан 43.
Имовина отвореног фонда може се улагати искључиво у 

складу са одредбама чл. 29, 30. и 31.* овог закона.

Брисани су 
	ранији ст. 2. и 3. (види члан 24. Закона - 115/2014-6)
 
*Службени гласник РС, број 
115/2014
 


	Накнаде*
 

*Службени 
	гласник РС, број 115/2014
 

Члан 44.*

	У проспекту отвореног фонда наводе се све накнаде које се наплаћују од 
	чланова отвореног фонда и из имовине отвореног фонда.*

	Друштво за управљање може наплаћивати накнаду за куповину и накнаду за откуп 
	инвестиционих јединица од чланова отвореног фонда.*

	Из имовине отвореног фонда могу се наплаћивати:*

	1) накнада друштву за управљање за управљање имовином фонда;*

	2) трошкови куповине и продаје хартија од вредности;*

	3) трошкови кастоди банке;*

	4) трошкови екстерне ревизије;*

	5) други трошкови у складу са актом Комисије.*

	Накнада друштва за управљање и кастоди банке обрачунавају се и наплаћују на 
	начин предвиђен актом Комисије.*

	Остале трошкове сноси друштво за управљање.*

	Комисија може детаљније уредити врсте накнада и трошкова, њихове максималне 
	износе, извештавање о накнадама и трошковима, као и поступке за спречавање 
	манипулације накнадама, трошковима и тржишним ценама.*
 

*Службени 
	гласник РС, број 115/2014
 
Инвестициона јединица
 
Члан 45.
Утврђивање нето вредности имовине отвореног фонда по инвестиционој јединици се врши сваког радног дана и објављује  * 

на 
интернет страници друштва за управљање * .
Стицалац инвестиционе јединице има следећа права:
1) право на сразмерни део прихода;
2) право на откуп;
3) право на сразмерни део имовине отвореног фонда у случају распуштања;
4) друга права, у складу са овим законом.
Инвестиционе јединице отвореног фонда дају иста права члановима фонда.
Инвестиционе јединице се не могу слободно преносити, осим по основу наслеђивања и уговора о поклону.
Друштво за управљање води регистар инвестиционих јединица и евидентира сваку куповину и откуп инвестиционих јединица.
 

*Службени 
	гласник РС, број 115/2014 
 
Стицање инвестиционих јединица
 
Члан 46.
Стицање инвестиционих јединица може се вршити искључиво куповином у новцу.
Цена инвестиционе јединице састоји се од нето вредности имовине отвореног фонда по инвестиционој јединици на дан уплате, увећане за накнаду за куповину уколико је друштво за управљање наплаћује
** .
Приликом стицања инвестиционих јединица члан отвореног фонда не може стећи више од 20%* нето вредности имовине отвореног фонда.
Приликом стицања инвестиционих јединица друштво за управљање издаје* потврду члану отвореног фонда.

 Приликом 
пружања продајних услуга, непосредно или посредно, друштво за управљање обавезно 
је да достави скраћени проспект заинтересованим лицима без накнаде пре стицања 
својства члана фонда.**
 

*Службени гласник РС, број 51/2009


**Службени гласник РС, број 115/2014 
 
Откуп инвестиционих јединица
 
Члан 47.
Отворени фонд је дужан да откупи инвестиционе јединице на начин предвиђен проспектом, а најкасније у року од пет радних* дана од дана подношења захтева члана фонда за откуп инвестиционих јединица.
Откупна цена инвестиционе јединице састоји се од нето вредности имовине отвореног фонда по инвестиционој јединици на дан подношења захтева из става 1. овог члана, умањене за накнаду за откуп уколико је друштво за управљање наплаћује у складу са
проспектом фонда**. 
 
*Службени гласник РС, број 51/2009


**Службени гласник РС, број 115/2014
 
Привремено обустављање откупа инвестиционих јединица
 
Члан 48.
Друштво за управљање може наложити кастоди банци да привремено обустави куповину и откуп инвестиционих јединица отвореног фонда ради заштите интереса чланова фонда када услед ванредних околности дође до немогућности израчунавања нето вредности имовине фонда, односно када захтеви за откуп инвестиционих јединица у једном дану износе више од 10% вредности имовине фонда.
Кастоди банка обуставља куповину и откуп инвестиционих јединица и о томе одмах обавештава Комисију.
Комисија може захтевати од друштва за управљање да достави документацију и информације неопходне за процену оправданости одлуке о обустављању. 
Уколико процени да обустављање куповине и откупа инвестиционих јединица отвореног фонда угрожава интересе чланова фонда, Комисија налаже кастоди банци престанак привремене обуставе куповине и откупа инвестиционих јединица и о томе обавештава друштво за управљање.
Комисија ближе уређује услове и поступак за обуставу куповине и откупа инвестиционих јединица. 
 
 
Задуживање
 
Члан 49.
Друштво за управљање може, искључиво ради одржавања потребног нивоа ликвидности отвореног фонда, у своје име а за рачун отвореног фонда, вршити задуживање са роком отплате до 360 дана, и то закључивањем:*
1) уговора о кредиту;*
2) репо уговора са другим инвестиционим фондовима и банкама, чији предмет могу бити и акције.*
Укупно задуживање из става 1. овог члана може износити највише до* 
10%** вредности имовине фонда.*
Узимање кредита из иностранства за рачун инвестиционог фонда врши се у складу са законом којим се 

уређује девизно пословање**. 
 
*Службени гласник РС, број 51/2009

**Службени 
гласник РС, број 115/2014 
 
Пренос права управљања отвореним инвестиционим фондом
 
Члан 50.
Друштво за управљање уговором у писаној форми може пренети право управљања отвореним фондом на друго друштво за управљање, уз претходну сагласност Комисије.
Друштво за управљање коме је пренето право управљања преузима сва права и обавезе које има друштво за управљање које врши пренос. 
Два месеца пре преноса права из става 1. овог члана друштво за управљање обавештава чланове фонда.
 
 
Спајање отворених инвестиционих фондова
 
Члан 51.
Спајање отворених фондова се може вршити спајањем уз припајање и спајањем уз организовање.
Спајањем уз припајање један отворени фонд престаје да постоји без распуштања преносећи другом отвореном фонду целу своју имовину и обавезе у замену за издавање инвестиционих јединица члановима отвореног фонда престалог спајањем од стране отвореног фонда којем се припаја. 
Спајањем уз организовање два или више отворених фондова престају да постоје без распуштања преносећи целу своју имовину и обавезе на нови отворени фонд у замену за издавање инвестиционих јединица члановима престалих отворених фондова од стране новог отвореног фонда.
Комисија даје сагласност за спајање отворених фондова.
Два месеца пре спајања друштво за управљање обавештава чланове отвореног фонда.

	Након пријема обавештења из става 5. овог члана чланови отворених фондова, 
	који се спајају, имају право на откуп инвестиционих јединица или 
	конвертовање у јединице неког другог фонда којим управља исто друштво за 
	управљање, без накнаде.*

	Правни, административни или саветодавни трошкови у вези са спајањем 
	отворених фондова не могу пасти на терет имовине фондова који се спајају 
	нити на терет чланова фонда.*
Комисија ближе уређује поступак спајања отворених фондова.
 

*Службени 
	гласник РС, број 115/2014
 
Извештавање чланова фонда
 
Члан 52.
Друштво за управљање води евиденцију за сваког члана отвореног фонда о броју инвестиционих јединица у његовом власништву.
Друштво за управљање доставља сваком члану отвореног фонда заједно са извештајима из члана 22. став 1. тач. 1) и 2) овог закона обавештење које садржи: 
1) број инвестиционих јединица у власништву члана и њихову појединачну вредност;
2) укупне износе накнада са датумима наплаћивања у периоду за који се подноси извештај.
Друштво за управљање је дужно да, на захтев члана отвореног фонда, достави обавештење из става 2. овог члана, у року од осам дана од дана подношења захтева.
 
 
Расподела прихода
 
Члан 53.
Отворени фонд остварује приходе од камата, дивиденди и остварених капиталних добитака.
Друштво за управљање мора назначити у проспекту отвореног фонда начин расподеле прихода. 
Расподела прихода може се вршити само у готовом новцу.
 
 
Услови за распуштање отвореног инвестиционог фонда
 
Члан 54.
Чланови отвореног фонда немају право да захтевају распуштање фонда.
Отворени фонд се распушта одузимањем дозволе за рад друштву за управљање, уколико се у року од три месеца не изабере ново друштво за управљање.
Отворени фонд се распушта и истеком рока када је фонд организован на одређено време.
Наплата накнада и других трошкова у вези са распуштањем фонда и откупом инвестиционих јединица врши се на терет друштва за управљање када се фонд распушта услед одузимања дозволе за рад друштву за управљање, а кад то није могуће – на терет отвореног фонда.
Наплата накнада и других трошкова из става 3. овог члана врши се на терет отвореног фонда уколико се фонд распушта због истека рока када је основан на одређено време. 
 
 
Одузимање дозволе за рад друштву за управљање
 
Члан 55.
Друштво за управљање престаје да управља отвореним фондом ако Комисија решењем одузме дозволу за рад том друштву.
У случају из става 1. овог члана, кастоди банка са којом друштво за управљање има закључен уговор, до избора новог друштва за управљање а најдуже три месеца, обавља само неодложне послове у вези са управљањем отвореним фондом.
Под неодложним пословима из става 2. овог члана подразумевају се послови који треба да се обаве да не би наступила штета за отворени фонд. Кастоди банка после одузумања дозволе за рад друштву за управљање, а до избора новог друштва за управљање одмах престаје са продајом и откупом инвестиционих јединица и о томе одмах обавештава чланове фонда.
Приликом одузимања дозволе за рад друштву за управљање, Комисија одмах расписује јавни позив за избор новог друштва за управљање и доноси одлуку о избору у року од два месеца.
У случају неуспелог јавног позива из става 4. овог члана Комисија доноси одлуку о распуштању отвореног фонда.
Комисија уређује ближе услове за избор најбоље понуде из става 4. овог члана.
 
 
Распуштање отвореног фонда у случају одузимања дозволе за рад друштву за управљање
 
Члан 56.
Кастоди банка после пријема одлуке о распуштању отвореног фонда обавештава о томе јавност и чланове фонда објављивањем
* на својој интернет страници, уновчава имовину фонда и врши исплате члановима фонда најкасније у року од шест месеци од доношења одлуке о распуштању фонда.
Кастоди банка уновчава имовину отвореног фонда у најбољем интересу чланова фонда.
Кастоди банка подноси Комисији извештај о распуштању отвореног фонда на основу кога Комисија врши брисање фонда из Регистра инвестиционих фондова.
Кастоди банка најмање пет година од распуштања отвореног фонда чува пословне књиге и документацију отвореног фонда, у складу са прописима којима се уређује архивска грађа.
Комисија ближе уређује поступак распуштања отвореног фонда.
 

*Службени 
	гласник РС, број 115/2014
 
Истек рока када је отворени фонд основан на одређено време
 
Члан 57.
Када је отворени фонд основан на одређено време, истеком рока на који је фонд основан друштво за управљање спроводи распуштање, уновчавањем имовине и исплатом члановима фонда, у складу са проспектом фонда.
Друштво за управљање, у року од шест месеци од дана када отворени фонд престаје са радом, подноси Комисији извештај о распуштању фонда.
 
 
5. Затворени инвестициони фонд
 
Члан 58.
Затворени фонд је правно лице организовано као јавно** 
акционарско*** друштво,


у


смислу закона којим се уређују привредна друштва***.
Затворени фонд прикупља новчана средства продајом акција путем јавне понуде.
Друштво за управљање оснива и управља затвореним фондом.
Друштво за управљање има право на подмирење 
стварних*** трошкова оснивања из имовине затвореног фонда до износа 2% вредности основног капитала при оснивању затвореног фонда.
На затворене фондове примењују се одредбе закона којим се уређује тржиште 

капитала*** и одредбе закона којим се уређују привредна друштва, ако овим законом није друкчије одређено.
Утврђивање нето вредности имовине затвореног фонда по акцији врши се најмање једанпут месечно и објављује
*** на интернет страници друштва за управљање *** .
Затворени фонд не може бити циљно друштво у смислу закона којим се уређује преузимање акционарских друштава.*
 
*Службени гласник РС, број 51/2009
**Службени гласник РС, број 31/2011

***Службени 
	гласник РС, број 115/2014
 
 
Ограничење улагања имовине затвореног инвестиционог фонда
 

	Члан 59.*

	Имовина затвореног фонда може се улагати у складу са одредбама чл. 29–31. 
	овог закона и, у зависности од врсте фонда, у акције акционарских друштава, 
	регистрованих у Републици, којима се не тргује на регулисаном тржишту, 
	односно МТП, уделе друштава са ограниченом одговорношћу регистрованих у 
	Републици, као и непокретности које се налазе на територији Републике, у 
	складу са актом Комисије.*

	Затворени фонд не може стицати више од 20% акција са правом гласа једног 
	издаваоца, који је јавно акционарско друштво, у смислу закона којим се 
	уређује тржиште капитала, и са њим блиско повезаних лица.*

	Комисија утврђује категоризацију затворених фондова, као и ближе услове 
	пословања за поједине категорије затворених фондова.*

 

*Службени 
	гласник РС, број 115/2014

	 
Члан 60.
Улагања у непокретности могу бити улагања у земљиште, зграде (пословне, стамбене, стамбено-пословне, економске и др.) и посебне делове зграда (станови, пословне просторије и др.), који су уписани у јавним књигама о евиденцији непокретности и правима на њима, чији пренос својине није ограничен и на којима није засновано право залоге, право плодоуживања, право употребе, право становања или право стварног терета.
У једну непокретност може се уложити највише до 20% имовине затвореног фонда.
Имовина затвореног фонда која се састоји од непокретности уписује се у књиге из става 1. овог члана као својина фонда, уз навођење назива друштва за управљање и евидентира се у кастоди банци.
Вредност непокретности у које се улаже имовина затвореног фонда обавезно процењује овлашћени процењивач. Непокретности морају бити осигуране од свих ризика.
Акционари затвореног фонда немају право прече куповине при продаји непокретности.
Затворени фонд се може задуживати без ограничења, с тим што се задуживање у иностранству врши у складу са законом којим се
уређује девизно пословање*.

Брисан је 
ранији став 7. (види члан 33. Закона - 115/2014-6)
 

*Службени 
	гласник РС, број 115/2014
 
Основни капитал затвореног инвестиционог фонда
 
Члан 61.
Основни капитал затвореног фонда може бити само у новцу.
Основни капитал затвореног фонда не може бити мањи од 200.000 (двестахиљада) евра у динарској противвредности по средњем курсу Народне банке Србије на дан уплате.
Основни капитал затвореног фонда уплаћује се у целости на рачун код кастоди банке, пре уписа тог фонда у Регистар инвестиционих фондова.
 
 
Органи затвореног инвестиционог фонда
 
Члан 62.
Органи затвореног фонда су скупштина и надзорни одбор.
Управљање затвореним фондом врши друштво за управљање.
 
 
Скупштина
 
Члан 63.
На сазивање, одржавање и доношење одлука скупштине акционара затвореног фонда сходно се примењују одредбе закона којим се уређују привредна друштва.
Овлашћења
* у вези са сазивањем и одржавањем скупштине акционара обавља друштво за управљање. 
Скупштина затвореног фонда доноси одлуку о закључењу и раскиду уговора о управљању у складу са овим законом, одобрава расподелу добити, нову емисију акција и бира чланове надзорног одбора фонда.
 

*Службени 
	гласник РС, број 115/2014 
 
Надзорни одбор затвореног инвестиционог фонда
 
Члан 64.
Надзорни одбор затвореног фонда надгледа спровођење обавеза друштва за управљање у погледу остварења инвестиционих циљева, инвестиционе политике, као и поштовање ограничења улагања. У вршењу своје функције, чланови надзорног одбора могу вршити преглед пословних књига и документације и захтевати појашњења од друштва за управљање.
У случају да се открију пропусти у спровођењу инвестиционе политике, као и у поштовању ограничења улагања, надзорни одбор затвореног фонда захтева од друштва за управљање да одмах отклони пропусте и о томе обавештава Комисију и акционаре фонда.
Надзорни одбор затвореног фонда доноси одлуку о избору и закључује уговор са предузећем за ревизију.
Надзорни одбор затвореног фонда може сазвати скупштину акционара затвореног фонда одлуком донетом двотрећинском већином свих чланова.
Члан надзорног одбора затвореног фонда не може бити запослено лице или лице које је члан управе друштва за управљање, кастоди банке, као ни лица која су чланови два или више органа других правних лица или са њима
блиско* повезаним лицима.
Надзорни одбор затвореног фонда доноси пословник о раду којим се уређује начин рада, као и друга питања од значаја за рад надзорног одбора фонда.
 

*Службени 
	гласник РС, број 115/2014
 
Акције затвореног инвестиционог фонда
 

Члан 65.*

	Акције затвореног фонда гласе на име, недељиве су и неограничено преносиве.*

	Друштво за управљање је дужно да уврсти акције затвореног фонда на 
	регулисано тржиште, односно МТП, у складу са законом којим се уређује 
	тржиште капитала, у року од 30 дана од дана уписа у Регистар инвестиционих 
	фондова.*

	Акције затвореног фонда се издају јавном понудом уз одобрење објављивања 
	проспекта.*

	Затворени фонд може стицати сопствене акције само уз претходну сагласност 
	Комисије и ако о томе достави обавештење јавности у писаној форми објављено 
	најмање 15 дана унапред на интернет страници друштва за управљање.*

	Комисија прописује поступак и услове под којима затворени фонд може стицати 
	сопствене акције и даје сагласност из става 4. овог члана у року од 15 дана 
	од дана пријема захтева.*
 

*Службени 
	гласник РС, број 115/2014 
 
Упис акција затвореног инвестиционог фонда
 

Члан 66.*


Упис и уплата акција затвореног фонда врши се код кастоди банке.* 
 

*Службени 
	гласник РС, број 115/2014

 
Уговор о управљању
 
Члан 67.
Друштво за управљање управља затвореним фондом на основу уговора о управљању.
Уговор о управљању у име затвореног фонда закључује надзорни одбор фонда.
Уговор о управљању обавезно садржи:
1) обавезе друштва за управљање;
2) врсте, износ и начин обрачуна накнада за обављене услуге;
3) врсте трошкова који ће се наплаћивати из имовине фонда, укључујући и административне трошкове за пословање органа затвореног фонда;
4) одредбе да ли и под којим условима друштво за управљање поверава обављање административних и маркетиншких послова и активности другим лицима;
5) основе за раскид уговора, као и права и обавезе друштва за управљање и затвореног фонда у случају раскида уговора;
6) дужину отказног рока у случају раскида уговора.
 
 
Споразумни раскид уговора о управљању
 
Члан 68.
Затворени фонд и друштво за управљање могу споразумно раскинути уговор о управљању затвореним фондом.
Споразумни раскид уговора из става 1. овог члана производи правно дејство од дана када Комисија одобри уговор о управљању са новим друштвом за управљање.
 
 
Посебан случај раскида уговора о управљању
 
Члан 69.
Затворени фонд може да раскине уговор о управљању ван основа предвиђених уговором о управљању. Одлуку о раскиду и закључењу новог уговора о управљању затвореним инвестиционим фондом доноси скупштина тог фонда двотрећинском већином гласова присутних акционара.
Раскид уговора из става 1. овог члана производи правно дејство од дана када Комисија одобри уговор о управљању са новим друштвом за управљање.
 
 
Одузимање дозволе за рад друштву за управљање
 
Члан 70.
Уговор о управљању се раскида, по сили закона, од дана одузмања дозволе за рад друштву за управљање.
Друштво за управљање је дужно да наредног дана* од раскида уговора о управљању пренесе све активности у вези са управљањем имовином затвореног фонда на кастоди банку.
У случају из става 1. овог члана, кастоди банка, привремено, а најдуже три месеца, обавља само неодложне послове у вези са управљањем затвореним фондом претходно консултујући надзорни одбор затвореног фонда.
Под неодложним пословима из става 3. овог члана подразумевају се послови који треба да се обаве да не би наступила штета за фонд.
Приликом раскида уговора о управљању надзорни одбор у најкраћем року обавештава о томе акционаре фонда и расписује јавни позив за прикупљање понуда друштава за управљање ради управљања затвореним фондом и предлаже скупштини фонда најповољнију понуду.
Скупштина затвореног фонда, на предлог надзорног одбора, доноси одлуку о закључењу уговора о управљању са новим друштвом за управљање у року од три месеца од дана раскида уговора. Ново друштво за управљање одмах подноси захтев Комисији за одобрење уговора о управљању. 
Уколико Комисија не прими захтев за одобрење уговора о управљању у року из става 6. овог члана налаже кастоди банци да покрене поступак распуштања тог фонда. 
 
*Службени гласник РС, број 51/2009
 
 
Разлози за престанак
 
Члан 71.
На престанак затворених инвестиционих фондова сходно се примењују одредбе закона којим се уређују привредна друштва које се односе на престанак акционарских друштава.
 
 
Извештавање
 
Члан 72.
Друштво за управљање најмање једанпут месечно подноси извештаје надзорном одбору затвореног фонда о купљеним и продатим хартијама од вредности и имовини, као и о резултатима пословања фонда.
На захтев надзорног одбора затвореног фонда друштво за управљање подноси и посебне додатне извештаје.
Друштво за управљање доставља полугодишње и годишње финансијске извештаје свим акционарима затвореног фонда
* .
 

*Службени 
	гласник РС, број 115/2014

 
Расподела добити
 
Члан 73.
Друштво за управљање предлаже скупштини затвореног фонда начин расподеле добити фонда.
Након састављања финансијских извештаја, добијеног извештаја екстерне ревизије и одлуке скупштине затвореног фонда, друштво за управљање издаје кастоди банци налог за расподелу добити акционарима фонда.
 
 
6. Приватни инвестициони фонд
 
Члан 74.
Приватни инвестициони фонд је правно лице организовано као друштво са ограниченом одговорношћу, у складу са законом којим се уређују привредна друштва.
Минимални новчани улог члана приватног фонда не може бити мањи од 50.000 евра у динарској противвредности по средњем курсу Народне банке Србије на дан уплате.
Друштво за управљање може непосредно или преко повезаних лица имати учешће у капиталу приватног фонда којим управља.*
Приватни фондови не подлежу општим одредбама о инвестиционим фондовима које се тичу издавања дозволе за инвестициони фонд, улагања имовине фонда, ограничења улагања имовине фонда, ограничења располагања имовином фонда, утврђивања приноса инвестиционог фонда, издавања проспекта, маркетинга, посредника.
На приватне фондове не примењују се одредбе овог закона којима је регулисано обављање кастоди услуга и вођење рачуна код кастоди банке, као и редовно извештавање Комисије и инвеститора, осим достављања годишњег финансијског извештаја.
Приватни фонд се може задуживати без ограничења, у складу са својим правилима пословања.
Управљање приватним инвестиционим фондом искључиво обавља друштво за управљање, у складу са уговором о управљању закљученим са приватним фондом.
Друштво за управљање доставља Комисији уговор о управљању из става 6. овог члана и правила пословања. Комисија уписује приватни инвестициони фонд у Регистар инвестиционих фондова.
На приватне фондове сходно се примењују одредбе закона којим се уређују привредна друштва. 
 
*Службени гласник РС, број 51/2009
 
 
Правила пословања
 
Члан 75.
Обавезни општи акт приватног фонда су правила пословања.
Правила пословања приватног фонда садрже:
1) опис инвестиционих циљева, инвестициону политику и главне ризике у вези са њом;
2) вредност удела;
3) правила о преносу удела;
4) износ минималног новчаног улога по члану; 
5) начин утврђивања нето вредности имовине фонда;
6) одредбе о извештавању чланова фонда;
7) рок на који се фонд оснива, уколико се оснива на одређено време;
8) поступак распуштања фонда;
9) друга питања од значаја за пословање фонда.
Правила пословања морају бити доступна заинтересованим инвеститорима.
Измене и допуне правила пословања дозвољене су само након писменог пристанка свих чланова приватног фонда. 
Измене и допуне правила пословања приватног фонда достављају се Комисији.
 
 
IV. КАСТОДИ БАНКА
 
Овлашћење за обављање делатности кастоди банке*
 
*Службени гласник РС, број 31/2011
 
Члан 75а*
Банка може обављати делатности кастоди банке ако дозволу за обављање те делатности добије од Комисије.*
Комисија води регистар дозвола издатих за обављање делатности кастоди банке.*
 
*Службени гласник РС, број 31/2011
 
Дозвола за обављање послова кастоди банке*
 
*Службени гласник РС, број 31/2011
 
Члан 75б*
Садржину захтева за давање дозволе за обављање делатности кастоди банке прописује Комисија.*
Уз захтев из става 1. овог члана прилаже се:*
1) доказ да је банка члан Централног регистра;*
2) правила пословања кастоди банке;*
3) доказ да банка има посебан организациони део за обављање послова кастоди банке;*
4) доказ да банка испуњава услове кадровске и организационе оспособљености за обављање послова кастоди банке;*
5) доказ да банка испуњава услов техничке опремљености за обављање послова кастоди банке, односно да има одговарајући информациони систем за обављање тих послова;*
6) друга документација по захтеву Комисије.*
Комисија даје претходну сагласност за именовање лица које ће руководити пословима кастоди банке.*
Услове кадровске и организационе оспособљености и техничке опремљености за обављање делатности кастоди банке прописује Комисија.*
Правно лице које није добило дозволу за обављање делатности кастоди банке у складу са овим законом, као ни предузетник, не могу бити уписани у Регистар привредних субјеката, нити у правном промету могу користити назив кастоди банке, односно речи изведеног значења, осим ако то није прописано другим законом.*
 
*Службени гласник РС, број 31/2011
 
 
Правила пословања кастоди банке и закључење уговора*
 
*Службени гласник РС, број 31/2011
 
Члан 75в*
Кастоди банка доноси правила пословања у погледу обављања кастоди послова, на која сагласност даје Комисија.*
Правилима из става 1. овог члана посебно се утврђују:*
1) врсте кастоди послова које обавља кастоди банка;*
2) врсте налога клијената и начин њиховог извршења;*
3) начин поступања са хартијама од вредности и новчаним средствима клијента;*
4) права и обавезе кастоди банке и њених клијената.*
Комисија прописује ближе садржину и начин објављивања правила из става 1. овог члана.*
Кастоди банка је дужна да са клијентом закључи писмени уговор, којим се регулишу њихова међусобна права и обавезе у обављању кастоди послова, у складу са овим законом и правилима из става 1. овог члана.*
Запослени и чланови управе банке која обавља послове кастоди банке дужни су да, као пословну тајну, чувају податке о стању и промету на рачунима хартија од вредности клијената, као и друге податке за које су сазнали у обављању послова кастоди банке и не смеју их саопштавати трећим лицима, нити користити или омогућити трећим лицима да их користе.*
Изузетно од става 5. овог члана, подаци из тог става могу се саопштавати и стављати на увид трећим лицима:*
1) на основу писменог одобрења клијента;*
2) приликом надзора законитости пословања који врши овлашћено лице Комисије;*
3) на основу налога суда, односно другог надлежног државног органа.*
 
*Службени гласник РС, број 31/2011
 
 
Уговор са кастоди банком
 
Члан 76.
Друштво за управљање је дужно да, у року од осам дана од дана добијања дозволе за организовање отвореног, односно оснивања затвореног фонда, закључи са кастоди банком уговор о обављању кастоди услуга за сваки инвестициони фонд посебно.
Уговором из става 1. овог члана кастоди банка се обавезује да ће обављати послове у складу са чланом 77. овог закона, а друштво за управљање се обавезује да плаћа накнаду кастоди банци.
Кастоди услуге за један инвестициони фонд обавља искључиво једна кастоди банка.
Друштво за управљање доставља Комисији копију закљученог уговора из става 1. овог члана, као и накнадне измене уговора.
 
 
Услуге кастоди банке
 
Члан 77.*
Кастоди банка обавља следеће кастоди услуге:*
1) отвара и води рачуне хартија од вредности које чине имовину отвореног фонда код Централног регистра, депоа и клиринга хартија од вредности (у даљем тексту: Централни регистар), у своје име, а за рачун чланова отвореног фонда (кастоди рачун);*
2) отвара и води рачуне хартија од вредности које чине имовину затвореног фонда код Централног регистра, у име и за рачун затвореног фонда;*
3) отвара и води рачуне хартија од вредности код Централног регистра у име и за рачун законитих ималаца клијената друштава за управљање (рачун управљања);*
4) отвара и води новчани рачун инвестиционог фонда, врши прикупљање уплата инвестиционих јединица, врши пренос новчаних средстава приликом улагања имовине и врши исплате у вези откупа инвестиционих јединица;*
5) извршава налоге за пренос права из хартија од вредности и налоге за упис права трећих лица на хартијама од вредности и стара се о преносу права из тих хартија;*


6) извршава налоге друштва за управљање за пренос имовине, салдирање, односно 
плаћање и наплате по основу куповине/продаје имовине инвестиционог фонда, 
уколико нису у супротности са законом и проспектом фонда;**
7) обавештава друштво за управљање о извршеним налозима и другим предузетим активностима у вези са имовином инвестиционог фонда;*
8) контролише и потврђује обрачунату нето вредност имовине отвореног и затвореног фонда, вредност инвестиционе јединице, односно нето вредност имовине по акцији;*
9) контролише обрачун приноса отвореног фонда;*
10) наплаћује потраживања од издавалаца по основу доспелих хартија од вредности, камата и дивиденди за рачун законитих ималаца тих хартија и стара се о остваривању других права која припадају законитим имаоцима хартија од вредности који су њени клијенти;*
11) по овлашћењу клијента стара се о извршавању пореских обавеза клијента у вези са хартијама од вредности;*
12) обавештава друштво за управљање о корпоративним активностима у вези са имовином инвестиционог фонда, односно клијента чијом имовином друштво управља;*
13) обавештава Комисију о уоченим неправилностима у пословању друштва за управљање у вези са управљањем фондом, одмах након што уочи такве неправилности;*
14) обавља друге послове у складу са овим законом, законом којим се уређују добровољни пензијски фондови и другим законом.*
Када обавља услуге из става 1. овог члана, кастоди банка је дужна да се стара да на новчаном, односно власничком рачуну клијента има довољно средстава, односно хартија од вредности на дан салдирања.*
Када обавља услуге из става 1. овог члана, кастоди банка је дужна да води посебну евиденцију о хартијама од вредности и лицима у чије име обавља те послове, да податке из те евиденције чува као пословну тајну и да их заштити од неовлашћеног коришћења, измена или губитака.*
Хартије од вредности које се воде на 
** кастоди рачуну нису власништво кастоди банке и не улазе у њену имовину, не могу се укључити у ликвидациону или стечајну масу, нити се могу користити за измиривање обавеза ове банке према трећим лицима.*


	Брисани су ранији ст. 5. и 6. (види члан 40. Закона - 115/2014-6)
Кастоди банка може обављати услуге за више инвестиционих фондова, с тим што у том случају води посебне рачуне имовине за сваки фонд.*
Кастоди банка не може бити* 

блиско** повезано лице са друштвом за управљање.*
Кастоди банка се стара да се продаја, издавање и откуп инвестиционих јединица врши у складу са законом, правилима пословања и инвестиционом политиком инвестиционог фонда.*
Комисија ближе прописује учесталост, начин и стандардизовану форму обавештавања Комисије од стране кастоди банке, као и начин усаглашавања у случају разлика између обрачунате нето вредности имовине фонда из става 1. тачка 8) овог члана од стране друштва за управљање и кастоди банке, односно обрачунатог приноса фонда из става 1. тачка 9) овог члана од стране друштва за управљање и кастоди банке.*
 
*Службени гласник РС, број 31/2011

**Службени 
гласник РС, број 115/2014 
 
Раскид уговора са кастоди банком
 
Члан 78.
Страна која намерава да раскине уговор из члана 76. став 1. овог закона, дужна је да, три месеца пре раскида уговора, о томе обавести другу уговорну страну.
Уговор који се раскида сматра се раскинутим од момента закључења уговора са новом кастоди банком, а након истека рока из става 1. овог члана. 
Кастоди банка обавештава Комисију о раскиду уговора и разлозима за раскид.
После раскида уговора, кастоди банка је дужна да, наредног дана* од дана раскида уговора, сву документацију и архиву преда новој кастоди банци. 
 
*Службени гласник РС, број 51/2009
 
Члан 79.
У случају одузимања дозволе за рад или дозволе за обављање делатности кастоди банке или покретања стечајног поступка над кастоди банком, друштво за управљање је дужно да одмах раскине уговор о обављању кастоди услуга, закључи уговор са новом кастоди банком и о томе обавести Комисију.
Кастоди банка којој је одузета дозвола за обављање делатности кастоди банке, дозволе за рад или над којом је покренут стечајни поступак је дужна да одмах пренесе средства инвестиционог фонда на кастоди банку са којом је друштво за управљање закључило уговор.
Ако друштво за управљање не поступи у складу са ставом 1. овог члана, Комисија доноси решење којим одређује нову кастоди банку. 
Комисија може предложити друштву за управљање промену кастоди банке ако су услед њеног пословања интереси чланова, односно акционара инвестиционог фонда значајније угрожени.
 
 
V. НАДЗОР
 
Надлежност Комисије
 
Члан 80.
Комисија врши надзор над спровођењем овог закона, доноси подзаконске акте за извршавање овог закона за које је овлашћена и води Регистар друштава за управљање и Регистар инвестиционих фондова.
У вршењу своје надлежности Комисија доноси решења која су коначна.
Против решења из става 2. овог члана незадовољна страна може водити управни спор.
 
Надзор пословања
 
Члан 81.
Комисија врши надзор пословања друштава за управљање и инвестиционих фондова, као и надзор над обављањем кастоди услуга кастоди банке у смислу овог закона. 
Ако у оквиру своје надлежности Комисија утврди да постоје правна лица која обављају делатност друштава за управљање или послују као инвестициони фондови, а немају дозволу нити су регистровани на основу овог закона, забраниће обављање послова које по овом закону обављају друштва за управљање и инвестициони фондови и предузети друге мере у складу са законом.
Непосредан надзор пословања друштава за управљање и инвестиционих фондова, као и надзор над обављањем кастоди услуга кастоди банке Комисија врши у пословним просторијама друштава, фондова и кастоди банака најмање једанпут годишње, а по потреби и чешће.
Овлашћено лице Комисије може у поступку непосредног надзора:
1) прегледати опште акте, пословне књиге, изводе са рачуна и друге документе друштва за управљање, инвестиционог фонда и кастоди банке и сачинити копије докумената;
2) захтевати информације о појединим питањима значајним за пословање друштва за управљање, инвестиционог фонда и кастоди банке.
О извршеном непосредном надзору над пословањем саставља се записник.
 
Мере надзора
 
Члан 82.
Ако у поступку надзора друштва за управљање, инвестиционог фонда и кастоди банке утврди незаконитости, односно неправилности у пословању Комисија доноси решење којим налаже друштву за управљање, односно кастоди банци да утврђене неправилности отклони у року који не може бити дужи од 60 дана од дана пријема тог решења.
Уколико друштво за управљање и кастоди банка не поступе по решењу из става 1. овог члана, Комисија предузима једну или више мера:
1) изриче јавну опомену;
2) покреће поступак пред надлежним органом;
3) повлачи сагласност на именовање чланова управе, односно директора;
4) даје налог за забрану издавања инвестиционих јединица у трајању до три месеца;*


	5) друге мере у складу са законом којим се уређује тржиште капитала.*
 

*Службени 
	гласник РС, број 115/2014
 
Одузимање дозволе за рад друштву за управљање
 
Члан 83.
Комисија доноси решење о одузимању дозволе за рад друштву за управљање:
1) ако у року од 30 дана не поднесе регистрациону пријаву у складу са законом којим се уређује регистрација привредних субјеката;


2) ако не користи дозволу за рад у периоду од 12 месеци, изричито одбије дозволу 
за рад или ако је престало да обавља делатност предвиђену овим законом пре више 
од шест месеци;**
3) ако је дозвола издата на основу неистинитих података;

4) 
брисана је (види члан 42. Закона - 115/2014-6)
5) ако престане да испуњава услове прописане за добијање дозволе за рад; 
6) ако изврши тежу повреду одредаба овог закона и одредаба закона којим се уређује тржиште
капитала**;
7) уколико ни после предузетих мера из члана 82.* став 2. овог закона друштво за управљање не поступи по издатом налогу;
8) када друштво за управљање достави обавештење Комисији о намери престанка обављања делатности и поднесе захтев за брисање из Регистра;
9) због покретања поступка стечаја или ликвидације.
 
*Службени гласник РС, број 31/2011


**Службени гласник РС, број 115/2014
 
VI. СТРАНА ДРУШТВА ЗА УПРАВЉАЊЕ И ИНВЕСТИЦИОНИ ФОНДОВИ
 
Члан 84.
Страна друштва за управљање и инвестициони фондови који намеравају да, у Републици, прикупљају средства дужни су да се региструју и послују у складу са овим законом.
 
 
VII. КАЗНЕНЕ ОДРЕДБЕ
 
1. Кривична дела
 

Брисан
је
назив 
	члана 85. (види члан 43. Закона - 115/2014-6)
 

Члан 85.


Брисан је (види члан 43. 
	Закона - 115/2014-6) 
 

Оглашавање проспекта са неистинитим подацима
 
Члан 86.
Ко, у намери обмањивања инвеститора, у проспекту инвестиционог фонда, скраћеном проспекту, годишњем или полугодишњем извештају, објављује неистините податке о правном и финансијском положају инвестиционог фонда или његовим пословним могућностима или друге неистините чињенице које су релевантне за доношење инвестиционе одлуке, или објављује непотпуне податке о тим чињеницама – казниће се затвором до три године.
Ко, у намери обмањивања инвеститора, не објави допуну проспекта или извештај о битним догађајима који могу битније утицати на одлуку инвеститора – казниће се затвором до три године.
 
 
2. Привредни преступи друштва за управљање, односно других правних лица*
 
*Службени гласник РС, број 31/2011
 
Члан 87.*
Новчаном казном од 500.000 до 3.000.000 динара, казниће се за привредни преступ правно лице које:*
1) користи појам инвестициони фонд супротно одредбама члана 3. овог закона;*
2) поступи супротно члану 6. овог закона у вези са учешћем у капиталу, односно имовини других правних лица;*
3) обавља делатност за коју није добило дозволу из члана 10. став 6. и члана 25. овог закона;*
4) не поштује ограничења улагања из чл. 29, 30. и 31. овог закона;*
5) располаже имовином инвестиционог фонда супротно члану 33. овог закона;*
6) обрачунава накнаде супротно члану 44. овог закона;*
7) овлашћеном лицу Комисије онемогући вршење надзора.*
За радње из става 1. овог члана, казниће се за привредни преступ и одговорно лице у правном лицу новчаном казном од 50.000 до 200.000 динара.*
 
*Службени гласник РС, број 31/2011
 
3. Прекршаји*
 
*Службени гласник РС, број 31/2011
 
Члан 88.*
Новчаном казном од 300.000 до 2.000.000 динара, казниће се за прекршај друштво за управљање ако:*
1) за директора или члана управе предложи лица која не испуњавају услове из члана 12. овог закона;*
2) поступи супротно члану 18. ст. 1. и 2. овог закона у вези са обавештавањем о изменама правила пословања;*
3) не води одвојено пословне књиге, не саставља финансијске извештаје и не доставља Комисији извештаје у складу са чл. 21. и 22. овог закона;*
4) не поштује правила у вези са инвестиционим циљем и инвестиционом политиком инвестиционог фонда у складу са чланом 28. овог закона;*
5) члановима инвестиционог фонда приликом куповине инвестиционих јединица не понуди на потпис изјаву из члана 36. став 4. овог закона;*
6) приликом откупа цену инвестиционих јединица отвореног фонда не обрачуна на начин наведен у проспекту, сагласно члану 37. став 2. тачка 11) овог закона;*
7) не достави Комисији, услед настанка значајнијих промена, измењени проспект ради давања одобрења у складу са чланом 39. став 1. овог закона;*
8) привремено обустави откуп инвестиционих јединица отвореног фонда супротно члану 48. овог закона;*
9) не обавести чланове инвестиционог фонда о преносу права управљања отвореним фондом у предвиђеном року из члана 50. став 3. овог закона;*
10) не ангажује овлашћеног процењивача у складу са чланом 60. став 4. овог закона;*
11) не достави Комисији копију закљученог уговора, као и накнадне измене и допуне у смислу члана 76. став 4. овог закона.*
За радње из става 1. овог члана, казниће се за прекршај и одговорно лице у друштву за управљање новчаном казном од 10.000 до 150.000 динара.*
 
*Службени гласник РС, број 31/2011
 
Члан 89.*

Новчаном казном од 300.000 до 2.000.000 динара казниће се за прекршај кастоди 
банка ако:*

1) у случају одузимања дозволе за рад друштва за управљање и распуштања 
инвестиционог фонда не предузме радње прописане одредбама чл. 55, 56. и 70. овог 
закона;*

2) без сагласности Комисије донесе одлуку о именовању лица које руководи 
пословима кастоди банке (члан 75б став 3);*

3) на правила пословања са хартијама од вредности не прибави сагласност Комисије 
(члан 75в);*

4) уговор са клијентом не закључи у писменој форми (члан 75в став 4);*

5) не обавља услуге у складу са чланом 77. став 1. тач. 5) до 13) овог закона;*

6) не поступа у складу са чланом 77. став 2. овог закона у вези са салдирањем;*

7) не води посебну евиденцију о хартијама од вредности и лицима у чије име 
отвара и води рачуне хартија од вредности ( члан 77. став 3);*


8) брисана је 
(види члан 44. Закона - 115/2014-6)



9) 

брисана је (види члан 44. Закона - 115/2014-6)
За радње из става 1. овог члана, казниће се за прекршај и одговорно лице у кастоди банци новчаном казном од 10.000 до 150.000 динара.*
 
*Службени гласник РС, број 31/2011
 
Брисан је наслов изнад члана 90. (види члан 17. Закона – 31/2011-137)
 
Члан 90.
Брисан је (види члан 17. Закона – 31/2011-137)
 
 
VIII. ПРЕЛАЗНЕ И ЗАВРШНЕ ОДРЕДБЕ
 
Члан 91.
Правна лица која обављају делатност друштва за управљање или делатност инвестиционог фонда у смислу овог закона, или иступају у правном промету користећи назив „инвестициони фонд” до дана ступања на снагу овог закона, дужна су да у року од шест месеци од дана почетка примене овог закона ускладе своје пословање и опште акте са одредбама овог закона, односно да од Комисије прибаве дозволу за рад друштва за управљање, односно дозволу за организовање отвореног фонда или оснивање затвореног фонда, односно да се региструју као приватни фонд.
 
Члан 92.
Прописи за спровођење овог закона донеће се у року од шест месеци од ступања на снагу овог закона.
 
Члан 93.
Овај закон ступа на снагу осмог дана од дана објављивања у „Службеном гласнику Републике Србије”, а примењиваће се по истеку шест месеци од дана његовог ступања на снагу.
 
 
ОДРЕДБЕ КОЈЕ НИСУ УНЕТЕ У ПРЕЧИШЋЕН ТЕКСТ ЗАКОНА
 
  
Закон о изменама и допунама Закона о инвестиционим фондовима: 
"Службени гласник РС", број 51/2009-22
 
Члан 21.
Комисија за хартије од вредности извршиће усклађивање својих аката са овим законом у року од 30 дана од дана ступања на снагу овог закона. 
 
Члан 22.
Комисија за хартије од вредности донеће прописе за чије је доношење овлашћена овим законом, у року од 60 дана од дана ступања на снагу овог закона. 
 
Члан 23.
Одредбе члана 1, члана 2. став 1, члана 7. став 1, члана 8. став 1, члана 9, у делу који се односи на овлашћење Комисије за хартије од вредности да пропише рок за усклађивање структуре имовине инвестиционог фонда са ограничењима улагања, члана 13, члана 14. став 1. и чл. 15. и 16. овог закона, примењују се од 28. марта 2009. године. 
 
Члан 24.
Овај закон ступа на снагу наредног дана од дана објављивања у „Службеном гласнику Републике Србије”.
 
 
 Закон о изменама и допунама Закона о инвестиционим фондовима: 
"Службени гласник РС", број 31/2011-137
 
 
Члан 18.
Kомисија за хартије од вредности извршиће усклађивање својих аката са овим законом у року од 30 дана од дана ступања на снагу овог закона.
 
Члан 19.
Комисија за хартије од вредности донеће прописе за чије је доношење овлашћена овим законом, у року од 60 дана од дана ступања на снагу овог закона.
 
Члан 20.
Овај закон ступа на снагу осмог дана од дана објављивања у „Службеном гласнику Републике Србије”.
 
 



	Закон о изменама и допунама Закона о 
	инвестиционим фондовима: "Службени гласник РС", број 115/2014-6
 
 Члан 
45.

	Поступци који до дана ступања на снагу овог закона нису окончани окончаће се 
	по одредбама Закона о инвестициoним фондовима („Службени гласник РС”, бр. 
	46/06, 51/09 и 31/11).
 

	Члан 46.

	Комисија за хартије од вредности донеће прописе из чл. 3, 4, 8, 11, 12, 15, 
	17, 25, 33. и 37. овог закона, у року од 60 дана од дана ступања на снагу 
	овог закона.

	Постојећа друштва за управљање дужна су да ускладе акта са одредбама овог 
	закона и одговарајућим актима Комисије, у року од 90 дана од дана ступања на 
	снагу овог закона.

	Постојећа друштва за управљање дужна су да ускладе своје пословање, односно 
	пословање фонда којим управљају, са одредбама овог закона и одговарајућим 
	актима Комисије, у року од шест месеци од дана ступања на снагу овог закона.
 

	Члан 47.

	Овај закон ступа на снагу осмог дана од дана објављивања у „Службеном 
	гласнику Републике Србије”.