Редакцијски пречишћен текст


 

  

На основу члана 99.
тач. 4. и 6. Устава Савезне Републике Југославије, 

Савезна влада доноси

 

 

УРЕДБУ


о образовању Музеја историје 
Југославије

„Службени
лист СРЈ”, бр. 43 од 13. 

септембра 1996, 64 од 29. 


октобра 1999, 67 од 1. 
децембра 2000
- др. уредба

 

 

НАПОМЕНА
ИЗДАВАЧА:
Престале су да важе одредбе које се односе на статус, постављење и делокруг




ове организације (види члан 61. Уредбе 
о 
Савезној влади - 67/2000-1).

 

 

Члан
1.

Овом уредбом
образује се Музеј историје Југославије (у даљем тексту: Музеј), као самостална
савезна организација.

 

Члан
2.

Музеј обавља
послове: прикупљања, проучавања, чувања и одржавања историјско-културних добара
од значаја за Савезну Републику Југославију и вођења евиденције о тим добрима;
обезбеђивања коришћења историјско-културних добара у културне и друге сврхе
њиховим излагањем у оквиру сталних или повремених изложби и на други начин;
чувања и одржавања историјско-културних добара ван Музеја на подручју на коме
се врши заштита тих добара; организовања научних, стручних и пригодних
манифестација; организовања посета и разгледања предмета историјско-културних
добара у својим објектима; обезбеђивања коришћења историјско-културних добара
којима располаже у културне, истраживачке, образовне, васпитне, информативне и
друге сврхе излагањем, публиковањем или давањем на увид тих добара
заинтересованим институцијама или појединцима; истраживања самостално и у
сарадњи са другим културним и научним установама и појединцима из земље и
иностранства, историје настанка Југославије; организовања стручних и научних
скупова посвећених значајним датумима, личностима и догађајима из историје
Југославије; евидентирања, прикупљања, преузимања, сређивања, обраде,
објављивања, изучавања, заштите и коришћења архивске грађе настале у вези са
вршењем функције председника Републике и врховног команданта оружаних снага до
1980. године*, као и друге послове у области заштите историјско-културних
добара.

 

*Службени лист СРЈ, број 64/1999

 

Члан
3.

У извршавању послова
из члана 2. ове уредбе, Музеј организује и поставља сталну изложбу и приређује
повремене тематске изложбе, сарађује са сродним и другим музејима и научним и
другим установама у земљи и иностранству, објављује зборнике, радове,
монографије, серијске публикације, каталоге, водиче, разгледнице, дијапозитиве,
филмске, видео и остале аудио-визуелне и мултимедијалне презентације на
оптичким и магнетним медијумима, врши конзервацију и друге радове ради очувања
и заштите музејског материјала и података о тим материјалима и обавља друге
послове од интереса за упознавање догађаја из историје Југославије.

 

Члан
4.

Музеју се поверавају
на управљање и коришћење историјско-културна добра, непокретне и покретне
ствари у својини Савезне Републике Југославије, и то:

1) Стари музеј, Кућа
цвећа и објекат у Ботићевој бб;

2)
историјско-документарни и уметнички материјал Музеја револуције народа и
народности Југославије и Меморијалног центра „Јосип Броз Тито”.

 

Члан
5.

Музејом руководи
директор.

Директора Музеја
поставља Савезна влада.

Директор Музеја
представља и заступа Музеј, организује и руководи радом Музеја, стара се о
законитости и одговара за законитост рада Музеја и обавља друге послове који су
му поверени овом уредбом.

За свој рад и рад
Музеја директор одговара Савезној влади.

 

Члан
6.

Директор Музеја има заменика.

Заменик директора
Музеја замењује директора у случају његове одсутности или спречености и обавља
послове које му повери директор.

Заменика директора
Музеја поставља Савезна влада на предлог директора Музеја.

 

Члан
7.

Директор Музеја
подноси Савезној влади годишњи извештај о раду Музеја.

 

Члан
8.

Музеј има својство
правног лица.

 

Члан
9.

Директор Музеја
дужан је да Савезној влади поднесе на сагласност општи акт о унутрашњој
организацији и систематизацији радних места у року од 30 дана од дана ступања на
снагу ове уредбе.

 

Члан
10.

Савезни министар
правде, у року од осам дана од дана ступања на снагу ове уредбе прописаће начин
преузимања послова, запослених, средстава, архива, експоната и документације
Музеја револуције народа и народности Југославије и Меморијалног центра „Јосип
Броз Тито”.

 

Члан
11.

Ова уредба ступа на
снагу наредног дана од дана објављивања у „Службеном листу СРЈ”.

 

Савезна
влада

Е.п. бр.
273 

12.
септембра 1996. године 

Београд

Председник,

др 

Радоје
Контић, 
с.р.