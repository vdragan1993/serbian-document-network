На основу 

члана 5. став
1. Закона о савезним јавним установама 
(“Службени лист
СРЈ”, бр. 46/96), 

Савезна влада доноси

 

 

УРЕДБУ


о 

Савезној 
јавној установи 

Југословенски 
регистар бродова унутрашње пловидбе

„Службени лист СРЈ”,
број 14 од 16. 

маја 
1997.

 

 

Члан 1.

Оснива се Југословенски регистар бродова унутрашње
пловидбе (у даљем тексту: Југорегистар) као савезна јавна установа за обављање
стручних и техничких послова у области утврђивања способности бродова за
пловидбу од значаја за остваривање надлежности Савезне Републике Југославије.
 

Назив и седиште
Југорегистра

 

Члан 2.

Назив Југорегистра је: Савезна јавна установа
Југословенски регистар бродова унутрашње пловидбе.

Седиште Југорегистра је у Београду.
 

Делатност
Југорегистра

 

Члан 3.

Делатности од општег интереса које обавља Југорегистар
су:

1) утврђивање способности за пловидбу бродова трговачке
морнарице Савезне Републике Југославије вршењем техничког надзора над грађењем
или преправљањем, односно прегледом тих бродова у току пловидбе;

2) утврђивање сигурности уређаја за укрцавање терета на
брод и искрцавање са брода;

3) баждарење бродова;

4) издавање бродовима исправе за чије је издавање
савезним законом овлашћен;

5) утврђивање техничких услова за типове уређаја,
машина, опреме и материјала који се уграђују на бродовима, односно који служе
за одржавање способности бродова за пловидбу;

6) праћење и проучавање узрока удеса бродова
проузрокованих неисправностима или недостацима конструкције трупа машина,
уређаја и опреме који служе за одржавање безбедности пловидбе.
 

Члан 4.

Југорегистар може, у складу са својом делатношћу,
пружати услуге и за потребе других домаћих и страних правних и физичких лица,
ако тиме не доводи у питање потпуно и благовремено обављање делатности из члана
3. ове уредбе.
 

Права, обавезе и
одговорности између оснивача и Југорегистра

 

Члан 5.

За вршење делатности од општег интереса из члана 3. ове
уредбе, Југорегистар утврђује годишњи програм вршења услуга за наредну годину,
у складу са роковима утврђеним за доношење савезног буyета за ту годину.

На програм из става 1. овог члана сагласност даје
Савезна влада.

На основу програма из става 1. овог члана, Југорегистар
закључује уговор са Савезним министарством за саобраћај којим се утврђује обим
послова који ће Југорегистар извршити, рокови за њихово извршавање и висина
накнаде.

Закљученим уговором накнада за обављање послова може се
утврдити до висине обезбеђених средстава у савезном буyету за ту годину.

За послове који се обављају дугорочно, закључује се
оквирни уговор на основу програма који се за такве послове посебно утврђује и
на који сагласност даје Савезна влада.
 

Члан 6.

Савезна влада даје сагласност на: статут, годишњи
програм и оквирне програме рада; статусне промене и повезивање; промену
обављања делатности; инвестиционе одлуке у складу са статутом; годишњи
финансијски план и престанак Југорегистра, као и у другим случајевима
предвиђеним Законом о савезним јавним установама.
 

Органи Југорегистра
и њихов делокруг

 

Члан 7.

Органи Југорегистра су: савет, директор, надзорни одбор
и стручни савет.
 

Члан 8.

Савет има председника и пет чланова.

Савезна влада именује и разрешава председника и три
члана савета, на предлог Савезног министарства за саобраћај.

Два члана савета бирају се из реда запослених у
Југорегистру, на начин утврђен статутом Југорегистра.

У случају једнаке поделе гласова, глас председника је
одлучујући, ако статутом није друкчије одређено.

Мандат чланова савета траје пет година, уз могућност
поновног избора.
 

Члан 9.

Савет Југорегистра:

1) доноси статут;

2) утврђује пословну и развојну политику;

3) усваја годишњи обрачун и периодичне обрачуне;

4) доноси годишњи програм и оквирне програме рада;

5) усваја годишњи извештај о пословању;

6) доноси годишњи финансијски план;

7) доноси инвестиционе одлуке;

8) одлучује о распоређивању вишка прихода над расходима
и покрићу губитака;

9) одлучује о промени обављања делатности, као и
промени седишта Југорегистра;

10) одлучује о статусним променама и престанку
Југорегистра;

11) доноси акт о организацији и систематизацији радних
места и друге опште акте утврђене статутом;

12) одлучује о другим питањима утврђеним статутом.

Савет Југорегистра, уз сагласност Савезне владе,
одлучује о:

1) прибављању и отуђењу непокретности;

2) давању у закуп непокретности које користи
Југорегистар;

3) висини тарифе за пружање услуга корисницима
Југорегистра.
 

Члан 10.

Савезна влада именује и разрешава директора
Југорегистра, на предлог Савезног министарства за саобраћај.

За директора Југорегистра може бити именовано лице које
има високу школску спрему и искуство у обављању руководећих послова и задатака
у области саобраћаја.
 

Члан 11.

Директор Југорегистра:

1) заступа Југорегистар;

2) организује рад у Југорегистру и руководи тим радом;

3) извршава одлуке савета и предузима мере за њихово
спровођење;

4) стара се о законитости рада и одговара за законитост
рада Југорегистра и коришћење и располагање имовином Југорегистра;

5) врши и друге послове утврђене статутом.

Мандат директора траје пет година, уз могућност
поновног избора.
 

Члан 12.

Надзорни одбор има председника и два члана.

Савезна влада именује и разрешава председника и једног
члана надзорног одбора, на предлог Савезног министарства за саобраћај.

Један члан надзорног одбора бира се из реда запослених
у Југорегистру, на начин утврђен статутом Југорегистра.

Мандат чланова надзорног одбора траје пет година, уз
могућност поновног избора.
 

Члан 13.

Надзорни одбор врши надзор над законитошћу рада савета
и директора; прегледа извештаје о пословању, билансима и пословној политици
Југорегистра; контролише остваривање општег интереса и обавља друге послове
утврђене статутом.

Надзорни одбор, најмање једанпут годишње, обавештава
савет Југорегистра и Савезну владу о резултатима извршеног надзора.
 

Члан 14.

Стручни савет је стручни орган Југорегистра.

Стручни савет Југорегистра:

1) даје органима Југорегистра предлоге и мишљења о
стручним питањима из њиховог делокруга;

2) обавља и друге послове утврђене статутом
Југорегистра.

Број чланова стручног савета утврђује се статутом.
 

Заступање
Југорегистра

 

Члан 15.

Поред директора Југорегистар могу заступати и друга
лица утврђена статутом Југорегистра.

Статутом Југорегистра може се ограничити овлашћење
заступника на закључивање одређених уговора или на вршење других правних радњи,
а може се одредити да заступник закључује уговоре и врши друге правне радње
само уз сагласност директора Југорегистра.

Заступник Југорегистра, у односу на Југорегистар који
заступа дужан је да се придржава овлашћења одређених статутом.
 

Имовина и начин
финансирања обављања делатности Југорегистра

 

Члан 16.

Имовину Југорегистра чине право својине на непокретним
и покретним стварима, новчана средства, хартије од вредности и друга имовинска
права (у даљем тексту: средства), која Југорегистар користи, њима управља и
располаже.

Средства из става 1. овог члана су у државној својини.

О прибављању, коришћењу и располагању средствима из
става 1. овог члана одлучује орган Југорегистра одређен статутом.

Југорегистар, у обављању делатности, користи, управља и
располаже средствима, под условима и на начин утврђен савезним законом.
 

Члан 17.

Средства за финансирање обављања делатности
Југорегистра обезбеђују се:

1) из прихода које оствари обављањем делатности од
општег интереса на основу уговора закљученог са Савезним министарством за
саобраћај;

2) из прихода које оствари пружањем услуга другим
корисницима, у складу са тарифом за пружање услуга корисницима;

3) из поклона и других прихода које оствари, у складу
са законом.
 

Члан 18.

Цена услуга које Југорегистар пружа другим корисницима
утврђује се уговором између Југорегистра и тих корисника, у складу са тарифом
за пружање услуга корисницима.

Цена услуга које нису предвиђене тарифом из става 1.
овог члана утврђује се уговором између Југорегистра и корисника.
 

Члан 19.

Изузетно, поред имовине у државној својини,
Југорегистар у обављању своје делатности може користити покретне ствари,
односно друга средства која му дају на коришћење међународни органи,
организације и институције.
 

Начин остваривања
стручног и управног надзора над обављањем делатности Југорегистра

 

Члан 20.

Надзор над обављањем делатности Југорегистра у складу с
правилима одговарајуће струке (стручни надзор), спроводи стручни савет
Југорегистра.

Вршење надзора из става 1. овог члана утврђују се
статутом, односно другим општим актом.
 

Члан 21.

Савезно министарство за саобраћај врши надзор у погледу
обављања делатности Југорегистра које су од општег интереса и у вршењу тог
надзора предузима мере за које је овлашћен савезним законом.
 

Облик одговорности
Југорегистра за обавезе у правном промету

 

Члан 22.

Југорегистар одговара за своје обавезе целокупном
имовином којом располаже.
 

Прелазне и завршне
одредбе

 

Члан 23.

Досадашњи Југословенски регистар бродова унутрашње
пловидбе наставља са радом као савезна јавна установа са свим правима,
обавезама и одговорностима утврђеним овом уредбом.

Даном почетка рада Југорегистар преузима средства,
права и обавезе и запослене досадашњег Југословенског регистра бродова
унутрашње пловидбе.
 

Члан 24.

До именовања председника и чланова савета и председника
и чланова надзорног одбора Југорегистра, послове из њиховог делокруга обављаће
досадашњи савет Југословенског регистра бродова унутрашње пловидбе.

До именовања директора Југорегистра послове директора
обављаће досадашњи директор Југословенског регистра бродова унутрашње пловидбе.
 

Члан 25.

Председника и чланове савета, директора и председника и
чланове надзорног одбора Југорегистра именоваће Савезна влада у року од 30 дана
од дана ступања на снагу ове уредбе, осим чланова савета и надзорног одбора
који се бирају из реда запослених.

Досадашњи савет Југословенског регистра бродова
унутрашње пловидбе изабраће чланове савета и надзорног одбора из реда
запослених у року из става 1. овог члана.
 

Члан 26.

Савет Југорегистра је дужан да у року од 30 дана од
дана именовања донесе статут и акт о организацији и систематизацији радних
места Југорегистра.

Стручни савет Југорегистра образоваће се у року од 30
дана од дана ступања на снагу статута.
 

Члан 27.

Даном ступања на снагу ове уредбе престаје да важи
Одлука о вршењу послова Југословенског регистра бродова на територији Савезне
Републике Југославије („Службени лист СРЈ”, бр. 7/92).
 

Члан 28.

Ова уредба ступа на снагу 1. априла 1997. године.

 

Савезна
влада

Е. п. бр.
97,

27. марта
1997. године 

Београд

Председник

др

Радоје
Контић, 

с.
р.