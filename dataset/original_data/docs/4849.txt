Редакцијски пречишћен текст


 
На основу
члана 86. став 2. Закона
о заштити животне
средине („Службени
гласник РС”, број
135/04), 
Влада доноси
 
 
УРЕДБУ

о мерилима
и условима за
повраћај, ослобађање
или смањење плаћања
накнаде за загађивање
животне средине
"Службени
гласник РС",
бр.
113 од 20. децембра
2005,
24
од 16. априла 2010.
 
 
Члан
1.
Овом уредбом
ближе се утврђују
мерила и услови
за повраћај, ослобађање
или смањење плаћања
накнаде за загађивање
животне средине
(у даљем тексту:
накнада).
 
Члан
2.
Обвезник
плаћања накнаде
(у даљем тексту:
обвезник) има
право на повраћај,
односно смањење
дела накнаде за
загађивање које
потиче од постројења
за која се издаје
интегрисана дозвола
ако су испуњени
следећи услови:

1) ако је интегрисану
дозволу прибавио
пре рока утврђеног
Програмом усклађивања
рада појединих
грана са захтевима
за издавање интегрисане
дозволе;
2) ако средства
за која се врши
повраћај, односно
смањује накнада
користи за реализацију
Програма прилагођавања
рада постојећег
постројења прописаним
условима; 
3) ако је на
основу извештаја
инспекције о мерењу
емисије утврђено
да је смањио загађивање
животне средине
испод прописаних
граничних вредности,
односно смањио
количину произведеног
или одложеног
отпада.
 
Члан
3.
Повраћај
дела накнаде коју
је обвезник платио
у претходном обрачунском
периоду врши се
ако:
1) опасан
отпад извози ради
третмана, односно
одлагања у иностранство;

2) отпад предаје
на третман, односно
одлагање у постројења
за управљање отпадом.
Повраћај
дела накнаде из
става 1. овог члана
утврђује се највише
до висине годишње
накнаде коју је
обвезник платио
у претходном обрачунском
периоду и која
се процентуално
умањује сразмерно
количини извезеног
отпада, односно
количини отпада
који је предат
на третман односно
одлагање, у односу
на укупно произведену
количину отпада.

 
Члан
4.
Обвезник
има право на смањење
накнаде за емисије
СО2, НО2 и прашкастих
материја од обрачунате
накнаде за наредни
обрачунски период
сразмерно процентуалном
смањењу загађивања
животне средине
испод прописане
граничне вредности
у претходном обрачунском
периоду. 
 
Члан
5.
Министар
надлежан за послове
заштите животне
средине одлучује
сваке године о
праву на повраћај,
односно смањење
накнаде у периоду
важења интегрисане
дозволе, односно
за који је извршена
њена ревизија.
Повраћај,
односно смањење
накнаде врши се
на захтев који
обвезник подноси
у року од 15 дана
од дана достављања
решења о коначном
обрачуну. 
Уз захтев
из става 2. овог
члана обвезник
подноси следећу
документацију:
1) доказ о
извршеној уплати
накнаде;
2) исправу
којом се потврђује
да је отпад извезен,
предат на третман,
односно одлагање;
3) годишњи
програм наменског
коришћења средстава
за који се врши
повраћај, односно
смањење накнаде.

 
Члан
6.
Накнаду
за возила на моторни
погон не плаћају:
1) власници
моторних возила
на електрични
погон, на погон
алтернативним
горивом (водоник,
биоалкохол) и
возила на
хибридни
погон
(комбиновани
погон на
фосилна
горива и
електро
погон)*; 
2) здравствене
установе за санитетска
возила, возила
за превоз болесника
на дијализи и
возила у служби
трансфузије крви;
3) власници
моторних возила
– војни инвалиди,
цивилни инвалиди
рата и инвалиди
рада са 80% или више
процената телесног
оштећења или код
којих постоји
телесно оштећење
које има за последицу
неспособност
доњих екстремитета
ногу од 60 или више
процената; 
4) Министарство
унутрашњих послова
за возила која
користи за сопствене
потребе – за ватрогасна
возила и Војска
Србије и Црне
Горе за возила
која користи за
сопствене потребе
– за војна возила;
5) власници
возила која су
старија од 30 година,
а имају историјски
значај уз потврду
коју издаје Музеј
аутомобила у Београду.
Потврда
из става 1. тачка
5) овог члана садржи
податке о возилу,
и то: регистарску
ознаку, врсту
возила, годину
производње и опис
на основу кога
је возило стекло
и задржало статус
возила историјске
вредности.
 
*Службени
гласник РС,
број 24/2010
 
Члан
7.
Ова уредба ступа
на снагу осмог
дана од дана објављивања
у „Службеном гласнику
Републике Србије”.

 
 
05 број
110-7949/2005
У Београду,
15. децембра 2005. године

Влада
Потпредседник,

Мирољуб
Лабус, с.р.