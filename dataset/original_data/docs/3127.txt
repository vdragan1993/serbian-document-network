ЗАКОН
о задуживању Републике Србије код Societe Generalе уз гаранцију Светске банке
"Службени гласник РС", број 13 од 1. марта 2011.
 
 
Члан 1.
Република Србија задужиће се за кредит у еврима у противвредности износа до 400.000.000 америчких долара, код Societe Generale (у даљем тексту: Банка) уз гаранцију Светске банке, за финансирање буџетског дефицита и рефинансирање дуга.
 
Члан 2.
Задуживање из члана 1. овог закона извршиће се закључивањем уговора о дугорочном кредиту између Републике Србије, као зајмопримца, Societe Generale, као зајмодавца и Светске банке, као гаранта Банци по задужењу Републике Србије, у еврима у противвредности износа до 400.000.000 америчких долара.
 
Члан 3.
Уговор из члана 2. овог закона садржаће обавезно следеће елементе:
1) каматна стопа једнака збиру шестогодишњег Swap за евро и фиксне каматне марже од 1,00 %; 
2) фиксна једнократна накнада у висини од 0,50 % од износа кредита;
3) период отплате камате кредита у трајању од 72 месеца, отплата главнице једнократно по истеку трајања кредита.
Влада ће, у року од 30 дана од дана закључивања уговора из члана 2. овог закона, доставити уговор Народној скупштини, ради информисања.
 
Члан 4.
Средства прибављена од Банке на основу уговора из члана 2. овог закона користиће се за финансирање буџетског дефицита и рефинансирање дуга.
 
Члан 5.
Средства за измиривање обавеза по основу уговора из члана 2. овог закона обезбеђиваће се у буџету Републике Србије.
Република Србија обезбеђиваће средства из става 1. овог члана у буџету за текућу годину за измирење доспелих обавеза, у складу са одредбама уговора из члана 2. овог закона.
 
Члан 6.
Овај закон ступа на снагу осмог дана од дана објављивања у „Службеном гласнику Републике Србије”.