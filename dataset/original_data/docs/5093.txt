На основу члана 
43. став
2. Закона о заштити животне средине („Службени гласник 
Републике Србије”, бр. 
66/91,
83/92, 53/93, 67/93,
48/94 и 53/95),

Влада Републике Србије доноси

 

	 

УРЕДБУ


о заштити 

Специјалног резервата природе „Карађорђево"

„Службени гласник
РС", број 37 од 8. 
августа 1997.

	 

	 

Члан 1.

Део подручја Карађорђево, који чине Букински рит и
шумски комплекси Врањак и Гувништа, ставља се под заштиту као природно добро од
великог значаја и сврстава у II категорију заштите као специјални резерват
природе (у даљем тексту: Специјални резерват „Карађорђево").

 

Члан 2.

Специјални резерват „Карађорђево” ставља се под заштиту
ради очувања ритских шума аутохтоних врба и топола са мозаиком шумских и
барско-мочварних заједница које обилују ретким биљним (црни глог, иђирот, жути
локвањ) и животињским врстама (птице мочварице, орао белорепан, црна рода,
куна, видра), као и аутохтоним врстама ловне дивљачи (јелен, дивља свиња и
др.).

 

Члан 3.

Специјални резерват „Карађорђево" је на подручју
општина Бач, Младеново и Нова Паланка, катастарских општина Бач, Младеново и
Нова Паланка, укупне површине 2.955,32,54 ха, од чега је 2.954,97,30 ха у
државној, 859,45 ха у приватној и 0,7579 ха у својини других власника.

Опис граница специјалног резервата „Карађорђево"
са графичким приказом одштампан је уз ову уредбу и чини њен саставни део.

 

Члан 4.

На подручју специјалног резервата „Карађорђево”
установљава се:

1) режим заштите II степена који обухвата подручје
Букинског рита површине 131,680,01,00 ха, у коме се издваја зона А као локус старих
састојина очуване ритске шуме и гнежђења орла белорепана, површине 858,15,00
ха;

2) режим заштите III степена који обухвата подручја
Врањак и Гувниште, површине 1.638,52,53 ха.

 

Члан 5.

У зони режима заштите II степена:

1. забрањено је:

1) уношење алохтоних врста биљака и животиња;

2) подизање засада еуроамеричких топола;

3) сакупљање и коришћење заштићених биљних и
животињских врста;

4) изградња објеката који нису у складу са заштитом
Специјалног резервата „Карађорђево";

5) кретање моторним возилима осим за обављање радова у
заштити, шумарству и ловству;

6) обављање радова и активности које би могле нарушити
морфолошке и хидролошке карактеристике заштићеног добра или штетно утицати на
очување природних вредности;

7) у зони А сеча шуме, уклањање палих стабала и чишћење
подраста, а у периоду репродукције (јануар-јун) узнемиравање орла белорепана и
задржавање око његовог гнезда и спортски риболов и ловни туризам;

2. обезбеђује се:

1) обављање радова у шумарству у циљу заштите и
унапређења основних природних вредности;

2) спортски риболов и ловни туризам у складу са
риболовним, односно ловним основама;

3) хидротехнички радови у циљу побољшавања хидролошких
услова, односно обезбеђивања природног режима плављења и протока воде кроз рит;

4) очување и унапређивање састава и структуре шумских
састојина и конверизија засада еуроамеричких топола аутохтоним врстама држвећа;

5) примена одговарајућих ловно узгојних мера за очување
генетског фонда високе дивљачи;

6) примена селективних препарата код уништавања
комараца;

7) стручно праћење стања природних вредности;

8) едукација, популаризација и презентација;

9) обављање научноистраживачког рада.

 

Члан 6.

У зони режима заштите III степена:

1. забрањено је извођење радова и активности које нису
у складу са очувањем и унапређењем заштићеног подручја;

2. обезбеђује се:

1) обављање активности из члана 5. став 1. тачка 2.
подтач. 1) до 4) ове уредбе;

2) газдовање шумама и ловиштем у складу са шумским,
односно риболовним основама;

3) сакупљање биљних и животињских врста;

4) примена селективних препарата за уништавање комараца
и заштиту шума.

 

Члан 7.

Заштита и развој Специјалног резервата
„Карађорђево" спроводи се према Програму заштите и развоја (у даљем
тексту: Програм).

Програм садржи нарочито: циљеве, задатке и активности
на спровођењу режима заштите из чл. 5. и 6. ове уредбе, активности на заштити
аутохтоних биљних и животињских врста и екосистема, унапређењу ловне и
риболовне фауне, регулисању вода и водног режима, као и начин уређења
грађевинског земљишта, заштите земљишта, задатке у спровођењу
научноистраживачких, културних, васпитно-образовних, информативно-пропагандних
и других пкЂивности, ЁрЙдства потребна за реализацију овог програма, као и
начин њиховог обезбеђења.

Програм доноси за период од пет година, а остварује годишњим
програмом који садржи задатке и послове који се реализују у текућој години,
динамику њиховог извршавања и висину потребних средстава.

На Програм на који су претходно прибављена мишљења
министарстава надлежних за послове шумарства и водопривреде, урбанизма, науке,
просвете и културе, сагласност даје министарство надлежно за послове заштите
животне средине.

 

Члан 8.

О спровођењу мера заштите и развоја на подручју
специјалног резервата „Карађорђево" стараће се Војна установа
„Карађорђево" (у даљем тексту: Установа).

 

Члан 9.

Установа у обављању послова заштите и развоја
специјалног резервата „Карађорђево" обезбеђује спровођење Програма,
прописаних режима заштите и очувања природног добра, научноистраживачке,
културне, васпитно-образовне, информативно-пропагандне и друге активности,
доноси програм и годишњи програм заштите и развоја.

Установа подноси извештај о остваривању Програма до 15.
децембра за текућу годину министарству надлежном за послове заштите животне
средине.

 

Члан 10.

Установа у обављању послова заштите и развоја
специјалног резервата „Карађорђево" обезбеђује обележавање специјалног
резервата „Карађорђево", унутрашњи ред и чуварску службу у складу са актом
који доноси, уз сагласност министарства надлежног за послове заштите животне средине.

Актом из става 1. овог члана уређују се правила за
спровођење режима заштите и развоја, а нарочито: начин и услови кретања и
боравка посетилаца, коришћења ловне и риболовне фауне, пашњака лековитог биља,
шумских плодова, рекреативних и других јавних површина, постављања
информативних и других ознака, мере заштите приликом обављања научних
истраживања и извођења истражних радова, обављања туристичке, угоститељске и
друга дилатности ? посебне забране и ограничења у спровођењу режима заштите.

Правила одређена актом из става 1. овог члана и друге
неопходне информације за спровођење режима заштите Установа је дужна да на
погодан начин јавно огласи тако да буду доступна корисницима и посетиоцима.

 

Члан 11.

Средства за заштиту и развој Специјалног резервата
„Карађорђево" обезбеђују се из прихода остварених обављањем делатности
Установе, из средстава у буџету Републике и из других извора у складу са
законом.

 

Члан 12.

Програм Установа ће донети у року од шест месеци од
дана ступања на снагу ове уредбе, а годишњи програм у року од 90 дана од дана
ступања на снагу Програма.

До доношења Програма Установа може послове заштите
обављати према привременом програму заштите и развоја који доноси у року од 60
дана од дана ступања на снагу ове уредбе.

 

Члан 13.

Планови и програми уређења и простора, шумске, ловне,
водопривредне, пољопривредне и друге основе и програми који обухватају
заштићено подручје усагласиће се са Просторним планом Републике Србије и
Програмом из члана 7. ове уредбе.

 

Члан 14.

Ова уредба ступа на снагу осмог дана од дана
објављивања у „Службеном гласнику Републике Србије".

 

05 број 501-2933/97

У Београду, 31. јула
1997. године

Влада Републике
Србије

Потпредседник,

проф. др 
Ратко
Марковић, 
с.р.

 

	 

ГРАНИЦА ПРИРОДНОГ
ДОБРА

	 

Подручје које се установљава као Специјални резерват
природе „Карађорђево” састоји се из две одвојене природне целине и то:

1. Подручје Букински рит, за кога се установљава
режим II степена заштите.

У оквиру режима II степена заштите издваја се зона А,
као локус старих састојина очуване ритске шуме врба и топола и подручје
гнежђења орла белорепана.

2. Подручје Мостонге (Врањак и Гувниште) за кога
се установљава режим III степена заштите.

Граница подручја II степена заштите

Граница подручја II степена заштите полази из северне
тачке Букинског рита која се налази на јужном излазном путу из Младенова, на
североисточној тачки катастарске парцеле 4450 (насип уз Ловренац) катастарске
општине Младеново.

Источни део границе подручја се из
полазне тачке спушта према југу праволинијски 500 м, источним ивицама парцела
4450, 4451 и 4283 све до северозападне тачке парцеле 4069, где се ломи под
правим углом и северном ивицом поменуте парцеле се пружа према истоку до њене
североисточне тачке. У тој тачки на раскрсници путева (к.п. 4566 и 4564) граница
се даље пружа праволинијски према југоистоку. Својим током у дужини од 800 м
пресеца пут (к.п. 4566), додирује северну тачку парцеле 4096, пресеца пут (к.п.
4564), наставља североисточном ивицом парцела 4097 и 4098, пресеца пут (к.п.
4565), те североисточном ивицом парцеле 4102 долази до тачке где се ивица
парцеле 4102 ломи према северу. Граница прати ивицу парцеле до њене северне
тачке, односно западне тачке парцеле 4512. Ту се граница ломи према
северозападу, прати западну ивицу парцеле 4266 до њене северне тачке, где се
ломи према југоистоку, те даље прати североисточну ивицу исте парцеле, све до
њене источне тачке. У тој тачки граница се ломи према југу пратећи источну
линију насипа (к.п. 4135) у дужини од 400 м. У северној тачки парцеле 4442,
граница узима правац према југоистоку крећући се североисточним ивицама парцела
4442 и 4335, све до њене крајње источне тачке, која је уједно и источна
гранична тачка подручја II степена заштите. На том месту се граница под правим
углом ломи, те се пружа праволинијски југозападним правцем све до Дунава. На
тој деоници у дужини од 3150 метара граница се креће источном линијом парцеле
4335, пресеца парцелу 4528, прати источну ивицу парцеле 4339, пресеца парцелу
4529, затим и даље прати источну ивицу парцеле 4339, пресеца парцелу 4536,
прати источну ивицу парцеле 4347, пресеца парцелу 4537, прати источну ивицу
парцела 4421, пресеца парцелу 4540, прати источну ивицу парцеле 4425, 4426 и
4425 респективно, да би на крају пресецајући насип (парцеле 4442, 4435 и 4436)
избила на обалу Дунава.

Јужни део границе подручја. У јужној
тачки подручја II степена заштите граница се под правим углом ломи према
северозападу и обалом Дунава (к.п. 4580), односно јужним ивицама парцела 4436,
4334 и 4579 долази до границе К.о. Младеново и к.о. Шаренград. У даљем току,
пратећи поменуту границу катастарских општина, обухватајући Дунавац (к.п.
4579), граница се пружа генерално северозападним правцем, све до поновног
сусрета за Дунавом. Од те тачке граница заштићеног подручја се даље наставља према
западу обалом Дунава, односно јужним ивицама парцела 4315, 4314 и 4313
респеткивно, све до крајње западне тачке парцеле 4313, што уједно и представља
западну тачку подручја II степена заштите.

Западни део границе подручја се из те
тачке даље наставља према североистоку у дужини од 1600 метара западним ивицама
следећих парцела К.о. Младеново: 4313, 4329, 4312, 4311, 4474, 4461, 4450, 4472
и 4473.

Северни део границе подручја
представљају северне ивице парцела К.о. Младеново: 4472, 4473, 4471, 4467, 4466,
4463, 4456 и 4450 респективно, и она се пружа источним правцем од западне
линије парцеле 4472 до источне тачке парцеле 4450, односно до полазне тачке.

Граница зоне А са II степеном заштите Подручје
зоне А се налази у границама подручја II степена заштите. Граница зоне А
обухвата следеће катастарске парцеле К.о. Младеново: 4297, 4299, 4301, 4320 и
4323.

Граница подручја III степена заштите. Граница
подручја III степена заштите полази из северне тачке Мостонге (подручја Врањака
и Гувништа) која се налази у крајње северној тачки подручја у близини пута
Оџаци-Бачка Паланка, тј. у северној тачки катастарске парцеле 47362 катастарске
општине Бач.

Источни део границе подручја се из
полазне тачке креће према југоистоку североисточним ивицама следећих парцела:
7362, 7358, 7374, 7371 и 8371 (северни крак летњег пута), све до источне тачке
пута (парцела 8371 К.о. Бач). У тој тачки се граница ломи под правим углом и
генералним правцем југозапад се спушта 3100 метара, обухватајући источне ивице
парцела 8371, 7370, 8365, 7414 и 7417, а затим јужне ивице парцела 7437, 7436 у
целини и јужну ивицу парцеле 7435 у дужини од 30 м. У северној тачки парцеле
7469 граница се ломи према југу те се пружа прво источним ивицама следећих
парцела: 7469, 7468, 7465, 7466, затим јужним ивицама следећих парцела: 7465,
7464 и 8092 респективно, све до јужне тачке парцеле 8092 (канал Мостонга). У
тој тачки граница мења правац према северу, обухвата западну ивицу парцела
8092, 7536, 7534 и 8428 све до јужне тачке парцеле 7532.

Јужни део границе подручја III степена
заштите почиње у поменутој јужној тачки парцеле 7532, из које се граница спушта
према југозападу југоисточним ивицама парцела 7539, 7544 и 7545 до њене јужне
тачке, што представља и најјужнију тачку подручја III степена заштите. У тој
тачки граница у луку мења правац према северозападу и пратећи јужне ивице
парцела 7545, 7548, 7551, 7552, 7556, 7557 и 7558 долази до југозападне тачке
парцеле 7558.

Западни део границе подручја се наставља
правцем север обухватајући следеће парцеле, односно крећући се њеним западним
ивицама: 7558, 7559, 7509, 7508, 7501 и 7499 респективно до северозападне тачке
парцеле 7498. У тој тачки се граница ломи према североистоку и прати северне
ивице парцела: 7498, 7497, 7495, 7496 и 7489 до њене североисточне тачке. Затим
граница креће генерално северним правцем левом ивицом парцела 7488, 7348 и 7349
(тршћаци на десној обали Мостонге) до северне тачке парцеле 7349.

Северни део границе подручја
представљају северне ивице парцела К.о. Бач: 5332 (тршћак), 8091 (северни крак
Мостонге) и 8364 (северни део летњег пута), и она се пружа од запада према
истоку све до северне тачке парцеле 7362, односно до полазне тачке.