На основу члана 165. Закона о ветеринарству („Службени
гласник РС”, број 91/05),

Влада доноси

 

ОДЛУКУ

о начину
приватизације јавне ветеринарске службе 

“Службени
гласник РС”, број 
108 
 од 
1. децембра 2006.

 

 

1.
Овом одлуком уређује се начин приватизације јавне ветеринарске службе, и то:
ветеринарских станица основаних Законом о здравственој заштити животиња
(„Службени гласник РС”, бр. 37/91, 50/92, 33/93, 52/93, 53/93 – др. закон,
67/93 – др. закон, 48/94 – др. закон, 53/95, 52/96, 25/00 и 101/05 – др. закон)
и центара за репродукцију животиња: Сточарско-ветеринарског центра за
репродукцију и вештачко осемењавање „Крњача” са седиштем у Београду, Сточарско
ветеринарског центра за репродукцију и вештачко осемењавање „Велика Плана” са
седиштем у Великој Плани и Научног института за репродукцију и вештачко
осемењавање домаћих животиња „Темерин” са седиштем у Темерину (у даљем тексту:
јавне ветеринарске службе).

2.
Приватизација јавне ветеринарске службе врши се на начин којим се обезбеђује
континуитет у обављању ветеринарске делатности.

Континуитет
у обављању ветеринарске делатности из става 1. ове тачке обезбеђује се у
периоду који не може бити краћи од седам година од дана закључивања уговора о
продаји капитала.

3.
Приватизација јавне ветеринарске службе врши се у складу са прописима којима се
уређује приватизација, односно продајом капитала путем јавне аукције.

4.
Код приватизације јавне ветеринарске службе продајом капитала путем јавне
аукције, капитал за пренос акција запосленима без накнаде износи 30% капитала
који се приватизује.

5.
Продаја капитала јавне ветеринарске службе врши се свим заинтересованим лицима.

6.
Јавне ветеринарске службе проспект за приватизацију доставиће Агенцији за
приватизацију у року од 30 дана од дана ступања на снагу ове одлуке.

7.
Ова одлука ступа на снагу осмог дана од дана објављивања у „Службеном гласнику
Републике Србије”. 

 

 

 

05
број 023-10106/2006

У
Београду, 30. новембра 2006. године

Влада

Председник,


Војислав
Коштуница, с.р.