На основу члана 5. став 4. Закона о јавном дугу („Службени гласник РС”, бр. 61/05, 107/09, 78/11 и 68/15),
Министар финансија доноси
РЕШЕЊЕ
о емисији државних записа Републике Србије
"Службени гласник РС", број 108 од 29. 
				децембра 2016.
   
1. Република Србија емитује државне записе ради финансирања буџетског дефицита и рефинансирања доспелог дуга.
2. Основни елементи државних записа из тачке 1. овог решења су:
Емитент Република Србија
Износ емисије 3.000.000.000 динара
Номинална вредност 10.000 динара
Датум емитовања 2. март 2017. године
Датум доспећа 31. август 2017. године
3. Државни записи емитују се у нематеријализованом облику и региструју код Централног регистра, депоа и клиринга хартија од вредности АД Београд (у даљем тексту: Централни регистар).
4. Државни записи гласе на име.
5. Јединствена продајна цена државних записа утврђује се приликом примарне продаје записа на аукцији, на бази извршне стопе приноса. 
Износ продајне цене државних хартија емитованих у форми записа израчунава се по формули:

Извршна стопа приноса исказује се са три децимале на годишњем нивоу.
Укупна продајна вредност понуде представља производ продајне цене наведене у понуди и количине државних записа које учесник на аукцији намерава да купи.
6. Пренос власништва на државним записима врши се на дан уписа државних записа на одговарајуће рачуне хартија од вредности који се воде код Централног регистра.
7. Номинална вредност непродатих државних записа са емисионог рачуна преноси се на рачун окончања емисије Републике Србије у Централном регистру.
8. Ово решење ступа на снагу осмог дана од дана објављивања у „Службеном гласнику Републике Србије”.
Број 401-2026/2016-001
У Београду, 28. децембар 2016. године
П.о. министра 
државни секретар,
Андријана Ћурчић, с.р.