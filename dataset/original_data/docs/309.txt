На
основу члана 45. став 2. Закона о Влади („Службени гласник РС”, бр. 55/05 и
71/05 – исправка),
Влада
доноси
 
 
ДЕКЛАРАЦИЈУ
о проглашењу односа између
отаџбине и расејања односом од највећег државног и националног интереса
„Службени гласник
РС”, број 86 од 6.
октобра 2006.
 
 
I
Однос
између отаџбине и расејања сматра се односом од највећег државног и националног
интереса, 
Ради
приближавања два невољно и просторно одвојена дела српског народа и других народа
који живе у Србији и ради задовољења бројних и разноврсних потреба и интереса како
оних који живе у отаџбини, тако и, нарочито, оних који живе у расејању, 
Влада
овим потребама и интересима посвећује дужну пажњу тиме што однос ради њиховог испуњења
сматра највећим државним и националним интересом.
То
значи да се сваком предлогу или захтеву ради остварења потреба и интереса људи из
расејања у отаџбини посвети озбиљна пажња тако што ће се у кратком времену предложити
или донети појединачни, односно општи акт из надлежности Владе, односно надлежног
министарства, донети подзаконски акт или предложити закон и о томе обавестити подносиоци
предлога или захтева.
 
II
То
даље значи да Влада треба да разматра захтеве припадника српског народа који желе
да дођу да живе у Србији, као и могућности да се за то створе материјални услови.

 
III
То
даље значи и да ће онима који желе да дођу у Србију бити омогућено да донесу своја
материјална и духовна добра којима ће, поред свог присуства и присуства свог потомства,
допунити и обогатити Србију.
 
IV
Ову
декларацију објавити у „Службеном гласнику Републике Србије”.
 
05 број 019-8949/2006-2
У Београду, 5. октобра 2006. године
Влада
Председник,
Војислав Коштуница, с.р.