На основу члана
104. Закона о привредним
друштвима („Службени
гласник РС”, број
125/04) и члана 43. став
1. Закона о Влади
(„Службени гласник
РС”, бр. 55/05, 71/05 – исправка,
101/07 и 65/08), 
   
Влада доноси
 
 
ОДЛУКУ
о изменама
и допунама оснивачког
акта „Отворени
универзитет” д.о.о.
Суботица
„Службени
гласник РС“,
број 17 од 23.
марта 2010.
 
 
I. ОСНОВНЕ ОДРЕДБЕ
 
Члан 1.
   
„Отворени универзитет”
д.о.о. Суботица,
Трг цара Јована
Ненада 15, организује
се као једночлано
друштво с ограниченом
одговорношћу
(у даљем тексту:
Друштво) и послује
у складу са прописима
којима се уређује
правни положај
привредних друштава.
 
Члан 2.
   
„Отворени универзитет”
д.о.о. Суботица,
Трг цара Јована
Ненада 15, уписан
је у Регистар
привредних субјеката
код Агенције за
привредне регистре
под бројем БД-7900/2005
од 28. априла 2005. године.
   
Закључком Владе
05 број 46-256/2009 од 22. јануара
2009. године, утврђено
је да удео државне
својине у средствима
која користи
„Отворени универзитет”
д.о.о. Суботица,
износи 100%, односно
да су средства
која користи
„Отворени универзитет”
д.о.о. Суботица
у целини у државној
својини. У складу
са овим закључком
Републичка дирекција
за имовину Републике
Србије и Друштво
закључили су Споразум
о уделу државне
својине у средствима
које користи
„Отворени универзитет”
д.о.о. Суботица,
Број 46-660/2008-04 од 11. фебруара
2009. године, којим
је Република Србија
преузела оснивачка
и управљачка права
сразмерно уделу
државног капитала.
 
Члан 3.
   
Друштво послује
средствима у државној
својини.
   
Друштво има својство
правног лица.
   
Друштво у правном
промету са трећим
лицима има сва
овлашћења и иступа
за своје име и
за свој рачун.
 
II. ПОСЛОВНО
ИМЕ И СЕДИШТЕ
ДРУШТВА
 
Члан 4.
   
Друштво послује
под следећим пословним
именом: „Отворени
универзитет Суботица”,
друштво с ограниченом
одговорношћу,
Суботица
   
Скраћено пословно
име Друштва је:
„ОУ Суботица” ДОО.
 
Члан 5.
   
Седишта Друштва
је у Суботици,
Трг цара Јована
Ненада 15.
 
III. ПЕЧАТ И ШТАМБИЉ
ДРУШТВА
 
Члан 6.
   
Друштво има печат
и штамбиљ.
   
Печат је округлог
облика пречника
35 мм, на коме је исписано
пословно име и
седиште Друштва
на српском језику,
ћириличким писмом.
   
Излазни штамбиљ
је правоугаоног
облика дужине
55 мм и ширине 25 мм
на коме је исписано
пословно име и
седиште Друштва
на српском језику,
ћириличким писмом.
   
Директор Друштва
доноси одлуку
којом се утврђује
начин употребе
и чувања печата
и штамбиља Друштва.
 
IV. ПОДАЦИ О ОСНИВАЧУ
 
Члан 7.
   
Оснивач Друштва
је Република Србија
за коју на основу
законског овлашћења
оснивачка права
врши Влада, Београд,
Немањина 11 (у даљем
тексту: Оснивач).
 
V. ДЕЛАТНОСТ
ДРУШТВА
 
Члан 8.
   
Претежна делатност
Друштва је:
   
80420 – Образовање одраслих
и остало образовање
на другом месту
непоменуто
   
Остале делатности
Друштва су:
   
85142 – Остали видови
здравствене заштите
   
92130 – Приказивање
филмова
   
92310 – Уметничко и
књижевно стваралаштво
и сценска уметност
   
92320 – Рад уметничких
установа
   
92340 – Остале забавне
активности, на
другом месту непоменуте
   
74140 – Консалтинг и
менаџмент послови
   
22110 – Издавање књига,
брошура, музичких
књига и других
публикација
   
22130 – Издавање часописа
и сличних периодичних
издања
   
73101 – Истраживање
и развој.
   
Друштво може обављати
и друге сродне
делатности у складу
са законом и овом
одлуком.
 
VI. ОСНОВНИ КАПИТАЛ
 
Члан 9.
   
Основни капитал
Друштва према
књиговодственој
вредности на дан
31. децембра 2008. године
износи 58.812.142,32 динара
што по средњем
курсу Народне
банке Србије на
дан 31. децембра
2008. године износи
у противвредности
663.786,44 евра.
   
Резерве су по
међународним
стандардима пренете
у основни капитал.
   
Нераспоређена
добит на дан 31. децембра
2008. године износи
1.429.082,42 динара.
   
Средства које
користи Друштво
чине: пословни
простор број
2 уписан у Извод
из ЗКУЛ бр. 12081/2 КО
Стари град, укупне
површине 86,95 m2, који
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословни
простор број
5 уписан у Извод
из ЗКУЛ бр. 12081/5 КО
Стари град, укупне
површине 299,90 m2, који
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословна
просторија број
8 уписана у Извод
из ЗКУЛ бр. 12081/8 КО
Стари град, укупне
површине 249,29 m2, која
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословна
просторија број
9 уписана у Извод
из ЗКУЛ бр. 12081/9 КО
Стари град, укупне
површине 416,11 m2, која
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословна
просторија број
10 уписана у Извод
из ЗКУЛ бр. 12081/10 КО
Стари град, укупне
површине 164,38 m2, која
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословна
просторија број
12 уписана у Извод
из ЗКУЛ бр. 12081/12 КО
Стари град, укупне
површине 417,06 m2, која
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословна
просторија број
14 уписана у Извод
из ЗКУЛ бр. 12081/14 КО
Стари град, укупне
површине 417,06 m2, која
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословна
просторија број
17 уписана у Извод
из ЗКУЛ бр. 12081/17 КО
Стари град, укупне
површине 177,55 m2, која
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословна
просторија број
24 уписана у Извод
из ЗКУЛ бр. 12081/24 КО
Стари град, укупне
површине 54,78 m2, која
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословна
просторија број
25 уписана у Извод
из ЗКУЛ бр. 12081/25 КО
Стари град, укупне
површине 53,44 m2, која
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословна
просторија број
26 уписана у Извод
из ЗКУЛ бр. 12081/26 КО
Стари град, укупне
површине 314,60 m2, која
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, пословна
просторија број
4/А уписана у Извод
из ЗКУЛ бр. 12081/67 КО
Стари град, укупне
површине 26,25 m2, која
се налази у пословном
објекту постојећем
на кат. парц. Бр.
3723/3, уписаној у ЗКУЛ
бр. 12081, као и оснивачка
права у Регионалној
агенцији за развој
малих и средњих
предузећа д.о.о.
Суботица и то
12,5% укупног номиналног
основног капитала
Друштва, према
Уговору о оснивању
Регионалне агенције
за развој малих
и средњих предузећа
д.о.о. Суботица
закљученог између
Стратешког савета
за развој Севернобачког
округа, Суботица,
Регионалне привредне
коморе Суботица,
Универзитета
у Новом Саду – Економски
факултет Суботица,
Општине Суботица,
Отвореног универзитета
Суботица, Војвођанске
банке А.Д. Нови
Сад из Новог Сада,
Удружења „TERRAґS” из
Суботице и ЈКП
„Водовод и канализација”
из Суботице, овереног
пред Општинском
судом у Суботици
под Ов. Бр. И 5661/2001 од
11. децембра 2001. године,
а 6,65% према Решењу
Агенције за привредне
регистре БД
44288/2005 од 4. јула 2005. године,
којим се у Регистар
привредних субјеката
региструје превођење
привредног субјекта
Регионалног центра
за развој малих
и средњих предузећа
и предузетништва
– Суботица д.о.о.
Суботица.
   
Средства из става
4. овог члана чине
и друге непокретности,
покретне ствари
(посебно опрема),
новчана средства
и хартије од вредности,
као и права и обавезе
које „Отворени
универзитет” д.о.о.
Суботица има на
дан закључења
Споразума о уделу
државне својине
у средствима које
користи Друштво.

 
VII. РАСПОДЕЛА
ДОБИТИ
 
Члан 10.
   
Добит Друштва,
утврђена у складу
са законом може
се расподелити
за повећање основног
капитала, резерве
или за друге намене,
у складу са законом
и овом одлуком.
   
Одлуку о расподели
добити доноси
Скупштина Друштва,
уз сагласност
Оснивача.
 
VIII. ЗАСТУПАЊЕ
ДРУШТВА
 
Члан 11.
   
Друштво у пословима
унутрашњег и спољнотрговинског
промета заступа
директор Друштва
без ограничења.
Директор може
у оквиру својих
овлашћења дати
другом лицу писано
пуномоћје за заступање
Друштва.
 
IX. СКУПШТИНА
ДРУШТВА
 
Члан 12.
   
Овлашћења Скупштине
Друштва врши Оснивач,
преко овлашћених
представника.

   
Одлуку о одређивању
и разрешењу председника
и чланова Скупштине
доноси Оснивач.
 
Члан 13.
   
Скупштина Друштва
одлучује о:
   
1) одобравању финансијских
извештаја;
   
2) доношењу годишњег
програма рада
и финансијског
пословања Друштва;
   
3) именовању интерног
ревизора и утврђивању
накнаде за његов
рад;
   
4) повећању и смањењу
основног капитала
Друштва;
   
5) расподели добити;
   
6) промени делатности;
   
7) избору и разрешењу
директора и утврђивању
његове зараде;
   
8) статусним променама,
промени правне
форме и престанку
Друштва;
   
9) промени пословног
имена и седишта
Друштва;
   
10) давању одобрења
на правне послове
директора и других
лица повезаних
са Друштвом;
   
11) стицању, продаји,
давању у закуп,
залагању или другом
располагању имовином
велике вредности,
у складу са законом
којим се уређује
правни положај
привредних друштава;
   
12) измени оснивачког
акта;
   
13) образовању огранка
Друштва и давању
пословног пуномоћја
огранцима;
   
14) давању сагласности
на акт о организацији
и систематизацији
послова Друштва;
   
15) другим питањима
из делокруга Скупштине,
а у складу са Законом
и овом одлуком.
   
Акте из става
1. тач. 2), 4), 5), 6), 7) 8), 9) 11) и 12) овог
члана Скупштина 
доноси уз сагласност
Оснивача.
 
X. ДИРЕКТОР
ДРУШТВА
 
Члан 14.
   
Директора Друштва
бира и разрешава
Скупштина Друштва.
   
Директор Друштва
бира се на период
од четири године.
   
Директор Друштва
је у радном односу
у Друштву са пуним
радним временом.
 
Члан 15.
   
Директор Друштва:
   
1) заступа Друштво;
   
2) организује и
води пословање
друштва, у складу
за законом и овом
одлуком;
   
3) стара се о законитости
рада и одговара
за законитост
рада Друштва;
   
4) предлаже доношење
одлука из делокруга
Скупштине Друштва;
   
5) спроводи одлуке
Скупштине Друштва;
   
6) одлучује о правима,
обавезама и одговорностима
запослених у Друштву,
у складу са законом
којим се уређују
радни односи;
   
7) доноси акт о организацији
послова и друге
опште акте Друштва;
   
8) обавља друге
послове у складу
са законом и овом
одлуком који нису
у делокругу Скупштине
Друштва.
 
XI. ИНТЕРНИ РЕВИЗОР
 
Члан 16.
   
Интерни ревизор:
   
1) контролише веродостојност
и комплетност
финансијских
извештаја Друштва;
   
2) контролише усклађеност
пословања Друштва
са законом, годишњим
програмом рада
и пословања Друштва;
   
3) обавља и друге
послове у складу
са законом.
 
Члан 17.
   
Интерни ревизор
извештава Скупштину
Друштва о:
   
1) веродостојности
и потпуности финансијских
извештаја Друштва;
   
2) основаности
предлога за расподелу
добити;
   
3) другим питањима
од значаја за
оцену законитости
и целисходности
поступања у спровођењу
пословне политике
и пословања Друштва.
   
Интерни ревизор
подноси извештај
о питањима из
става 1. овог члана
најмање једанпут
годишње приликом
разматрања годишњег
финансијског
извештаја, а по
потреби и у току
године када то
затражи Скупштина
Друштва или Оснивач.
 
XII. АКТИ И ДОКУМЕНТИ
ДРУШТВА
 
Члан 18.
   
У Друштву се води
књига удела, са
подацима и на
начин прописан
законом којим
се уређује правни
положај привредних
друштава.
 
Члан 19.
   
У Друштву се води
књига одлука.
   
У књигу одлука
уносе се одлуке
које доноси Скупштина
Друштва. 
 
Члан 20.
   
Акти Друштва су
правилници и одлуке
којима се, у складу
са законом, уређују
одређена питања.
   
Измене и допуне
правилника и одлука
врше се на начин
и по поступку
који су одређени
за њихово доношење.
 
Члан 21.
   
Друштво води пословне
књиге и саставља
и подноси рачуноводствене
исправе и финансијске
извештаје у складу
са законом којим
се уређује рачуноводство
и ревизија.
 
Члан 22.
   
Друштво је дужно
да држи и чува
све акте и документа
Друштва у складу
са законом којим
се уређује правни
положај привредних
друштава.
 
XIII. ЗАШТИТА
ЖИВОТНЕ СРЕДИНЕ
 
Члан 23.
   
Друштво је, при
обављању делатности,
дужно да се стара
о заштити животне
средине, у складу
са законом.
 
XIV. ПРЕСТАНАК
ДРУШТВА
 
Члан 24.
   
Друштво престаје:
   
1) одлуком Скупштине
Друштва;
   
2) статусним променама
које воде престанку
Друштва;
   
3) стечајем или
ликвидацијом;
   
4) ако се правноснажном
одлуком утврди
ништавост регистрације
Друштва и одреди
брисање Друштва;
   
5) у другим случајевима
предвиђеним законом.
 
XV. ПРЕЛАЗНЕ
И ЗАВРШНЕ ОДРЕДБЕ
 
Члан 25.
   
Запослени у „Отвореном
универзитету”
д.о.о. Суботица,
Трг цара Јована
Ненада 15, настављају
да раде у Друштву,
а своја права
и обавезе остварују
у складу са законом
и општим актима
Друштва.
 
Члан 26.
   
Друштво ће општа
акта ускладити
са овом одлуком
у року од три месеца
од дана регистрације
Друштва у Регистар
привредних субјеката.
 
Члан 27.
   
До избора директора
Друштва, дужност
директора обављаће,
у својству вршиоца
дужности директора
Друштва, Блажо
Перовић из Суботице,
ЈМБГ 2201947822503, који ће
извршити и судску
оверу ове одлуке,
у складу са законом.
 
Члан 28.
   
Ову одлуку објавити
у „Службеном гласнику
Републике Србије”.
   

 
         
05 број 023-1776/2010
          У
Београду, 11. марта
2010. године
          Влада
           
Председник,
          др
Мирко Цветковић,
с.р.