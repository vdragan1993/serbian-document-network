Редакцијски пречишћен текст
 
 
 
На основу члана 135. став 5. Закона о ванредним ситуацијама („Службени гласник РС”, број 111/09),
Министар унутрашњих послова доноси
 
 
ПРАВИЛНИК
о начину наплате и роковима плаћања средстава која се усмеравају као наменски приход Буџетског фонда за ванредне ситуације
"Службени гласник РС", бр. 
14 од 4. марта 2011, 28 од 26. априла 2011.
 
 
Члан 1.
Овим правилником уређују се начин извршавања утврђене обавезе, односно начин наплате и рокови плаћања средстава (у даљем тексту: накнада), која су утврђена као наменски приход Буџетског фонда за ванредне ситуације.
 
Члан 2.
Средства утврђена у члану 135. став
1.* тачка 2) подтачка (1) Закона о ванредним ситуацијама (у даљем тексту: Закон) уплаћују се квартално, до 10. у месецу за претходни квартал, а на уплатни рачун Министарства унутрашњих послова – Буџетског фонда за ванредне ситуације, број 840-714442843-89.
Средства утврђена у члану 135. став
1.* тачка 2) подтачка (2) Закона уплаћују се квартално, до 10. у месецу за претходни квартал, а на уплатни рачун Министарства унутрашњих послова – Буџетског фонда за ванредне ситуације, број 840-714443843-96.
Средства утврђена у члану 135. став
1.* тачка 2) подтачка (3) Закона уплаћују се квартално, до 10. у месецу за претходни квартал, а на уплатни рачун Министарства унутрашњих послова – Буџетског фонда за ванредне ситуације, број 840-714444843-06.
Средства утврђена у члану 135. став
1.* тачка 2) подтачка (4) Закона уплаћују се до 31. јануара за претходну годину, а на уплатни рачун Министарства унутрашњих послова – Буџетског фонда за ванредне ситуације, број 840-714445843-13.
Средства утврђена у члану 135. став
1.* тачка 2) подтачка (5) Закона уплаћују се у року од 15 дана од дана прибављања средстава за те намене од стране надлежног органа за послове цивилног ваздухопловства, а на уплатни рачун Министарства унутрашњих послова – Буџетског фонда за ванредне ситуације, број 840-714446843-20.
Средства утврђена у члану 135. став
1.* тачка 2) подтачка (6) Закона уплаћују се у року од 15 дана од дана одржавања спортског догађаја, а на уплатни рачун Министарства унутрашњих послова – Буџетског фонда за ванредне ситуације, број 840-714447843-27.
Средства утврђена у члану 135. став
1.* тачка 2) подтачка (7) Закона уплаћују се у року одређеном одлуком надлежног органа, а на уплатни рачун Министарства унутрашњих послова – Буџетског фонда за ванредне ситуације, број 840-743329843-53.
 

*Службени гласник РС, број 28/2011
 
Члан 3.
На захтев обвезника уплате средстава, Министарство унутрашњих послова – организациона јединица надлежна за ванредне ситуације доноси решење о извршењу обавезе, односно о плаћању накнаде и за краћи обрачунски период, у случају престанка пословања, статусне промене која доводи до престанка рада обвезника или промене делатности обвезника.
 
Члан 4.
Уплата средстава по основу извршења обавезе настале од дана почетка примене Закона дo дана почетка примене овог правилника извршиће се на начин утврђен овим правилником, најкасније у року од 60 дана од дана почетка његове примене.
 
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”.
 
 
01 број 920/11-4
У Београду, 18. фебруара 2011. године
Министар
унутрашњих послова,
Ивица Дачић, с.р.