На основу 
члана 36. став 2. Закона
о заштити становништва од заразних болести које
угрожавају целу земљу (“Службени лист СФРЈ”, бр. 51/84 и
63/90 и “Службени лист СРЈ”, бр.
45/92 и 24/94), савезни
министар за рад, здравство и социјалну политику издаје

 

 

НАРЕДБУ

о мерама за спречавање уношења и ширења колере

„Службени лист СРЈ”,
број 71 од 23. 
септембра 1994.

 

1.
Ради спречавања уношења и ширења колере из Републике Албаније у Савезну
Републику Југославију, надлежни органи и организације дужни су да хитно предузму
следеће мере:

1)
појачану контролу кретања лица у прекограничном саобраћају према Републици
Албанији до наредне оцене епидемиолошке ситуације у тој земљи;

2)
појачани здравствени и санитарни надзор на граничним прелазима према Републици
Албанији над лицима и средствима у међународном саобраћају и над увозом
животних намирница;

3)
обезбеђивање хигијенски исправне воде за пиће и остале потребе;

4)
појачану санитарну контролу у производњи, транспорту и дистрибуцији животних
намирница и у припреми хране;

5)
појачану контролу диспозиције отпадних вода и других отпадних материја;

6)
интензивирање спровођења микробиолошке дијагностике дијареалних обољења, а у
случају сумње на колеру – и верификацију узрочника у референс-лабораторијама за
колеру;

7)
обавезно пријављивање сваке сумње да постоји обољење од колере и сваког обољења
од колере и благовремено пријављивање заразних болести и епидемија одређених
законом о заштити становништва од заразних болести које угрожавају целу земљу.

2. Ова наредба ступа
на снагу даном објављивања у „Службеном листу СРЈ”.

 

 

Бр. 3/1-04-001/94

17. септембра 1994.
године

Београд

Савезни министар

за рад, здравство и

социјалну политику,

Мирослав Иванишевић, с.р.