На основу
члана 12. Закона
о привременом
обављању одређених
послова платног
промета на територији
Савезне Републике
Југославије
(“Службени лист
СРЈ”, бр. 9/2001), гувернер
Народне банке
Југославије доноси

 

 

УПУТСТВО


о начину привременог обављања одређених послова платног промета на територији


Савезне


Републике


Југославије


„Службени
лист СРЈ“, број
11 од 12. марта 2001.

 

 

1. Овим упутством
ближе се уређује
начин привременог
обављања одређених
послова платног
промета на територији
Савезне Републике
Југославије.

 

2. Наплата
и плаћање у платном
промету из тачке
1. овог упутства
врше се преко
рачуна у иностранству
банке овлашћене
за послове са
иностранством
(у даљем тексту:
овлашћена банка),
уз употребу обрасца
“Извештај о наплати
– Налог за плаћање”,
који је као Прилог
1 одштампан уз
ово упутство и
његов је саставни
део.

 

3. Наплату
од правних лица
и предузетника
из члана 2. Закона
о привременом
обављању одређених
послова платног
промета на територији
Савезне Републике
Југославије (у
даљем тексту:
Закон), овлашћена
банка обрађује
на следећи начин:

– од иностране
банке прима обавештење
о извршеној наплати,
са извештајем
о одобрењу девиза
овлашћеној банци
на рачуну код
иностране банке,
као и исправан
налог за исплату
правном лицу и
предузетнику
са седиштем на
територији Републике
Србије (у даљем
тексту: корисник
наплате);

– на дан
пријема обавештења
о извршеној наплати,
од корисника наплате
писмено захтева
да јој достави
документ из кога
се може утврдити
основ остварења
наплате и да јој
достави број жиро-рачуна
у корист кога
треба да се исплати
динарска противвредност.

 

4. Овлашћена
банка, на основу
докумената из
тачке 3. овог упутства,
сачињава извештај
о наплати, на обрасцу
из тачке 2. овог
упутства, на основу
кога евидентира
наплату из Републике
Црне Горе у корист
аналитичког рачуна
58977, а наплату из
Аутономне Покрајине
Косова и Метохије
у корист аналитичког
рачуна 58978. На тим
рачунима треба
обезбеђивати
чист промет потражне
стране, који је
показатељ обима
наплата од лица
из Републике Црне
Горе и Аутономне
Покрајине Косова
и Метохије.

По наплати
из става 1. ове тачке,
продаја девиза
Народној банци
Југославије и
исплата динарске
противвредности
кориснику наплате
врше се по поступку
утврђеном у тач.
31. и 32. Упутства Народне
банке Југославије
Број 7 К. бр. 112 од 26. фебруара
1999. године (у даљем
тексту: Упутство
бр. 7/99). Народна банка
Југославије динарску
противвредност
обрачунава и исплаћује
по куповном курсу
који важи на дан
исплате.

Обавеза
продаје девиза
Народној банци
Југославије извршава
се уплатом средстава
на рачун Народне
банке Југославије
код 
Deutsche Bank F/M 
br. 100 9359308 0000
(SWIFT:
DEUTDEFF) и
то у еврима (ЕУР).

 

5. Наплата
из тачке 3. овог
упутства може
се извршити и
у ефективном страном
новцу. Ако се наплата
врши у ефективном
страном новцу,
тај се новац уплаћује
овлашћеној банци,
која по тој уплати
поступа на начин
из тачке 4. овог
упутства.

 

6. На појединачне
наплате у девизама
из Републике Црне
Горе и Аутономне
Покрајине Косова
и Метохије по
којима су корисници
физичка лица из
члана 5. Закона
примењује се поступак
из тач. 3. и 4. овог
упутства, с тим
што се о тим наплатама
физичка лица само
писмено обавештавају
и позивају ради
исплате динарске
противвредности.

Поступак
из става 1. ове тачке
примењује се и
на збирне наплате,
када овлашћена
банка са седиштем
у Републици Србији
од овлашћене банке
са седиштем у
Републици Црној
Гори и Аутономној
Покрајини Косову
и Метохији прими
спецификацију
физичких лица
којима треба извршити
исплату, са подацима
неопходним за
исплату динарске
противвредности.

 

7. Плаћање
из члана 3. Закона
правним лицима
и предузетницима
са седиштем на
територијама
Републике Црне
Горе и Аутономне
Покрајине Косова
и Метохије, овлашћена
банка врши на
основу писменог
захтева правног
лица и предузетника
са седиштем на
територији Републике
Србије (у даљем
тексту: налогодавац),
уз који се прилаже
документ из кога
се може утврдити
основ и обавеза
плаћања.

За обраду
извршеног плаћања
овлашћена банка
користи налог
из тачке 2. овог
упутства, на основу
кога то плаћање
евидентира на
терет аналитичког
рачуна 29677 – за плаћање
у Републици Црној
Гори, односно
на терет рачуна
29678 – за плаћање у
Аутономној Покрајини
Косову и Метохији.
На тим рачунима
треба обезбеђивати
чист промет дуговне
стране, који је
показатељ обима
плаћања лицима
у Републици Црној
Гори и Аутономној
Покрајини Косову
и Метохији.

Евидентирање
преко рачуна из
става 2. ове тачке
врши се спровођењем
следећих књижења:

1) дугује
рачун 29677/29678 потражује
рачун 0050;

2) дугује
рачун на коме
се води уплаћена
динарска противвредност
потражује рачун
29677/29678.

Куповина
девиза на Међубанкарском
тржишту девиза
за плаћање из
ове тачке врши
се по поступку
који се примењује
на куповину девиза
на том тржишту
за друга плаћања
и намене.

 

8. За плаћање
физичким лицима
са пребивалиштем
у Републици Црној
Гори и Аутономној
Покрајини Косову
и Метохији, носиоци
обавеза за то
плаћање подносе
овлашћеној банци
писмени захтев,
који садржи све
потребне податке
за извршење плаћања,
као и основ по
коме се врши то
плаћање.

Када се
плаћање врши за
више физичких
лица, уз захтев
се прилаже спецификација,
у два примерка,
са свим потребним
подацима о физичким
лицима којима
треба извршити
исплату, или са
подацима о овлашћеним
лицима којима
ће се у име и за
рачун физичких
лица извршити
исплата, а на основу
акта носиоца обавезе.

Један примерак
спецификације
доставља се овлашћеној
банци у Републици
Црној Гори, односно
у Аутономној Покрајини
Косову и Метохији.

Извршено
плаћање и куповина
девиза из ове
тачке евидентирају
се на начин и преко
рачуна из тачке
7. овог упутства.

 

9. Извештај
о наплати, односно
налог за плаћање
(Прилог 1) овлашћена
банка сачињава
у потребном броју
примерака, од
којих један доставља
кориснику наплате,
односно налогодавцу
а служи као документ
о извршеној наплати,
односно плаћању,
а један Народној
банци Југославије
– надлежној главној
републичкој филијали,
односно филијали,
уз извештај из
тачке 12. овог упутства.

 

10. Обрада
података о извршеним
наплатама врши
се на основу промета
и збира промета
(као стања) на потражној
страни рачуна
58977 и 58978, а о извршеним
плаћањима – на
основу промета
и збира промета
(као стања) на дуговној
страни рачуна
29677 и 29678.

 

11.
Преносе девиза
преко рачуна у
иностранству,
овлашћена банка
из Републике Србије
и овлашћене банке
из Републике Црне
Горе и Аутономне
Покрајине Косова
и Метохије, а по
платном промету
који је уређен
Законом и овим
упутством, обрађују
као међубанкарске
трансфере и шифрирају
шифрама основа
162 и 562.

 

12. Овлашћена
банка доставља
Народној банци
Југославије –
надлежној главној
републичкој филијали,
односно филијали
дневни Извештај
о промету и стању
промета на рачунима
извршених наплата
и плаћања по одређеним
пословима платног
промета на територији
Савезне Републике
Југославије, на
обрасцу који је
као Прилог 2 одштампан
уз ово упутство
и његов је саставни
део.

 

13. Одредбе
тач. 6. и 8, као и тач.
од 9. до 12. овог упутства
односе се и на
Поштанску штедионицу.

 

14. Наплата
и плаћање у динарима
врше се у складу
са законом и другим
прописом којима
је уређено обављање
платног промета
у динарима у Савезној
Републици Југославији.

 

15. Начин
попуњавања образаца
из прилога 1 и 2 објашњен
је у Прилогу 3, који
је саставни део
овог упутства.

 

16. Ово упутство
ступа на снагу
даном објављивања
у “Службеном листу
СРЈ”.

 

О. бр.
18 

12. марта
2001. године 

Београд


Гувернер

Народне
банке Југославије


Млађан
Динкић, 
с.
р.

 

 




 

 

 




 

 

 

Прилог
3

ПОПУЊАВАЊЕ
ОБРАЗАЦА ИЗ ПРИЛОГА
1 И 2

Попуњавање
обрасца из Прилога
1

I. НАПЛАТА

У рубрике
овог обрасца уносе
се следећи подаци:

1) у рубрику
1 – назив, адреса
и матични број
овлашћене банке
која обрађује
наплату;

2) у рубрику
2 – назив, адреса
и матични број
корисника наплате;

3) у рубрику
3 – шифра 66, која означава
наплату;

4) рубрика
4 се не попуњава;

5) у рубрику
5 – назив овлашћене
банке из Републике
Црне Горе, односно
из Аутономне Покрајине
Косова и Метохије,
а у осенчено поље
– шифра те банке
из шифарника овлашћених
банака;

6) у рубрику
6 – назив и адреса
лица из Републике
Црне Горе, односно
из Аутономне Покрајине
Косова и Метохије,
а у осенчено поље
– шифра 205 за лица
из Републике Црне
Горе, односно
шифра 906 за лица
из Аутономне Покрајине
Косова и Метохије;

7) у рубрику
7 – назив иностране
банке, а у осенчено
поље – шифра те
банке из шифарника
овлашћених банака;

8) у рубрику
8 – опис и шифра основа
по коме је остварена
наплата из Кодекса
шифара (Поглавље

И
Упутства
бр. 7/99);

9) у рубрику
9 – шифра стране
валуте, ознака
стране валуте
и износ у страној
валути;

10) у рубрику
10 – износ динарске
противвредности
за исплату кориснику
наплате;

11) у рубрику
11 – средњи курс по
коме је обрачуната
наплата и динарска
противвредност
по том курсу;

12) у рубрику
12 – подаци за књижење
обрађене наплате
на одговарајућим
рачунима, обавезе
за продају девиза
Народној банци
Југославије и
остала књижења
према потребама
овлашћене банке;

13) рубрика
13 се користи за
евентуална саопштења
кориснику наплате,
као и за потребе
овлашћене банке;

14) рубрика
14 попуњава се према
описима рубрике.

 

II. ПЛАЋАЊЕ

1) у рубрику
1 – назив, адреса
и матични број
правног лица и
предузетника
са седиштем у
Републици Србији;

2) у рубрику
2 – назив, адреса
и матични број
овлашћене банке
којој се даје
налог за плаћање;

3) рубрика
3 се не попуњава;

4) у рубрику
4 – шифра 77, која означава
плаћање;

5) у рубрику
5 – назив и адреса
овлашћене банке
у Републици Црној
Гори, односно
Аутономној Покрајини
Косову и Метохији
и шифра те банке
из шифарника овлашћених
банака;

6) у рубрику
6 – назив и адреса
лица у Републици
Црној Гори, односно
у Аутономној Покрајини
Косову и Метохији
у чију се корист
врши плаћање,
а у осенчено поље
– шифра 205 за плаћање
које се врши лицу
из Републике Црне
Горе, односно
шифра 906 за плаћање
које се врши лицу
из Аутономне Покрајине
Косова и Метохије;

7) у рубрику
7 – шифра иностране
банке преко које
се врши плаћање;

8) у рубрику
8 – опис и шифра основа
плаћања из Кодекса
шифара (Поглавље

И
Упутства
бр. 7/99);

9) у рубрику
9 – шифра стране
валуте, ознака
стране валуте
и износ у страној
валути;

10) у рубрику
10 – износ обрачунате
динарске противвредности
која се наплаћује
од налогодавца;

11) у рубрику
11 – средњи курс по
коме се обрачунава
плаћање и износ
динарске противвредности
по том курсу;

12) у рубрику
12 – подаци за књижење
плаћања на одговарајућим
рачунима и остала
књижења према
потребама овлашћене
банке;

13) рубрика
13 се користи за
евентуална саопштења
налогодавцу, као
и за потребе банке;

14) рубрика
14 се попуњава према
описима у рубрици.

Попуњавање
обрасца из Прилога
2

У рубрике
овог обрасца уносе
се следећи подаци:

У колоне
1 и 2 уносе се подаци
према називима
колона.

У колону
3: – у алинеју “Промет
текућег дана”
уноси се збир
промета у свакој
валути на потражној
страни рачуна
58977;

– у алинеју
“Промет текућег
дана у САД доларима”
уноси се збир
промета текућег
дана свих валута,
прерачунат у САД
доларе;

– у алинеју
“Промет претходног
дана у САД доларима”
уноси се износ
из алинеје “Ново
стање промета
у САД доларима”
из извештаја сачињеног
за претходни дан;

– у алинеју
“Ново стање промета
у САД доларима”
уноси се збир
добијен сабирањем
износа из алинеја
“Промет текућег
дана у САД доларима”
и “Промет претходног
дана у САД доларима”.

Колона
4 се попуњава као
колона 3, с тим што
се у њој исказују
подаци о промету
и стању на потражној
страни рачуна
58978.

У колону
5 подаци се уносе
према опису колоне.

Колоне
6 и 7 попуњавају
се као колоне
3 и 4, с тим што се
у њима исказују
подаци о дуговном
промету и стању
на рачунима 29677 и
29678.

Колоне
8 и 9 попуњавају
се према опису
тих колона.