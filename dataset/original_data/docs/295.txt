На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ
о образовању Радне групе за праћење и реализацију пројекта „Обилазница око Београда” 
"Службени гласник РС", број 86 од 21. октобра 
				2016.
 
1. Образује се Радна група за праћење и реализацију пројекта „Обилазница око Београда” (у даљем тексту: Радна група).
2. Задатак Радне групе је сарадња са компанијом „Sinohydro Corporation Limited”, Народна Република Кина и компанијом Azvirt Limited Liability Company, Република Азербејџан, ради ефикаснијег праћења и реализације пројекта „Обилазница око Београда”, као и ради изналажења прихватљивих облика изградње, финансирања, одржавања и експлоатације нових путних пројеката, нарочито оних који нису обухваћени уговорима о градњи.
3. У Радну групу именују се:
1) за председника:
– проф. др Зорана Михајловић, потпредседник Владе и министар грађевинарства, саобраћаја и инфраструктуре;
2) за заменика председника:
– Миодраг Поледица, државни секретар у Министарству грађевинарства, саобраћаја и инфраструктуре;
3) за чланове:
– Ивица Којић, Кабинет председника Владе;
– Ненад Мијаиловић, државни секретар у Министарству финансија;
– Бранко Дрчелић, вршилац дружности директора Управе за јавни дуг у Министарству финансија;
– Зоран Дробњак, вршилац дужности директора Јавног предузећа „Путеви Србије”;
– Славољуб Тубић, помоћник директoра Јавног предузећа „Путеви Србије”;
– Љубомир Аксентијевић, посебни саветник потпредседника Владе и министра грађевинарства, саобраћаја и инфраструктуре;
– Радојко Обрадовић, посебни саветник потпредседника Владе и министра грађевинарства, саобраћаја и инфраструктуре;
– Никола Миливојевић, саветник потпредседника Владе и министра грађевинарства саобраћаја и инфраструктуре;
– Слободан Климента, саветник потпредседника Владе и министра грађевинарства, саобраћаја и инфраструктуре; 
– Милена Стојаков, стручно лице за реализацију инфраструктурних пројеката у Министарству грађевинарства, саобраћаја и инфраструктуре;
– Иван Илић, саветник у Одељењу за управљање пројектима финансираним из фондова Европске уније у Министарству грађевинарства, саобраћаја и инфраструктуре.
4. Стручну и административно-техничку потпору Радној групи пружа Министарство грађевинарства, саобраћаја и инфраструктуре.
5. Даном ступања на снагу ове одлуке, престаје да важи Одлука о образовању Радне групе за реализацију пројекта „Обилазница око Београда” и других капиталних пројеката из области путне привреде („Службени гласник РС”, бр. 62/16 и 63/16).
6. Ова одлука ступа на снагу наредног дана од објављивања у „Службеном гласнику Републике Србије”.
 
05 број 02-9916/2016 
У Београду, 20. октобра 2016. године
Влада
Председник,
Александар Вучић, с.р.