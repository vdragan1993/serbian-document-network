На основу члана 27. став 1. Закона о Високом савету судства („Службени гласник РС”, бр. 116/08, 101/10, 88/11 и 106/15) и члана 24. став 1. Правилника о раду Изборне комисије Високог савета судства („Службени гласник РС”, број 83/15), 
Изборна комисија Високог савета судства, на седници одржаној 6. септембра 2016. године, доноси 
 
ОДЛУКУ
о изборним радњама и роковима за спровођење поступка предлагања кандидата за изборног члана Високог савета судства из реда судија апелационих судова
"Службени гласник РС", број 76 од 9. септембра 
				2016.
 
Рокови за обављање изборних радњи у поступку предлагања кандидата за изборног члана Високог савета судства из реда судија апелационих судова одређени су:
– Законом о Високом савету судства („Службени гласник РС”, бр. 116/08, 101/10, 88/11 и 106/15) и
– Правилником о раду Изборне комисије Високог савета судства („Службени гласник РС”, број 83/15).




Редни број


Изборне радње


Рокови






ПОЧЕТАК ИЗБОРНИХ РАДЊИ




1.


Председник Изборне комисије доставља председницима апелационих судова Одлуку председника Високог савета судства о отпочињању поступка предлагања кандидата за изборног члана Високог савета судства из реда судија апелационих судова и Одлуку Изборне комисије о изборним радњама и роковима 


9.9.2016.




БИРАЧКИ СПИСКОВИ




2.


Изборна комисија позива председнике апелационих судова да доставе имена судија са сталном судијском функцијом у суду ради формирања бирачког списка и обавесте судије да могу извршити увид у бирачки списак и тражити упис, брисање, измену и допуну бирачког списка


19.9.2016 – 17.10.2016.




3.


Изборна комисија закључује бирачки списак и доноси решење о укупном броју судија бирача и за сваки суд појединачно


17.10.2016. 




4.


Изборна комисија оверава изводе из бирачког списка и доставља их бирачким одборима


31.10.2016. 




БИРАЧКА МЕСТА И БИРАЧКИ ОДБОРИ




5.


Изборна комисија одређује бирачка места 


15.9.2016.




6.


Изборна комисија позива председнике судова да предложе чланове за бирачки одбор за свако бирачко место 


15.9.2016. 




7.


Изборна комисија именује бирачки одбор за свако бирачко место


5.10.2016. 




КАНДИДАЦИОНА ПРИЈАВА




8.


Достављање кандидационих пријава Изборној комисији


15 дана од дана објављивања Одлуке председника Високог савета судства о отпочињању предлагања кандидата за избор члана Високог савета судства из реда судија апелационих судова у ,,Службеном гласнику РС” 




9.


Изборна комисија утврђује коначну листу кандидата према редоследу предаје кандидационих пријава 


У року од осам дана од дана истека рока за достављање кандидационе пријаве




СПРОВОЂЕЊЕ ИЗБОРА




10.


Изборна комисија доноси решење о одређивању датума и времену спровођења избора и обавештава председнике судова о томе


21.10.2016. 




11.


Изборна комисија предаје изборни материјал бирачким одборима


31.10.2016. 




12.


Датум спровођења избора


2.11.2016. 




13.


Отварање бирачког места


2.11.2016. у 7,30 сати




14.


Време спровођења избора – гласање 


2.11.2016. од 7,30 сати до 15,30 сати 




15.


Затварање бирачког места 


2.11.2016. у 15,30 сати




16.


Бирачки одбори достављају Изборној комисији изборни материјал 


У року од 12 сати од затварања бирачког места




УТВРЂИВАЊЕ РЕЗУЛТАТА ИЗБОРА




17.


Изборна комисија утврђује резултате избора и доставља Високом савету судства записник о утврђеним коначним резултатима избора 


36 сати од затварања бирачког места 




ЗАШТИТА ИЗБОРНОГ ПРАВА




18.


Подношење Изборној комисији приговора због повреде изборног права у току избора или неправилности у току предлагања кандидата односно избора


У року од 24 сата од када је повреда изборног права односно неправилност учињена




19.


Високи савет судства доноси решење о приговору 


У року од 48 сати од пријема приговора 




20.


Високи савет судства доставља тужбу са списима Управном суду


У року од 24 сата од пријема тужбе 




Ова одлука ступа на снагу даном објављивања у „Службеном гласнику Републике Србије”.
 
Број 013-00-2/2016-02
У Београду, 6. септембра 2016. године
Председник Изборне комисије,
Бата Цветковић, с.р.