ЗАКОН

о давању контрагаранције
Републике Србије Србији и Црној Гори по зајму Европске инвестиционе банке за финансирање
пројекта за побољшање стања школа – Србија и Црна Гора


"Службени гласник
РС", број 34 од 18. априла 2006.


 

 

Члан 1.

Република Србија преузима обавезу да као контрагарант измири
обавезе Србије и Црне Горе по зајму Европске инвестиционе банке, у износу од 25
милиона евра по основу Уговора о финансирању између Србије и Црне Горе и Европске
инвестиционе банке (Пројекат за побољшање стања школа – Србија и Црна Гора), потписаног
11. маја 2005. године у Београду.

 

Члан 2.

Контрагаранција из члана 1. овог закона даје се Србији и
Црној Гори на име обавезе из Закона о задужењу Србије и Црне Горе код Европске инвестиционе
банке (Пројекат за побољшање стања школа – Србија и Црна Гора – „Службени лист СЦГ”,
број 44/05), којим се Србија и Црна Гора задужује у своје име, а за рачун државе
чланице Републике Србије, у износу од 25 милиона евра, код Европске инвестиционе
банке, за финансирање Пројекта за побољшање стања школа – Србија и Црна Гора.

 

Члан 3.

Корисник зајма из члана 1. овог закона је Република Србија
(у даљем тексту: Корисник зајма), а Министарство просвете и спорта је организатор
зајма (у даљем тексту: Организатор зајма).

Средствима зајма из члана 1. овог закона Организатор зајма
ће финансирати Пројекат за побољшање стања школа – Србија и Црна Гора.

 

Члан 4.

Средства за отплату зајма из члана 1. овог закона обезбедиће
Корисник зајма.

Корисник зајма је дужан да средства за отплату зајма обезбеђује
према плану отплате за сва повучена средства, у износу који укључује доспелу главницу,
обрачунату камату на повучена средства, трошкове за неповучена средства и остале
трошкове. 

Корисник зајма ће обезбеђивати средства за отплату зајма
у буџету Републике Србије.

 

Члан 5.

Овај
закон ступа на снагу осмог дана од дана објављивања у „Службеном гласнику Републике
Србије”.