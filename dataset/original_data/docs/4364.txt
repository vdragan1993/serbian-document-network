На основу чл. 11. и 591. Закона о привредним друштвима („Службени гласник РС”, бр. 36/11 и 99/11) и члана 13. став 1. тачка 11) Одлуке о изменама и допунама оснивачког акта Пољопривредне станице Друштвено предузеће „Сента” („Службени гласник РС”, бр. 9/09 и 21/09),
Скупштина „Пољопривредне стручне службе Сента” д.о.о., на седници од 25. новембра 2013. године, доноси
 
ОДЛУКУ
о изменама оснивачког акта „Пољопривредне стручне службе Сента” д.о.о.

	"Службени гласник РС", број 25 од 1. марта 2014.
 
I. ОСНОВНЕ ОДРЕДБЕ
Члан 1.
„Пољопривредна стручна служба Сента”, друштво с ограниченом одговорношћу, Сента, организовано је као једночлано друштво с ограниченом одговорношћу (у даљем тексту: Друштво) које послује у складу са прописима којима се уређује правни положај привредних друштава Одлуком о изменама и допунама оснивачког акта Пољопривредне станице Друштвено предузеће Сента, Сента („Службени гласник РС”, бр. 9/09 и 21/09).
Члан 2.
Пољопривредна станица Друштвено предузеће Сента, Сента, основанo је Решењем Народног одбора Среза Сента број 01-6335 од 9. августа 1958. године као установа са самосталним финансирањем, а Решењем Народног одбора општине Сента, Одељење за општу управу, број 02-1955/1-1961 од 9. марта 1961. године извршено је преузимање права оснивача Пољопривредне станице Сента и промена назива и седишта установе у Пољопривредну станицу Сента, са седиштем у Сенти.
Пољопривредна станица Друштвено предузеће Сента уписано је Решењем Окружног привредног суда у Суботици, број Ус-57/71 од 25. августа 1971. године у Регистар установа тог суда, Решењем Окружног привредног суда Суботица број Ус-75/73 од 16. новембра 1973. године и Решењем Основног суда удруженог рада Суботица број Фи. 1083/89 од 31. децембра 1989. године извршен је упис у Регистар суда и организовања Пољопривредне станице Сента, као предузеће у друштвеној својини у складу са одредбама Закона о предузећима.
Решењем Окружног привредног суда у Суботици број Фи. 2080/94 од 19. октобра 1994. године, Решењем Окружног привредног суда у Суботици број 2196/95 од 29. децембра 1995. године и Решењем привредног суда у Суботици, број Фи. 1096/98 од 10. јула 1998. године извршена је регистрација овог предузећа.
На основу Закона о регистрацији привредних субјеката Решењем Агенције за привредне регистре БД. 37957/2005 од 24. јуна 2005. године, којим се региструје превођење привредног субјекта у Регистар привредних субјеката, извршена је регистрација Пољопривредне станице Друштвено предузеће Сента, Генерала Петра Драпшина 25 у Агенцији за привредне регистре.
На основу Закључка Владе 05 број 46-687/2008 од 21. фебруара 2008. године којим је утврђен удео државног капитала од 100% у Пољопривредној станици Друштвено предузеће Сента, Сента, Републичка дирекција за имовину Републике Србије и Пољопривредна станица Друштвено предузеће Сента, Сента закључили су Споразум о у делу државне својине у средствима која користи Пољопривредна станица Друштвено предузеће Сента, број 46-349/2007-04 од 12. марта 2008. године, којим је Република Србија преузела оснивачка и управљачка права сразмерно уделу државног капитала.
Одлуком о промени назива улица и тргова у Сенти број 350-46/2002-I-01 коју је донела Скупштина општине Сента 9. марта 2006. године, промењен је назив улице Генерала Петра Драпшина у улицу Поштанска.
Решењем Агенције за привредне регистре број БД 111640/2006 од 7. марта 2006. године регистрована је промена седишта Друштва, тако што је уместо Генерала Петра Драпшина 25/1 као седиште Друштва уписано Поштанска 25/1.
Чланом 13. став 1. тачка 11) Одлуке о изменама и допунама оснивачког акта Пољопривредне станице Друштвено предузеће „Сента” („Службени гласник РС”, бр. 9/09 и 21/09) прописано је да, између осталог, Скупштина Друштва одлучује о измени оснивачког акта. 
	
Члан 3.
Друштво послује средствима у државној својини.
Друштво има својство правног лица.
Друштво у правном промету са трећим лицима има сва овлашћења и иступа у своје име и за свој рачун.
II. ПОСЛОВНО ИМЕ И СЕДИШТЕ
Члан 4.
Друштво послује по следећим пословним именом: „Пољопривредна стручна служба Сента” друштво с ограниченом одговорношћу, Сента.
Скраћено пословно име Друштва је: „ПСС Сента” д.о.о.
Члан 5.
Седиште Друштва је у Сенти, Поштанска 25.
III. ПЕЧАТ И ШТАМБИЉ ДРУШТВА
Члан 6.
Друштво има печат и штамбиљ.
Печат је округлог облика пречника 32 mm, на коме је исписано пословно име и седиште Друштва на српском језику, ћириличним писмом.
Излазни штамбиљ је правоугаоног облика, дужине 60 mm и ширине 30 mm, на коме је исписано пословно име и седиште Друштва на српском језику, ћириличним писмом.
Улазни штамбиљ је правоугаоног облика, дужине 65 mm и ширине 32 mm, на коме је исписано пословно име и седиште Друштва на српском језику, ћириличним писмом.
Директор Друштва доноси одлуку којом се утврђује начин употребе и чувања печата и штамбиља Друштва.
IV. ПОДАЦИ О ОСНИВАЧУ
Члан 7.
Оснивач Друштва је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).
V. ПРЕТЕЖНА ДЕЛАТНОСТ ДРУШТВА
Члан 8.
Претежна делатност Друштва је: Претежна делатност Друштва је: 0161 Услужне делатности у гајењу усева и засада.
У вршењу своје делатности Друштво обавља и:
0111 Гајење жита (осим пиринча), легуминоза и уљарица
0112 Гајење пиринча
0113 Гајење повpћа, бостана, коренастих и кртоластих биљака
0114 Гајење шећерне трске
0115 Гајење дувана
0116 Гајење биљака за производњу влакана
0119 Гајење осталих једногодишњих и двогодишњих биљака
0121 Гајење грожђа
0122 Гајење тропског и суптропског воћа
0123 Гајење агрума
0124 Гајење јабучастог и коштичавог воћа
0125 Гајење осталог дрвенастог, жбунастог и језграстог воћа
0126 Гајење уљних плодова
0128 Гајење зачинског, ароматичног и лековитог биља
0129 Гајење осталих вишегодишњих биљака
0130 Гајење садног материјала
0141 Узгој музних крава
0142 Узгој других говеда и бивола
0146 Узгој свиња
0147 Узгој живине
0150 Мешовита пољопривредна производња
0161 Услужне делатности у гајењу усева и засада
0162 Помоћне делатности у узгоју животиња
0163 Активности после жетве
0164 Дорада семена
0230 Сакупљање шумских плодова
7010 Управљање економским субјектом
– стручне послове у области заштите биља, семенарства, садног материјала, признавања сорти и генетички модификованих организама.
Поред претежне делатности Друштво може обављати и све друге делатности које нису законом забрањене, ако за то испуњава прописане услове.
Друштво обавља и делатност спољнотрговинског промета и услуге у спољнотрговинском промету из оквира своје делатности у складу са законом и овом одлуком.
VI. ОСНОВНИ КАПИТАЛ
Члан 9.
Основни капитал Друштва према књиговодственој вредности на дан 31. децембра 2007. године износи:
– основни капитал 4.232.000 динара;
– резерве 318.000 динара;
– нераспоређена добит 4.218.000 динара;
– губитак 0 динара.
Средства која користи Друштво чине:
1) право коришћења:
– пословног простора, који се налази у згради постојећој на кат. парц. бр. 3831/1, уписаној у ЗКУЛ број 9107 КО Сента,
– пословног простора уписаног у ЗКУЛ бр. 9107/9 „посл. пр. на I спрату, у укупној површини од 154 m2 у згради у ул. Поштанска 25, саграђеној на парц. бр. 3831/1 уписаној у ЗКУЛ бр. 9107”,
– пословног простора уписаног у ЗКУЛ бр. 9107/9 КО Сента „посл. пр. подрум, у укупној површини од 170 m2 у згради у ул. Поштанска 25, саграђеној на парц. бр. 3831/1 уписаној у ЗКУЛ бр. 9107”.
2) покретне ствари (посебно лабораторијска опрема) и друге непокретности, новчана средства, хартије од вредности, као и права и обавезе Пољопривредне станице Друштвено предузеће Сента на дан закључења Споразума о уделу државне својине у средствима која користи Пољопривредна станица Друштвено предузеће Сента број 46-349/2007-09 од 12. марта 2008. године.
Члан 10.
Новчани улог Републике Србије на дан 31. децембар 2007. године износи 4.232.000 динара, што чини удео од 100% у основном капиталу Друштва.
VII. РАСПОДЕЛА ДОБИТИ
Члан 11.
Добит Друштва, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком. 
	
VIII. ЗАСТУПАЊЕ ДРУШТВА
Члан 12.
Друштво у пословима унутрашњег и спољнотрговинског промета заступа директор Друштва без ограничења.
Директор може у оквиру својих овлашћења дати другом лицу писано пуномоћје за заступање Друштва.
IX. УПРАВЉАЊЕ ДРУШТВОМ
Члан 13.
Управљање Друштвом се организује као једнодомно.
Органи Друштва су Скупштина и директор.
X. СКУПШТИНА ДРУШТВА
Члан 14.
Овлашћење Скупштине Друштва врши Оснивач преко овлашћених представника.
Члан 15.
Скупштина Друштва одлучује о следећем:
1) доноси измене оснивачког акта;
2) усваја финансијске извештаје, као и извештаје ревизора ако су финансијски извештаји били предмет ревизије;
3) надзире рад директора и усваја извештаје директора;
4) одлучује о повећању и смањењу основног капитала;
5) одлучује о расподели добити и начину покрића губитака, укључујући и одређивање дана стицања права на учешће у добити и дана исплате учешћа у добити члану Друштва;
6) именује и разрешава директора и утврђује накнаду за његов рад, односно начела за утврђивање те накнаде;
7) именује ревизора и утврђује накнаду за његов рад;
8) одлучује о покретању поступка ликвидације, као и о подношењу предлога за покретање стечајног поступка од стране Друштва;
9) именује ликвидационог управника и усваја ликвидационе билансе и извештаје ликвидационог управника;
10) одлучује о повлачењу и поништењу удела;
11) даје прокуру;
12) одлучује о покретању поступка и давању пуномоћја за заступање Друштва у спору са прокуристом, као и у спору са директором;
13) одлучује о статусним променама и променама правне форме;
14) даје сагласност на стицање, продају, давање у закуп, залагање или друго располагање имовином велике вредности у смислу закона којим се уређује правни положај привредних друштава;
15) доноси пословник о свом раду;
16) обавља друге послове и одлучује о другим питањима, у складу са oвом одлуком и законом.
Акте из става 1. тач. 1), 4) и 13) овог члана Скупштина доноси уз сагласност Оснивача.
XI. ДИРЕКТОР ДРУШТВА
Члан 16.
Директора Друштва бира и разрешава Скупштина Друштва.
Директор Друштва бира се на период од четири године.
Директор Друштва је у радном односу у Друштву са пуним радним временом.
Члан 17. 
Директор Друштва:
1) заступа Друштво;
2) организује и води пословање Друштва, у складу са законом и овом одлуком;
3) стара се о законитости рада и одговара за законитост рада Друштва;
4) предлаже доношење одлука из делокруга Скупштине Друштва;
5) спроводи одлуке Скупштине Друштва;
6) одлучује о правима, обавезама и одговорностима запослених у Друштву, у складу са законом којим се уређују радни односи;
7) доноси акт о организацији послова и друге опште акте Друштва;
8) обавља друге послове у складу са законом и овом одлуком које нису у делокругу Скупштине Друштва.
XII. АКТИ И ДОКУМЕНТИ ДРУШТВА
Члан 18.
У Друштву се води књига одлука.
У књигу одлука уносе се одлуке које доноси Скупштина Друштва.
Члан 19.
Акти Друштва су и правилници и одлуке којима се, у складу са законом уређују одређена питања.
Измене и допуне правилника и одлука врше се на начин и по поступку који су одређени за њихово доношење.
Члан 20.
Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.
Члан 21.
Друштво је дужно да држи и чува све акте Друштва у складу са законом којим се уређује правни положај привредних друштава.
XIII. ЗАШТИТА ЖИВОТНЕ СРЕДИНЕ
Члан 22.
Друштво је, при обављању делатности, дужно да се стара о заштити животне средине, у складу са законом.
XIV. ИЗМЕНЕ ОСНИВАЧКОГ АКТА
Члан 23.
Измене оснивачког акта доноси Скупштина Друштва у писаној форми, уз сагласност Оснивача.
Не постоји потреба овере потписа на измени оснивачког акта.
XV. ПРЕСТАНАК ДРУШТВА
Члан 24. 
Друштво престаје:
1) одлуком Скупштине Друштва;
2) статусним променама које воде престанку;
3) стечајем и ликвидацијом;
4) ако се правоснажном пресудом утврди ништавост регистрације и одреди брисање Друштва;
5) у другим случајевима предвиђеним законом.
XVI. ПРЕЛАЗНЕ И ЗАВРШНЕ ОДРЕДБЕ
Члан 25.
На питања која нису уређена овом одлуком примењују се одредбе закона којим се уређује правни положај привредних друштава.
Члан 26.
Постојећи органи Друштва настављају да обављају послове из свог делокруга у складу са законом и овом одлуком до истека мандата на који су изабрани, односно именовани.
Члан 27.
Ову одлуку, по добијању сагласности Оснивача, објавити у „Службеном гласнику Републике Србије”.
 
Број 05-01
У Сенти, 21. фебруара 2014. године
Председник Скупштине,
Дарко Митровић, 
	с.р.