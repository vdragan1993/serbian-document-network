На основу члана 36. став 8. Закона о лечењу неплодности поступцима биомедицински потпомогнутог оплођења („Службени гласник РС”, број 72/09),
Mинистар здравља доноси
 
ПРАВИЛНИК
о садржају обрасца обавештења за лица која се подвргавају поступку биомедицински потпомогнутог оплођења 
	

	"Службени гласник РС", број 37 од 24. априла 2013
 
Члан 1.
Овим правилником прописује се садржај обрасца обавештења за лица која се подвргавају поступку биомедицински потпомогнутог оплођења (у даљем тексту: БМПО).
Члан 2. 
Образац обавештења за лица која се подвргавају поступку БМПО садржи рубрике за упис података о:
1) здравственој установи;
2) датуму давања обавештења;
3) супружницима, односно ванбрачним партнерима, и то:
(1) име и презиме,
(2) датум рођења,
(3) јединствени матични број грађана,
(4) место пребивалишта и адреса,
(5) држављанство;
4) обавештењу за лица која се подвргавају поступку БМПО.
У образац из става 1. овог члана уписују се и:
1) име и презиме здравственог радника који руководи тимом за БМПО;
2) име и презиме присутног члана тима за БМПО.
Образац из става 1. овог члана садржи и место за печат здравствене установе, као и потпис и факсимил здравствених радника који учествују у поступку.
Саставни део обавештења из става 1. овог члана су и изјаве о пристанку оба супружника/ванбрачна партнера за извођење БМПО, односно изјаве о повлачењу пристанка за извођење БМПО супружника, односно ванбрачног партнера, оверене потписом и факсимилом присутног здравственог радника и печатом здравствене установе. 
	
Образац обавештења из става 1. овог члана одштампан је уз овај правилник и чини његов саставни део.
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-4/2013-01
У Београду, 25. марта 2013. године
Министар,
проф. др Славица Ђукић Дејановић, 
	с.р.