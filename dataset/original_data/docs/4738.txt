На основу члана 17. став 2. Закона о јавним путевима („Службени гласник РС”, бр. 101/05, 123/07, 101/11, 93/12 и 104/13), 
Надзорни одбор Јавног предузећа „Путеви Србије”, на седници одржаној 19. јануара 2016. године, доноси
 
ОДЛУКУ 
о висини накнаде за употребу државног пута за возила регистрована у иностранству
"Службени гласник РС", број 16 од 26. фебруара 
				2016.
 
1. Овом одлуком прописује се висина накнаде за употребу државног пута у Републици Србији за возила регистрована у иностранству.
2. Основицу за обрачун накнаде из тачке 1. ове одлуке за теретно возило, односно скуп возила представља бруто-тонски километар, а за аутобус – возило километар.
Под изразом бруто-тонски километар из става 1. ове тачке подразумева се кретање једне тоне укупне масе теретног возила, односно скупа возила на растојању од једног километра.
Израз укупна маса теретног возила, односно скупа возила означава масу теретног возила, односно скупа возила (укључујући масу горива у резервоару, прибора и опреме) заједно са масом посаде возила и терета који се превози.
Под изразом возило километар из става 1. ове тачке подразумева се кретање аутобуса на растојању од једног километра.
Свака започета тона, односно започет километар, сматра се као цела тона, односно цео километар.
Обрачунавање дужине превоза у километрима за поједине релације врши се на основу стационаже пута, коју је израдио управљач државног пута за категоризоване државне путеве, сходно правилнику којим су прописани начин означавања и евиденција јавних путева.
3. Коефицијент за обрачун накнаде из тачке 1. ове одлуке изражен у еврима, износи за:




1)


теретно возило 


0,0027 евра




2)


прикључно возило 


0,0027 евра




3)


aутобус








– са највише 23 места за седење


0,0286 евра






– са више од 23 места за седење


0,0366 евра




Приколица за превоз пртљага путника који путују аутобусом који вуче приколицу сматра се саставним делом аутобуса.
4. Висина накнаде добија се када се основица из тачке 2. ове одлуке помножи одговарајућим коефицијентом из тачке 3. ове одлуке.
5. Накнада се наплаћује у ефективном страном новцу у складу са Одлуком о врстама девиза и ефективног страног новца које се купују и продају на девизном тржишту („Службени гласник РС”, бр. 98/12, 143/14 и 51/15).
6. Ова одлука, по добијању сагласности Владе, објављује се у „Службеном гласнику Републике Србије” и ступа на снагу осмог дана од дана објављивања.
 
I број 953/655/16-6
У Београду, 19. јануара 2016. године
Председник Надзорног одбора
Јавног предузећа „Путеви Србије”,
проф. др Милан Вујанић, с.р.