На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о образовању Комисије за програмирање и праћење фондова Европске уније и развојне помоћи 

				"Службени гласник РС", број 102 од 26. октобра 2012.
 
1. Образује се Комисија за програмирање и праћење фондова Европске уније и развојне помоћи (у даљем тексту: Комисија) на период од четири године.
2. Задатак Комисије је да: разматра нацрте докумената који ће бити представљени донаторима, предлаже приоритетe за коришћење средстава међународне развојне помоћи, посебно за коришћење претприступних фондова Европске уније, разматра и даје предлогe Влади о осталим значајним питањима у вези с коришћењем и управљањем фондовима Европске уније и развојном помоћи.
3. У Комисију се именују:
1) за председника: 
– Сузана Грубјешић, потпредседница Владе;
2) за чланове:
(1) др Јован Кркобабић, потпредседник Владе и министар рада, запошљавања и социјалне политике;
(2) др Расим Љајић, потпредседник Владе и министар спољне и унутрашње трговине и телекомуникација;
(3) мр Млађан Динкић, министар финансија и привреде;
(4) мр Верица Калановић, министарка регионалног развоја и локалне самоуправе;
(5) Милутин Мркоњић, министар саобраћаја;
(6) Никола Селаковић, министар правде и државне управе;
(7) Горан Кнежевић, министар пољопривреде, шумарства и водопривреде;
(8) проф. др Жарко Обрадовић, министар просвете, науке и технолошког развоја;
(9) проф. др Зорана Михајловић, министарка енергетике, развоја и заштите животне средине;
(10) др Сулејман Угљанин, министар без портфеља, Канцеларија за одрживи развој недовољно развијених подручја;
(11) Милан Пајевић, директор Канцеларије за европске интеграције; 
(12) Жељко Којић, помоћник министра унутрашњих послова.
4. Комисија доставља надлежном одбору извештај о раду на сваких 60 дана, а Влади на 90 дана.
5. Директор Канцеларије за европске интеграције образује радне групе ради разматрања питања и давања предлога Комисији о појединим питањима везаним за коришћење фондова Европске уније и развојне помоћи.
6. Стручнe и административно-техничкe послове за потребе Комисије обавља Канцеларија за европске интеграције. 
7. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 02-7260/2012-3
У Београду, 25. октобра 2012. године
Влада
Председник,
Ивица Дачић, с.р.