На основу члана 34. став 2. Закона о управљању отпадом („Службени гласник РС”, брoj 36/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),


Влада доноси


 


ОДЛУКУ


о одређивању локације за изградњу регионалне санитарне депоније за град Суботицу и општине Сента, Кањижа, Бачка Топола, Мали Иђош и Чока


„Службени гласник РС“, број 47 од 13. јула 2010.


  


1. Овом одлуком одређује се локација регионалне санитарне депоније за град Суботицу и општине Сента, Кањижа, Бачка Топола, Мали Иђош и Чока.


2. За изградњу регионалне санитарне депоније за потребе града Суботица и општинa Сента, Кањижа, Бачка Топола, Мали Иђош и Чока одређује се локација на територији града Суботица, катастарска општинa Биково, парцела број 2635 (која се налази између насеља Биково и Ором), површине 45ha 96а 64m2. Облик својине је државно земљиште, чији је корисник Република Србија – Министарство пољопривреде, шумарства и водопривреде.


3. Ова одлука ступа на снагу осмог дана од дана објављивања у „Службеном гласнику Републике Србије”.



 


05 број 353-4966/2010


У Београду, 8. јула 2010. године


Влада


Први потпредседник Владе –


заменик председника Владе,


Ивица Дачић, с.р.