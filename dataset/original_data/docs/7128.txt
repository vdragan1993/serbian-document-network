На
основу члана 11. став 3. Закона о оглашавању („Службени гласник РС”, број
79/05),

Министар
трговине, туризма и услуга доноси
 


ПРАВИЛНИК


о садржини декларације
за објављивање и емитовање огласне поруке

„Службени гласник РС“, број

114
од 23. 
децембра 
2005.

 

 Члан 1.

Овим
правилником се ближе прописује садржина декларације за објављивање и емитовање огласне
поруке.

Декларација
се сачињава на обрасцу који је одштампан уз овај правилник и чини његов саставни
део.

Члан 2.

Декларација
садржи следеће податке о:

1.
произвођачу огласне поруке: пословно име и седиште (место, улица, број) правног
лица или предузетника, број под којим је регистрован у одговарајућем регистру за
обављање делатности производње огласних порука, односно претежне делатности, опис
претежне делатности пријављене одговарајућем регистру, матични број, податке о одговорном
лицу, односно физичком лицу одговорном за обављање делатности производње огласних
порука (име и презиме, место и адреса становања, број и место издавања личне карте),
јединствени матични број грађана (ЈМБГ);

2.
оглашивачу: пословно име и седиште (место, улица, број) правног лица или предузетника,
број под којим је регистрован у одговарајућем регистру за обављање делатности у
оквиру које је предмет оглашавања, односно претежне делатности, опис претежне делатности
пријављене одговарајућем регистру, број и датум дозволе, сагласности или другог
акта који је законски услов за обављање делатности у оквиру које је предмет оглашавања
и назив органа који је издао тај акт, матични број, податке о одговорном лицу, односно
физичком лицу одговорном за обављање делатности у оквиру које је предмет оглашавања
(име и презиме, место и адреса становања, број и место издавања личне карте), јединствени
матични број грађана (ЈМБГ);

3.
огласној поруци: текст, трајање, димензије, начин оглашавања, аутору текста, музике,
фотографије, илустрације, дизајна, редитељу, сниматељу слике или звука, извођачу
чији се лик или глас користи у огласној поруци, другом аутору у смислу прописа о
заштити ауторских и извођачких права.

Декларација
садржи и назив и седиште лица које објављује или емитује огласну поруку, изјаву
којом се гарантује тачност података садржаних у декларацији, коју потписује односно
оверава оглашивач, место и датум издавања декларације.

Члан 3.

Овај правилник ступа
на снагу наредног дана од дана објављивања у „Службеном гласнику Републике Србије”.

 

 

Број
110-00-00152 /2005-01

У
Београду, 22. децембра 2005. године

Министар,

проф.
др Бојан Димитријевић, с.р.