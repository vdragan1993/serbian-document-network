На основу члана 50. став 8. Закона о лечењу неплодности поступцима биомедицински потпомогнутог оплођења („Службени гласник РС”, број 72/09),
Министар здравља доноси 
 
ПРАВИЛНИК
о садржају обрасца изјаве о повлачењу пристанка за давање и коришћење репродуктивних ћелија, као и потврди о повлачењу пристанка и уништењу датих репродуктивних ћелија

	"Службени гласник РС", број 37 од 24. априла 2013. 
 
Члан 1.
Овим правилником прописује се садржај обрасца изјаве о повлачењу пристанка за давање и коришћење репродуктивних ћелија, као и потврда о повлачењу пристанка и уништењу датих репродуктивних ћелија.
Члан 2.
Изјава о повлачењу пристанка за давање и коришћење репродуктивних ћелија даје се на Обрасцу 1. који је одштампан уз овај правилник и чини његов саставни део.
Образац из става 1. овог члана садржи рубрике за упис података о:
1) здравственој установи, односно банки ћелија и ткива;
2) датуму давања изјаве;
3) донору репродуктивних ћелија, и то:
(1) име и презиме,
(2) датум рођења,
(3) јединствени матични број грађана,
(4) место пребивалишта и адреса,
(5) држављанство;
4) изјаву о повлачењу пристанка.
Образац изјаве из става 1. овог члана садржи и место за печат здравствене установе, потпис и факсимил здравственог радника пред којим се изјава даје, као и потпис даваоца изјаве.
Члан 3.
Потврда о повлачењу раније дате изјаве о пристанку и уништењу датих репродуктивних ћелија, коју потписује овлашћено лице здравствене установе, односно банке ћелија и ткива, издаје се на Обрасцу 2. који је одштампан уз овај правилник и чини његов саставни део.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-5/2013-01
У Београду, 25. марта 2013. године
Министар,
проф. др Славица Ђукић Дејановић, 
	с.р.