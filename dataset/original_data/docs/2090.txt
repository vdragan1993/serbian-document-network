Редакцијски пречишћен текст
 
 
На основу члана 4, a у вези са чл. 5, 6, 7, 9, 10, 13, 14, 15, 17, 18. и 27. Уредбе о управљању програмима претприступне помоћи Европске уније у оквиру инструмента за претприступну помоћ (ИПА II) за период 2014–2020. године („Службени гласник РС”, брoj 86/15) и чланa 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о одређивању одговорних лица и тела за управљање програмима претприступне помоћи Европске уније у оквиру инструмента за претприступну помоћ (ИПА II) за период 2014–2020. године
"Службени гласник РС", бр. 93 од 13. 
				новембра 2015, 105 од 26. децембра 2016.
 
1. Овом одлуком одређују се одговорна лица и тела за управљање програмима претприступне помоћи Европске уније у оквиру инструмента за претприступну помоћ (ИПА II) за период 2014–2020. године: национални ИПА координатор, Технички секретаријат националног ИПА координатора, национални службеник за одобравање, тела у управљачкој структури националног службеника за одобравање, тела у оперативној структури за управљање акционим програмима, лице и тела у оперативној структури за управљање програмима прекограничне сарадње, тела у оперативној структури за управљање ИПАРД програмом, Тело за сузбијање неправилности и превара у поступању са средствима Европске уније.
2. За националног ИПА координатора, одређује се и именује министар без портфеља задужен за европске интеграције – Јадранка Јоксимовић.
3. Одређује се Канцеларија за европске интеграције – Сектор за планирање, програмирање, праћење и извештавање о средствима ЕУ и развојној помоћи, за Технички секретаријат националног ИПА координатора.
4. За националног службеника за одобравање, одређује се 
				државни секретар који је овлашћен 
				за координацију рада Сектора за управљање средствима Европске 
				уније и Сектора за уговарање и финансирање програма из средстава 
				Европске уније у Министарству финансија – Јелена Стојовић. 
Руководилац Сектора за управљање средствима Европске уније замењује националног службеника за одобравање у његовом одсуству.
*Службени гласник РС, број 105/2016
 
5. Одређује се Министарство финансија – Одељење за национални фонд за управљање средствима претприступне помоћи Европске уније у оквиру Сектора за управљање средствима Европске уније, за Национални фонд у управљачкој структури националног службеника за одобравање.
6. Одређује се Министарство финансија – 
				Одсек за хармонизацију система управљања и контроле средствима претприступне помоћи Европске уније у оквиру Сектора за управљање средствима Европске уније, за Тело за подршку националном службенику за одобравање у управљачкој структури националног службеника за одобравање.
*Службени гласник РС, број 105/2016
 
7. За одговорно лице за послове оперативне структуре за управљање програмима прекограничне сарадње у оквиру ИПА II одређује се заменик директора Канцеларије за европске интеграције који је овлашћен за координацију фондова ЕУ – Ана Илић, вршилац дужности заменика директора.
8. Одређује се Канцеларија за европске интеграције – Одсек за подршку руководиоцу оперативне структуре и националног тела ИПА II, за обављање стручних и административно-техничких послова за одговорно лице за послове оперативне структуре за управљање програмима прекограничне сарадње у оквиру ИПА II.
9. Одређује се Канцеларија за европске интеграције – Сектор за планирање, програмирање, праћење и извештавање о средствима ЕУ и развојној помоћи, за Тело за координацију програмирања, праћење и вредновање у оперативној структури за управљање акционим програмима претприступне помоћи у оквиру ИПА II.
10. Одређује се Канцеларија за европске интеграције – Сектор за програме прекограничне и транснационалне сарадње, за Тело за програме прекограничне сарадње у оперативној структури за управљање програмима прекограничне сарадње у оквиру ИПА II.
11. Одређује се Министарство финансија – Сектор за уговарање и финансирање програма из средстава Европске уније, за Тело за уговарање у оперативној структури за управљање акционим програмима претприступне помоћи у оквиру ИПА II и у оперативној структури за управљање програмима прекограничне сарадње у оквиру ИПА II.
12. Одређује се Министарство пољопривреде и заштите животне средине – Сектор за рурални развој, за Управљачко тело у оперативној структури за управљање програмом руралног развоја у области пољопривреде (ИПАРД програм) у оквиру ИПА II.
13. Одређује се Министарство пољопривреде и заштите животне средине – Управа за аграрна плаћања, за ИПАРД агенцију у оперативној структури за управљање програмима руралног развоја у области пољопривреде (ИПАРД) програм у оквиру ИПА II.
14. Одређује се Министарство финансија – 
				Група за сузбијање неправилности и превара у поступању са средствима Европске уније за Тело за сузбијање неправилности и превара у поступању са средствима Европске уније. 
*Службени гласник РС, број 105/2016
 
15. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 119-12080/2015
У Београду, 12. новембра 2015. године
Влада
Председник,
Александар Вучић, с.р.