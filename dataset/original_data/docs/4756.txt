На основу члана 37. став 5. Закона о жичарама за транспорт лица („Службени гласник РС”, број 38/15),
Директор Дирекције за железнице доноси
 
ПРАВИЛНИК
о начину вођења, садржини и обрасцу евиденције овлашћења за обављање стручног прегледа жичара
"Службени гласник РС", број 48 од 25. маја 
				2016.
 
Члан 1.
Овим правилником прописује се начин вођења, садржина и образац евиденције овлашћења за обављање стручног прегледа жичара.
Члан 2.
Евиденција овлашћења за обављање стручног прегледа жичара води се за свако лице овлашћено за обављање стручног прегледа жичара у омоту списа који садржи: решење о издавању овлашћења за обављање стручног прегледа жичара, овлашћење, образац евиденције овлашћења за обављање стручног прегледа жичара, решење о одузимању овлашћења за обављање стручног прегледа жичара и податке о лицу које је извршило упис података у омот списа.
Члан 3.
Евиденција овлашћења за обављање стручног прегледа жичара дата је на Обрасцу – Евиденција овлашћења за обављање стручног прегледа жичара, који је одштампан уз овај правилник и чини његов саставни део.
За свако ново овлашћење попуњава се нови образац.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 340-300-3/2016
У Београду, 24. маја 2016. године
Директор,
мр Петар Одоровић, с.р.