На основу члана 8.
Уредбе о упису у Регистар заступника који води Савезни завод за интелектуалну
својину (“Службени лист СРЈ”, бр. 39/95), 

савезни министар за развој, науку и
животну средину прописује
 
 
ПРАВИЛНИК

о начину полагања посебног стручног испита за лица која се баве 
заступањем у поступку заштите проналазака, жигова, модела, узорака и географских 
ознака порекла
„Службени
лист СРЈ”, број 48 од 27. октобра 1995.
 
 
Члан
1.
Овим правилником
прописује се начин полагања посебног стручног испита за лица која се баве
заступањем у поступку заштите проналазака, жигова, модела, узорака и
географских ознака порекла (у даљем тексту: стручни испит).
 
Члан
2.
Стручни испит полаже
се у Савезном заводу за интелектуалну својину (у даљем тексту: Завод).
 
Члан
3.
Стручним испитом
проверава се знање кандидата из области индустријске својине.
Садржина стручног
испита уређена је Програмом стручног испита (у даљем тексту: Програм), који је
одштампан уз овај правилник и чини његов саставни део.
 
Члан
4.
Стручни испит може
да полаже лице:
1) које је завршило
правни факултет или један од факултета техничке струке;
2) које има најмање
две године радног искуства на пословима индустријске својине;
3) које познаје
један светски језик.
Адвокат може да
полаже стручни испит и ако не испуњава услов из става 1. тачка 2. овог члана.
 
Члан
5.
Стручни испит се
полаже пред испитном комисијом (у даљем тексту: комисија), коју сачињава пет
чланова, од којих су четири члана стручњаци из Завода, а један члан је стручњак
из Југословенског удружења за заштиту интелектуалне својине.
Стручне и
административне послове за потребе комисије обавља секретар комисије.
Чланове комисије и
секретара именује директор Завода.
 
Члан
6.
Чланови и секретар
комисије именују се за период од четири године.
У случају оставке
или привремене спречености члана комисије, директор Завода именује његовог
заменика до истека периода на који је именован члан комисије или до престанка
његове спречености.
 
Члан
7.
Испитна комисија
саставља испитна питања на основу Програма, спроводи испит и одлучује о томе да
ли је кандидат положио испит.
Члановима испитне
комисије припада накнада за рад у комисији прописана Уредбом о стручном
образовању радника у савезним органима управе и савезним организацијама
(„Службени лист СФРЈ”, бр. 26/80).
 
Члан
8.
Завод обезбеђује
вршење стручних, административних и других задатака и послова у вези са
стручним испитом.
 
Члан
9.
Датум, време и место
полагања стручног испита објављују се у службеном гласилу Завода, у „Службеном
листу СРЈ” и на огласној табли Завода.
Полагање стручног
испита, по правилу, обавља се два пута годишње.
Објава садржи датум
до кога се може поднети пријава за полагање испита.
 
Члан
10.
Пријава за полагање
стручног испита садржи:
1) име и презиме,
занимање и пребивалиште кандидата;
2) доказ о завршеном
факултету;
3) доказ о
распоређивању на послове индустријске својине и о периоду у коме је кандидат
био распоређен на тим пословима;
4) доказ овлашћене
институције о познавању једног светског језика;
5) доказ о плаћеним
трошковима за полагање стручног испита.
 
Члан
11.
Комисија одлучује о
прихватању или одбијању пријаве за полагање стручног испита, о чему се кандидат
писмено обавештава. У обавештењу се назначују датум, време и место полагања
испита.
Решење о одбијању
пријаве за полагање стручног испита мора бити образложено.
 
Члан
12.
Стручни испит
састоји се из писменог и усменог дела.
О току испита води
се записник.
 
Члан
13.
Писмени део испита
састоји се у изради одређених питања из поступка заштите проналазака, жигова,
модела, узорака и географских ознака порекла утврђених Програмом (на пример:
састављање пријаве за заштиту проналаска, жига, модела или узорка; састављање
захтева за установљење географске ознаке порекла; састављање одговора на
резултат испитивања Завода; састављање предлога за оглашавање ништавим решења о
признању права и др.).
 
Члан
14.
Усмени испит полаже
се после писменог испита.
Кандидат чији
писмени задатак није позитивно оцењен не може полагати усмени испит.
На усменом испиту
кандидат се испитује из градива утврђеног Програмом.
 
Члан
15.
За сваку тематску
област из Програма даје се посебна оцена.
На основу посебних
оцена комисија оцењује укупан успех кандидата на испиту.
Успех кандидата на
испиту оцењује се оценом „положио” или „није положио”.
Испит је положио
кандидат који је добио задовољавајућу оцену из сваке тематске области.
Кандидат који није
добио задовољавајућу оцену из једне тематске области упућује се на поправни
испит.
Оценом „није
положио” оцењује се кандидат који није задовољио из најмање две тематске области.
Оцена се даје
већином гласова чланова комисије.
 
Члан
16.
Поправни испит
кандидат може полагати у року који одреди комисија, зависно од знања кандидата,
а који не може бити краћи од тридесет дана ни дужи од три месеца.
Ако кандидат не
добије задовољавајућу оцену на поправном испиту, сматраће се да није положио
стручни испит.
 
Члан
17.
Полагање стручног
испита може се због болести кандидата или из других оправданих разлога одложити
најдуже за шест месеци.
О одлагању испита
одлучује комисија.
 
Члан
18.
Ако кандидат без
оправданих разлога одређеног дана не приступи полагању стручног испита, или не
преда писмени рад, или одустане од започетог полагања усменог дела испита,
сматраће се да није положио стручни испит.
 
Члан
19.
Кандидату који је
положио стручни испит комисија издаје уверење о положеном стручном испиту.
 
Члан
20.
Даном ступања на
снагу овог правилника престаје да важи Правилник о начину полагања посебног
стручног испита за лица која се баве заступањем у поступку заштите проналазака
и знакова разликовања („Службени лист СФРЈ”, бр. 29/91).
 
Члан
21.
Овај правилник ступа
на снагу осмог дана од дана објављивања у „Службеном листу СРЈ”.
  
Број:
5/1-02-004/95-16 
17.
октобра 1995. године 
Београд

Савезни
министар за развој
науку
и животну средину,
проф.
др Јанко
Радуловић, с.р.
 
 
 
ПРОГРАМ
ПОСЕБНОГ СТРУЧНОГ ИСПИТА
ЗА
ЛИЦА КОЈА СЕ БАВЕ ЗАСТУПАЊЕМ У ПОСТУПКУ ЗАШТИТЕ ПРОНАЛАЗАКА, ЖИГОВА, МОДЕЛА,
УЗОРАКА И ГЕОГРАФСКИХ ОЗНАКА ПОРЕКЛА
 
Општи
део
 
А. Управни поступак
и управни спор
1. Појам општег
управног поступка
2. Основна начела о
општем управном поступку
3. Општење органа и
странака
4. Рокови и повраћај
у пређашње стање
5. Решења и закључци
6. Појам управног
спора
7. Покретање
управног спора
8. Пресуда у
управном спору
Б. Облигациони
односи
1. Уговори о преносу
права и лиценци
2. Уговори о
трансферу технологије са иностраним елементом
Правни извори и
литература
– Закон о општем
управном поступку („Службени лист СФРЈ”, бр. 32/78, 9/86, 16/86 и „Службени
лист СРЈ”, бр. 24/94)
– Закон о управним
споровима („Службенилист СФРЈ”, бр. 4/77 и „Службени лист СРЈ”, бр. 27/92,
31/93 и 24/94)
– Закон о
облигационим односима („Службени лист СФРЈ”, бр. 29/78, 39/85 и 57/89 и
„Службени лист СРЈ”, бр. 31/93)
– Закон о
спољнотрговинском пословању („Службени лист СРЈ”, бр. 46/92 и 16/93)
– Један од уoбеника
управног права
 
Посебни
део
 
А. Заштита
проналаска
1. Појам проналаска
2. Патент и мали
патент
3. Услови за заштиту
проналаска
– Новост
– Инвентивни ниво
– Применљивост
4. Духовне творевине
које се не сматрају проналасцима
5. Проналасци који
се не могу заштитити у СРЈ
6. Поступак за
заштиту проналаска
– Садржина пријаве
за заштиту проналаска
– Датум подношења
пријаве
– Јединство
проналаска; издвојена пријава; допунска пријава
– Право првенства
– Испитивање пријаве
за признање патента
– Испитивање пријаве
за признање малог патента
7. Садржина, стицање
и обим права која се стичу патентом, односно малим патентом
8. Трајање и
престанак права
– Неплаћање таксе
– Одрицање од права
– Смрт, односно
престанак постојања носиоца права
9. Оглашавање
ништавим решења о признању права
10. Промет права
– Пренос права
– Уговор о лиценци
11. Заштита права
– Грађанскоправна
заштита
– Кривичноправна
заштита
– Управноправна
заштита
12. Поверљиви
проналасци
13. Проналасци из
радног односа
– Посебне категорије
проналазака из радног односа
– Право на заштиту
проналазака из радног односа
14. Међународна
класификација патената (МКП)
– Структура МКП
– Примена МКП за
класификовање проналазака и претраживање проналазака у патентном документационом
фонду
– Врсте решерша
15. Међународна
заштита проналазака
а) Париска
конвенција за заштиту индустријске својине
– Начело асимилације
(национални третман)
– Начело минималне
заштите (унионистички третман)
б) Уговор о сарадњи
у области патената (РСТ–Патент Cooperation Treaty)
в) Конвенција о
издавању европских патената
г) Будимпештански
споразум о међународном признању депозита микроорганизама ради поступка
патентирања
Б. Жиг
1. Предмет заштите
2. Услови заштите
– Дистинктивност
жига
– Везаност жига за
одређену врсту робе и услуга
3. Поступак заштите
– Садржина пријаве
жига
– Пријава за
признавање колективног жига
– Датум подношења
пријаве
– Право првенства
– Испитивање
уредности пријаве
– Испитивање услова
за признање права
4. Садржина, стицање
и обим жига
5. Трајање и
престанак права
6. Оглашавање
ништавим решења о признању жига
7. Промет права
8. Заштита жига
– Грађанскоправна
заштита
– Кривичноправна
заштита
– Управноправна
заштита
9. Међународна
заштита жига
а) Париска
конвенција за заштиту индустријске својине
б) Мадридски
аранжман о међународном регистровању фабричких или трговачких жигова
в) Ничански аранжман
о међународној класификацији производа и услуга ради регистровања жигова
В. Модел и узорак
1. Предмет заштите
2. Услови заштите
3. Поступак заштите
– Садржина пријаве
модела, односно узорка
– Датум подношења
пријаве
– Право првенства
– Испитивање
уредности пријаве
– Испитивање услова
за признање права
4. Садржина, стицање
и обим модела, односно узорка
5. Трајање и
престанак права
6. Промет права
7. Оглашавање
ништавим решења о признању модела, односно узорка
8. Заштита модела,
односно узорка
– Грађанскоправна
заштита
– Кривичноправна
заштита
– Управноправна
заштита
9. Међународна
заштита модела, односно узорка
а) Париска
конвенција за заштиту индустријске својине
б) Хашки аранжман о
међународном пријављивању индустријских узорака и модела
в) Локарнски
аранжман о међународној класификацији индустријских узорака и модела
Г. Географска ознака
порекла
1. Врсте географских
ознака порекла
2. Предмет и услови
заштите
3. Поступак
установљења географске ознаке порекла
4. Поступак за
признање својства овлашћеног корисника географске ознаке порекла
5. Испитивање
пријаве
6. Садржина, стицање
и обим права коришћења географске ознаке порекла
7. Трајање и престанак
права коришћења географске ознаке порекла
8. Оглашавање
ништавим решења о установљењу географске ознаке порекла, односно о признању
својства овлашћеног корисника
9. Укидање решења о
признању својства овлашћеног корисника
10. Заштита у
случају повреде географске ознаке порекла
Правни извори и
литература
– Закон о патентима
(„Службени лист СРЈ”, бр. 15/95)
– Закон о жиговима
(„Службени лист СРЈ”, бр. 15/95)
– Закон о моделима и
узорцима („Службени лист СРЈ”, бр. 15/95)
– Закон о
географским ознакама порекла („Службени лист СРЈ”, бр. 15/95)
– Правилник о
поступку за признање патента, односно малог патента
– Правилник о
поступку за признање жига
– Правилник о
поступку за признање модела и узорака
– Правилник о
поступку за признање географске ознаке по-рекла
– Париска конвенција
за заштиту индустријске својине од 20. марта 1883. године („Службени лист СФРЈ”
– Међународни уговори и други споразуми, бр. 5/74)
– Мадридски аранжман
о међународном регистровању жигова од 14. априла 1891. године („Службени лист
СФРЈ” – Међународни уговори и други споразуми, бр. 2/74)
– Ничански аранжман
о међународној класификацији производа и услуга ради регистровања жигова од 15.
јуна 1957. године („Службени лист СФРЈ” – Међународни уговори и други
споразуми, бр. 51/74)
– Будимпештански
споразум о међународном признању депозита микроорганизама ради поступка
патентирања из 1977. године („Службени лист СРЈ” – Међународни уговори, бр.
3/93)
– Хашки споразум о
међународном пријављивању индустријских узорака и модела (Хашки документ) и Допунски
акт из Стокхолма („Службени лист СРЈ” – Међународни уговори, бр. 3/93)
– Конвенција о
сарадњи у области патената из 1970. године
– Стразбуршки
аранжман о међунардној класификацији патената из 1971. године
– Конвенција о
издавању европских патената од 5. октобра 1973. године
– Локарнски аранжман
о међународној класификацији индустријских узорака и модела од 8. октобра 1968.
године
– Један од уџбеника
права индустријске својине