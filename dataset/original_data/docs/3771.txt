Редакцијски пречишћен текст
 

 

На основу члана
46. став 3. Закона о професионалној рехабилитацији и запошљавању особа са инвалидитетом
(„Службени гласник Републике Србије”, број 36/09), 

Министар надлежан
за послове запошљавања доноси

  

ПРАВИЛНИК

о начину издавања, садржини
и изгледу легитимације инспектора за вршење надзора над спровођењем
Закона о професионалној рехабилитацији и запошљавању особа са инвалидитетом

„Службени гласник РС“, бр. 97 од
27. новембра 2009, 
101 од 23. октобра 2012, 65 од 27. јуна 2014, 81 од 24. септембра 2015 - 
 

др. правилник

 

Члан 1.

Овим правилником
утврђује се начин издавања, садржина и изглед легитимације инспектора за вршење
надзора над спровођењем Закона о професионалној рехабилитацији и запошљавању особа
са инвалидитетом. 

 

Члан 2.

Легитимација
из члана 1. овог правилника издаје се инспекторима 

у министарству надлежном за послове запошљавања* (у даљем тексту: министарство) у сврху доказивања статуса овлашћеног лица
за вршење надзора над спровођењем Закона о професионалној рехабилитацији и запошљавању
особа са инвалидитетом (у даљем тексту: инспектор).

Легитимацију
инспектора издаје министарство, државном службенику који буде распоређен на радно
место инспектора.

Издата легитимација
оглашава се неважећом у „Службеном гласнику Републике Србије” – ако инспектор изгуби
статус на основу кога му је издата легитимација (изгуби положај државног службеника
или буде распоређен на друго радно место) или ако легитимација буде изгубљена, оштећена
тако да се не може користити или инспектор на други начин остане без легитимације.

Инспектор који
престане да обавља инспекцијске послове предаје легитимацију непосредно претпостављеном,
односно помоћнику министра или државном секретару, најкасније у року до три дана
од дана престанка статуса инспектора.

Евиденцију о
издатим, замењеним, враћеним и неважећим легитимацијама инспектора води министарство. 
*Службени гласник РС, број 65/2014

 

Члан 3.

Легитимација
се издаје на обрасцу који је одштампан уз овај правилник и чини његов саставни део. 

 

Члан 4.

Легитимација
инспектора се израђује на хартији 
120 g/m², величине 
65х95 mm.

Легитимација
је заштићена холограмом, на коме је аплициран мали грб Републике Србије, а упакована
је у 
PVC провидни омот. 

 

Члан 5.

Предња страна
легитимације инспектора садржи: 

1) у горњем
делу, у средини, мали грб Републике Србије;

2) испод малог
грба, на средини, текст: „РЕПУБЛИКА СРБИЈА”, испод њега текст: „место 
за уписивање назива министарства*”, испод њега текст: „инспектор”, испод њега текст: „за вршење
надзора над спровођењем Закона о професионалној рехабилитацији и запошљавању особа
са инвалидитетом”;

3) испод текста
из тачке 2) овог члана, са леве стране је холограм са малим грбом Републике Србије,
а са десне стране, налази се место за фотографију инспектора, димензија 28 x 32

mm, преко које се у доњем левом
углу утискује печат министарства;

4) испод холограма
и фотографије исписане су речи: „ИМЕ И ПРЕЗИМЕ”, испод којих је означено место за
уписивање имена и презимена инспектора;

5) испод места
за уписивање имена и презимена инспектора, на средини, је регистарски број легитимације.

Полеђина легитимације
инспектора садржи:

1) у горњем
делу, у средини текст: „ОВЛАШЋЕЊА ИНСПЕКТОРА”;

2) испод текста:
„ОВЛАШЋЕЊА ИНСПЕКТОРА” одштампан је текст следеће садржине: „Надзор над спровођењем
Закона о професионалној рехабилитацији и запошљавању особа са инвалидитетом („Службени
гласник РС”, број 36/09), осим остваривања права, положаја и заштите особа са инвалидитетом
које су у радном односу и контроле испуњавања обавезе запошљавања и 

наплате износа од 50% просечне зараде по запосленом у Републици Србији према 
последњем објављеном податку републичког органа надлежног за послове статистике*
(чл. 46. и 47.  Закона)”;

3) на левој
страни, испод текста о правима и дужностима инспектора, у загради су речи: „датум
издавања”, изнад којих је означено место за уписивање датума издавања легитимације;

4) на средини
обрасца налази се место означено за печат („МП”), а десно се налази место означено
за потпис министра, испод кога је реч: „министар”;

5) у доњем делу,
лево налази се место означено за својеручни потпис инспектора испод кога су, у загради,
наведене речи: „својеручни потпис”.

*Службени гласник РС, број 65/2014

 

Члан 6.

Овај правилник
ступа на снагу осмог дана од дана објављивања у „Службеном гласнику Републике Србије”.

 

Број 110-00-197/2009-15

У Београду, 18. новембра 2009. године

Министар,


Млађан Динкић, с.р.

 
 
 
НАПОМЕНА ИЗДАВАЧА: Правилником о 
изменама Правилника
	
о начину издавања, садржини
и изгледу легитимације инспектора за вршење надзора над спровођењем
Закона о професионалној рехабилитацији и запошљавању особа са инвалидитетом 
("Службени гласник РС", број 65/2014) образац легитимације инспектора замењен је 
новим обрасцем (види члан 3. Правилника - 65/2014-38).