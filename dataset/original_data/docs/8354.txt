Редакцијски пречишћен текст


 

 

 

ЗАКОН


о основним правима бораца шпанском националноослободилачког и револуционарног 
рата од 1936. до 1939. године

„Службени лист СФРЈ”, бр. 67 од 21. 

децембра 1972, 40 од 19. 

јула 1973, 33 од 23. 

јула 1976, 32 од 12. 

јуна 1981, 68 од 18. 

децембра 1981, 53 од 10. септембра 1982 
-

пречишћен текст, 25 од 17. 

маја 1985, 75 од 31. 

децембра 1985, 44 од 28. 

јула 1989, 87 од 27. 

децембра 1989, 20 од 13. 

априла 1990, 42 од 27. 

јула 1990. и 
„Службени лист СРЈ”, број 24 од 15. 

маја 1998
-

др. закон

 
 

НАПОМЕНА ИЗДАВАЧА: 
Закон је престао да важи осим одредаба чл. 2а, 3, 4, 6, 7а, 10, 11, 12, 13, 15, 16,17, 19, 19а, 20, 21, 23, 24а и 24б (види члан 127. Закона 
о основним правима бораца, војних инвалида и породица палих бораца – 24/1998–1).

 

 

Члан 2а

НАПОМЕНА ИЗДАВАЧА: 
Овај члан, који, према одредби члана 127. Закона – 24/1998–1, остаје на снази, није уграђен (не постоји) ни у једној измени, односно допуни закона.

 

Члан 3.

Чланови породице шпанског борца имају право на здравствену заштиту.*

После смрти шпанског борца, чланови његове породице имају следећа основна права:*

1) право на здравствену заштиту;*

2) право на додатак уз пензију;*

3) право на стално месечно новчано примање;*

4) право на накнаду трошкова сахране.*

Чланови породице шпанског борца у смислу овог закона, јесу:*

1) брачни друг, деца рођена у браку или ван брака и усвојена деца, као и пасторчад и унуци без родитеља које је шпански борац издржавао – до навршене 15. године живота, односно ако су на школовању – до навршене 26. године, а ако су неспособни за привређивање, док неспособност траје, под условом да је настала пре 15. односно 26. године;*

2) родитељи, као и очух, махећа и усвојилац.*

Неспособност деце за привређивање утврђује се под условима и по поступку који су прописани за утврђивање неспособности за привређивање чланова породице војних инвалида по прописима којима се уређују права војних инвалида и породица палих бораца.* 


 

*Службени лист СФРЈ, број 68/1981

 

Члан 4.

Шпански борац има право на здравствену заштиту у обиму прописаном за војне инвалиде.*

Чланови породице шпанског борца и чланови породице умрлог шпанског борца који су корисници сталног месечног новчаног примања по овом закону имају право на здравствену заштиту у обиму прописаном за кориснике породичне инвалиднине по одредбама савезног закона којим се уређују основна права војних инвалида и породица палих бораца.* 


 

*Службени лист СФРЈ, број 68/1981

 

Члан 6.

Шпански борац може здравствену заштиту остваривати код војних санитетских органа и установа на начин и по поступку који су прописани* за војна лица.*

Шпански борац који је здравствено осигуран као* војни осигураник може здравствену заштиту остваривати код здравствених организација удруженог рада, на начин и по поступку који су прописани за осигуранике – раднике.* 


 

*Службени лист СФРЈ, број 33/1976

**Службени лист СФРЈ, број 68/1981

 

Члан 7а.*

Шпански борац има право на бањско и климатско лечење у обиму који је прописан за војне инвалиде.*

Право из става 1. овог члана шпански борац остварује под условима на начин и по поступку који су прописани за остваривање права војних инвалида на бањско и климатско лечење.*

Ако шпански борац оствари право на бањско и климатско лечење као војни инвалид или народни херој, не може остварити то право у истој календарској години и по овом закону.* 


 

*Службени лист СФРЈ, број 68/1981

 

Члан 10.

Шпански борац који је корисник пензије по прописима о пензијском и инвалидском осигурању има право на додатак и износа његовог просечног личног дохотка оствареног за последњих 12 месеци пре дана пензионисања или, ако је то за њега повољније, у висини разлике између пензије и износа пензијског основа од кога му је одређена пензија.*

Шпанском борцу који је корисник пензије по прописима о пензијском и инвалидском осигурању војних осигураника, додатак уз пензију из става 1. овог члана одређује се у висини разлике између пензије и износа плате и других примања који су узети као основ за одређивање његове пензије.* 


 

*Службени лист СФРЈ, број 68/1981

 

Члан 11.

Шпански борац коме пензија, одређена, односно усклађена по прописима о пензијском и инвалидском осигурању, са додатком уз пензију одређеним у смислу члана 10. овог закона, износи мање од просечног месечног личног дохотка у Социјалистичкој Федеративној Републици Југославији из претходне године, увећаног за 30%**, има право за додатак уз пензију у висини разлике између пензије и просечног месечног личног дохотка у Социјалистичкој Федеративној Републици Југославији из претходне године, увећаног за* 30%**. 


 

*Службени лист СФРЈ, број 68/1981

**Службени лист СФРЈ, број 42/1990

 

Члан 12.

Изузетно од одредбама чл. 10. и 11. овог закона, шпански борац који је остварио право на пензију са пензијским стажом мањим од 15 година и стажом осигурања мањим од десет година има право на додатак уз пензију у висини разлике између пензије и износа 85% од просечног месечног личног дохотка у Социјалистичкој Федеративној Републици Југославији из претходне године, увећаног за* 30%**. 


 

*Службени лист СФРЈ, број 68/1981

**Службени лист СФРЈ, број 42/1990

 

Члан 13.

Чланови породице умрлог шпанског борца који имају право на породичну пензију по прописима о пензијском и инвалидском осигурању, односно по прописима о пензијском и инвалидском осигурању војних осигураника, имају и право на додатак уз пензију, који се одређује на исти начин и у истом проценту као породична пензија.* 


 

*Службени лист СФРЈ, број 68/1981

 

Члан 15.

О праву на додатак уз пензију решава и висину тог додатка одређује надлежна самоуправна интересна заједница пензијског и инвалидског осигурања војних осигураника истим решењем којим решава о праву на пензију.*

Додатак уз пензију исплаћује, истовремено са пензијом, надлежна самоуправна интересна заједница пензијског и инвалидског осигурања, односно заједница пензијског и инвалидског осигурања војних осигураника.* 


 

*Службени лист СФРЈ, број 68/1981

 

Члан 16.

Шпански борац који није корисник пензије или није у радном односу, нити самостално у виду занимања обавља професионалну делатност, нити самостално личним радом обавља делатност средствима рада у својини грађана, има право на стално месечно новчано примање у висини 85% од просечног месечног личног дохотка у Социјалистичкој Федеративној Републици Југославији из претходне године, увећаног за* 30%.**

Право на стално месечно новчано примање, под условима из става 1. овог члана, имаи члан породице умрлог шпанског борца ако, у погледу година живота или неспособости, испуњава услове за остваривање права на породичну пензију прописане савезним законом којим се уређују права из пензијског и инвалидског осигурања војних осигураника.*

Родитељи умрлог шпанског борца имају право на стално месечно новчано примање ако то право не остварују брачни друг и деца.*

Брачном другу умрлог шпанског борца, који је корисник сталног месечног новчаног примања, престаје то право даном ступања у брак.* 


 

*Службени лист СФРЈ, број 68/1981

**Службени лист СФРЈ, број 42/1990

 

Члан 17.

Висина сталног месечног новчаног примања одређује се чланвоима породица умрлог шпанског борца на начин и у проценту који су предвиђене за одређивање породичне пензије по савезном закону којим се уређују права на пензијског и инвалидског осигурања војних осигураника.* 


 

*Службени лист СФРЈ, број 68/1981

 

Члан 19.

О праву на стално месечно новчано примање решава и то примање исплаћује надлежни орган у републици, односно аутономној покрајини.*

 

*Службени лист СФРЈ, број 68/1981

 

Члан 19а.*

Шпански борац који је корисник сталног месечног новчаног римања има право на додатак за негу и помоћ од стране другог лица у висини под условима који су за осигуранике раднике утврђени у самоуправној интересној заједници пензијског и инвалидског осигурања радника на чијем подручју шпански борац има пребивалиште.

Право на додатак из става 1. овог члана шпански борац остварује на начин и по поступку који су прописани за остваривање права војних инвалида на додатак за негу и помоћ од стране другог лица.*

 

*Службени лист СФРЈ, број 68/1981

 

Члан 20.

Шпански борац има право на годишње новчано примање за опоравак у висини просечног месечног личног дохотка у Социјалистичкој Федеративној Републици Југославији* из последњег тромесечја претходне године** увечаног за 13%.*

О праву на годишње новчано примање за опоравак решава и то примање исплаћује савени орган управе надлежан за питање бораца и војних инвалида.* 


 

*Службени лист СФРЈ, број 68/1981

**Службени лист СФРЈ, број 87/1989

 

Члан 21.

Шпански борац има право на:*

1) једно бесплатно путовање годишње железницом (I разред), бродом (I разред), аутобусом или авионом (II разред);

2) четири путовања годишње железницом, бродом или аутобусом, уз повластицу од 75% од редовне возне цене;

3) два путовања годишње авионом, уз повластице од 50% од редовне возне цене. 


 

*Службени лист СФРЈ, број 68/1981

 

Члан 23.

Бесплатна и повлашћена вожња по овом закону користи се на основу легитимације коју прописује и издаје функционер који руководи савезним органом управе надлежним за питања бораца и војних инвалида.*

Легитимација се издаје, за период од пет година, у децембру последње године важења легитимације која је у употреби.**

Ако шпански борац изгуби легитимацију, издаће му се нова на основу доказа да је изгубљена легитимација оглашена за неважећу у „Службеном листу СФРЈ”.** 


 

*Службени лист СФРЈ, број 44/1989

**Службени лист СФРЈ, број 68/1981

 

Члан 24а.

У случају смрти шпанског борца, чланови породице који сахране умрлог имају право на накнаду трошкова сахране у висини три просечна месечна лична дохотка у Социјалистичкој Федеративној Републици Југославији* из претходног тромесечја.**

Ако умрлог шпанског борца не сахране чланови породице, право на накнаду из става 1. овог члана има лице које сахрани умрлог.*

Накнаду из става 1. овог члана исплаћује надлежни орган у републици, односно аутономној покрајини.*

Право чланова породице на накнаду трошкова сахране и посмртну помоћ по прописима о здравственом осигурању не утиче на право на накнаду из става 1. овог члана.*

Право из става 1. овог члана може се остварити уколико право на накнаду трошкова сахране није остварено по савезном закону којим се уређује основна права лица одликованих Орденом народног хероја или уколико право на новчану помоћ у случају смрти није остварено по савезном закону којим се уређују основна права војних инвалида и породица палих бораца.* 


 

*Службени лист СФРЈ, број 68/1981

**Службени лист СФРЈ, број 87/1989

 

Члан 24б.*

Чланови породице, друго лице или друштвено-правно лице које изврши превоз умрлог шпанског борца од места у коме је умрло до места у коме је сахрањен, има право на накнаду стварних трошкова тог превоза.*

Накнаду из става 1. овог члана плаћају надлежни орган у републици, односно аутономној покрајини.* 


 

*Службени лист СФРЈ, број 68/1981