На основу члана 6. став 1. 
тачка 3) Закона о телекомуникацијама („Службени гласник РС”, бр. 44/03 и 36/06), 
а у вези са Планом намене радио-фреквенцијских опсега („Службени гласник РС”, 
број 112/04),

Министарство за 
телекомуникације и информатичко друштво доноси

 

 

ПЛАН

расподеле фреквенција за 
GSM/DCS 1800 радио систем

„Службени гласник РС“, бр. 
17 од 13. фебруара
2008, 
112 од 16. октобра 2014 - 
др. правилник

 

 I. УВОД

Основ за доношење Плана 
расподеле фреквенција за GSM/DCS 1800 радио систем (у даљем тексту: План 
расподеле фреквенција) садржан је у следећим документима:

1. Закону о 
телекомуникацијама („Службени гласник РС”, бр. 44/03 и 36/06);

2. Правилнику о броју и 
периоду на који се издаје лиценца за јавне телекомуникационе мреже и услуге, као 
и о минималним условима и најмањем износу једнократне накнаде за издавање 
лиценце („Службени гласник РС”, бр. 29/06 и 77/06) (у даљем тексту: Правилник о 
издавању лиценце);

3. Плану намене 
радио-фреквенцијских опсега („Службени гласник РС”, број 112/04) (у даљем 
тексту: План намене);

4. Међународном Правилнику 
о радиокомуникацијама, Женева, 2003;

5. Протоколу са 
мултилатералног састанка експерата ROU-YUG-HNG о координацији фреквенција, 
Сегедин, новембар 2000. и закљученим Споразумом о расподели преферентних 
фреквенција за GSM опсег (глава 3. Протокола);

6. Протоколу са 
мултилатералног састанка експерата HRV-YUG-HNG о координацији фреквенција, 
Печуј, март 2003. и закљученим:

– Споразумом између 
Администрација Хрватске, Србије и Црне Горе и Мађарске који се односи на размену 
података за базне станице које раде у јавним ћелијским мобилним мрежама GSM 900 
и DCS1800;

– Споразумом између 
Администрација Хрватске, Србије и Црне Горе и Мађарске који се односи на 
договоре између оператора радиокомуникационих мрежа;

– Споразумом између 
Администрација Хрватске, Србије и Црне Горе и Мађарске који се односи на 
расподелу преферентних фреквенција и координацију фреквенција за GSM 900 радио 
систем у фреквенцијским опсезима 890-915/935-960 MHz;

7. ЕРЦ препорукама и ECC 
одлукама Конференције европских Администрација за пошту и телекомуникације (у 
даљем тексту: CEPT):

– ЕРЦ Одлука се односи на 
фреквенцијске опсеге који су намењени за координирано увођење GSM дигиталног 
пан-европског комуникационог система (ERC/DEC/(94)01);

– ECC Препорука о планирању 
и координацији фреквенција за GSM 900, GSM 1800, Е-GSM и GSM-Р копнене мобилне 
системе (ECC REC/(05)08);

– ERC Одлука се односи на 
фреквенцијске опсеге који су намењени за увођење DCS 1800 (ERC/DEC /(95)03);

– ERC Одлука о проширеним 
фреквенцијским опсезима који се користе за GSM дигитални пан-европски 
комуникациони систем (ERC/DEC /(97)02).

 

II. САДРЖИНА ПЛАНА

 

1. Услови за израду 
Плана расподеле фреквенција

 

У изради Плана расподеле 
фреквенција се пошло од следећих услова: 

1) компатибилног коришћења 
намењеног фреквенцијског блока од стране оператора на националном и међународном 
нивоу;

2) коришћења основних 
принципа за израду и реализацију Плана расподеле фреквенција, који се примењују 
у оквиру земаља чланица CEPT-а;

3) примене основних 
техничких параметара за израду и реализацију Плана расподеле фреквенција, који 
се примењују у оквиру земаља чланица CEPT-а;

4) да План расподеле 
фреквенцијских блокова омогући операторима јавних мобилних телекомуникационих 
система оптимално техничко и економско планирање, изградњу и функционисање 
GSM/DCS 1800 радио система на територији Републике Србије;

5) усаглашеног коришћења 
фреквенцијских блокова/фреквенција од стране оператора на националном и 
међународном нивоу;

6) фукционисања радио 
станица у оквиру GSM/DCS 1800 радио система без појаве међусобних штетних 
сметњи.

 

2. Регулативна и 
техничка основа за израду Плана расподеле фреквенција

 

При изради Плана расподеле 
фреквенција имале су се у виду регулаторне поставке и основни технички параметри 
у циљу оптималне расподеле фреквенцијских блокова и ефикаснијег коришћења 
фреквенцијског спектра, примењени су усаглашени принципи планирања спектра у 
оквиру земаља чланица CEPT-а, резултати закључених мултилатералних споразума 
надлежних Администрација суседних земаља садржаних у табели преферентних 
фреквенција, као и следећа национална регулатива: 

 

2.1. План намене

 

План намене утврђује 
основне критеријуме за расподелу и услове за коришћење фреквенцијских опсега као 
и конкретну намену фреквенцијских опсега по радио службама и делатностима.


Планом намене дефинисани су 
следећи фреквенцијски опсези који су намењени за GSM/DCS 1800 радио систем:

1) 890-915 /935-960 MHz 
(GSM);

2) 880-890/925-935 MHz 
(Е-GSM);

3) 1710-1785/1805-1880 MHz 
(DCS 1800).

 

2.2. Правилник о 
издавању лиценце

 

Чланом 8. тачка 1. 
Правилника о издавању лиценце дефинисани су следећи фреквенцијски опсези за 
издавање лиценце за јавне мобилне телекомуникационе мреже и услуге у оквиру 
GSM/DCS 1800 радио система, и то:

за првог оператора:

1) 904.3-913.9/949.3-958.9 
MHz (GSM); 

2) 
1710.1-1720.1/1805.1-1815.1 MHz (DCS 1800).

Чланом 17. став 3. 
Правилника о издавању лиценце регулисано је да лиценца издата Предузећу за 
телекомуникације „Телеком Србија” а.д. подлеже поступку замене сагласно члану 
106. ст. 2. и 3. Закона о телекомуникацијама, као имаоцу важеће GSM/DCS 1800 
лиценце. Предметном лиценцом дефинисани су следећи фреквенцијски опсези за јавне 
мобилне телекомуникационе мреже и услуге у оквиру GSM/DCS 1800 радио система, и 
то:

за другог оператора:


1) 894.5-904.1/939.5-949.1 
MHz (GSM);

2) 
1730.1-1740.1/1825.1-1835.1 MHz (DCS 1800).

Чланом 8. тачка 2. 
Правилника о издавању лиценце дефинисани су следећи фреквенцијски опсези за 
издавање лиценце за јавне мобилне телекомуникационе мреже и услуге у оквиру 
GSM/DCS 1800 радио система, и то:

за трећег оператора:


1) 890.1-894.3/935.1-939.3 
MHz (GSM);

2) 
1740.1-1760.1/1835.1-1855.1 MHz (DCS 1800).

Корисници додељеног 
фреквенцијског блока у обавези су при реализацији и експлоатацији GSM/DCS 1800 
радио система да примене основне регулаторне поставке и техничке параметре.

 

2.3. Основне регулаторне 
поставке

 

1) Планирање фреквенција за 
GSM/DCS 1800 радио систем врше национални оператори уз сагласност надлежне 
Администрације;

2) Планирање фреквенција у 
пограничној области биће засновано на координацији фреквенција између суседних 
надлежних Администрација. Координација фреквенција у пограничној области се врши 
на основу билатералних или мултилатералних споразума;

3) Додела фреквенције у 
пограничној области врши се на основу спроведеног поступка координације 
фреквенције односно на основу дефинисаних преферентних фреквенција; 

Преферентне фреквенције су 
фреквенције које су унапред одређене за коришћење у пограничној области без 
спровођења поступка координације фреквенције;

4) Непреферентне 
фреквенције се координирају са надлежним Администрацијама суседних земаља 
сагласно Споразуму;

5) Расподела фреквенција 
врши се на основу фреквенцијских блокова који у низу садрже више сукцесивних 
канала;

6) Фреквенцијски блок се 
формира на основу каналног размака од 200 кХз;

7) Под пограничном облашћу, 
у којој се примењују намењене преферентне фреквенције са обе стране граничне 
линије, подразумева се област од граничне линије до 15 км у дубини територије, у 
којој ниво поља предајника суседне земље неће превазићи вредност од 19 дБмВ/м у 
опсегу 900 MHz и 25 дБмВ/м у опсегу 1800 MHz (10% времена, 50% локација) на 3 м 
изнад тла.

 

2.4. Основни технички 
параметри

 

1) CEPT регулативом су 
предвиђени усаглашени фреквенцијски опсези за GSM/ DCS 1800 радио систем и то: 
890-915 MHz/935-960 MHz (GSM опсег), 1710-1785 MHz/1805-1880 MHz (DCS 1800 
опсег) и 880-890 MHz/925-935 MHz за (Е-GSM опсег);

2) Укупан износ спектра 
који се захтева за DCS 1800 радио систем је у зависности од захтева тржишта;

3) DCS 1800 стандард је 
широко заснован на GSM стандарду;

4) Доњи фреквенцијски опсег 
је предајни опсег за мобилну станицу, а горњи фреквенцијски опсег је предајни 
опсег за базну станицу;

5) Канални размак износи 
200 кХз а носилац фреквенције је цео број мултипла од 200 кХз;

6) Најближи носилац у 
односу на граничну фреквенцију 890 MHz је 890.2 MHz;

7) Најближи носилац у 
односу на граничну фреквенцију 914 MHz је 913.8 MHz;

8) Најближи носилац у 
односу на граничну фреквенцију 935 MHz је 935.2 MHz;

9) Најближи носилац у 
односу на граничну фреквенцију 959 MHz је 958.8 MHz;

10) Најближи носилац у 
односу на граничну фреквенцију 1710 MHz је 1710.2 MHz;

11) Најближи носилац у 
односу на граничну фреквенцију 1785 MHz је 1784.8 MHz;

12) Најближи носилац у 
односу на граничну фреквенцију 1805 MHz је 1805.2 MHz;

13) Најближи носилац у 
односу на граничну фреквенцију 1880 MHz је 1879.8 MHz;

14) Први канал у низу од 
119 канала у фреквенцијском опсегу 890-915 MHz/935-960 MHz за GSM радио систем 
је са ознаком ”01” и односи се на носиоце фреквенција 890.2/913.8 MHz;

15) Последњи канал у низу 
од 119 канала у фреквенцијском опсегу 890-915 MHz/935-960 MHz за GSM радио 
систем је са ознаком „119” и односи се на носиоце фреквенција 913.8 /958.8 MHz;

16) Први канал у низу од 
374 канала у фреквенцијском опсегу 1710-1785 MHz/1805-1880 MHz за DCS 1800 радио 
систем је са ознаком „512” и односи се на носиоце фреквенција 1710.2 /1805.2 
MHz;

17) Последњи канал у низу 
од 374 канала у фреквенцијском опсегу 1710-1785 MHz/1805-1880 MHz за DCS 1800 
радио систем је са ознаком „885” и односи се на носиоце фреквенција 
1784.8/1879.8 MHz. 
 

 

3. План расподеле фреквенција

 

Сагласно са усвојеним основним регулаторним поставкама и
техничким параметрима, а имајући у виду чл. 8. и 17. Правилника о издавању лиценце,
дефинише се следећа расподела фреквенцијских блокова за: 

 




 

 




 

 

4. Расподела преферентних
канала у пограничној области

 

Сагласно са: 

1) Споразумом о намени преферентних фреквенцијских блокова
у ГСМ опсезима у пограничној области 
YUG/HNG, 
YUG/HNG/ROU и 
YUG/ROU;

2) Споразумом између Администрација Хрватске, Србије и Црне
Горе и Мађарске који се односи на расподелу преферентних фреквенција и координацију
за ГСМ 900 радио систем;

у Табели 3 дат је преглед расподеле преферентних канала
у пограничној области по земљама за фреквенцијски опсег 900 MHz. 

 




 

 

У зависности од извршене доделе фреквенцијских блокова за
DCS 1800 радио систем, операторима од стране националне Администрације, чије су
ширине различите од утврђене ширине фреквенцијског блока од 12.5/25 MHz, који се
уобичајено користе у Европској унији, у пограничној области је дозвољено одступање
у броју додељених преферентних фреквенција по операторима у износу ± 20% од оптималног
броја. Оптималан број преферентних фреквенција је утврђен Споразумом између Администрација
суседних земаља који се односи на расподелу преферентних фреквенција и координацију
фреквенција за GSM 900/DCS 1800 радио систем у фреквенцијским опсезима
890-915/935-960 MHz и 1710-1785/1805-1880 MHz.

 

5. Реализација Плана
расподеле фреквенција

 

С обзиром да је досадашњи корисник фреквенцијског опсега
1700-2300 MHz Војска Србије, изузев подопсега 1710-1730/1805-1825 MHz,
1730-1740/1825-1835 MHz и 1740-1760/1835-1855 MHz, који су уз сагласност Војске
Србије и Црне Горе додељени операторима мобилне телефоније „Теленору” д.о.о., Предузећу
за телекомуникације „Телеком Србија” а.д. и „VIP mobile” д.о.о., респективно, то
је у циљу реализације Плана расподеле фреквенција потребно поступити сагласно са
Планом намене.

 

III. ЗАВРШНА ОДРЕДБА

 

Овај
план расподеле фреквенција ступа на снагу наредног дана од дана објављивања у „Службеном
гласнику Републике Србије”.

 

 

Број 345-01-476/2007-01

У Београду, 5. фебруара
2008. године

Министар,

др Александра Смиљанић, с.р.