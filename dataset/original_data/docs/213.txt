На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси 
 
ОДЛУКУ
о образовању Радне групе за спровођење Пројекта осигурања ризика у случају елементарних непогода за југоисточну Европу и Кавказ

"Службени гласник РС", број 5 од 25. јануара 
	2012.
 
1. Образује се Радна група за спровођење Пројекта осигурања ризика у случају елементарних непогода за југоисточну Европу и Кавказ (у даљем тексту: Радна група), на време потребно за спровођење Пројекта.
2. Задатак Радне групе је да пружи стручну помоћ Влади да предложи, односно спроведе одговарајуће законодавне и регулаторне мере као неопходан предуслов за успешно функционисање Europe Reinsurance Facility Ltd. (у даљем тексту: Europe Re) на тржишту осигурања у Републици Србији.
3. У Радну групу се именују:
1) за председника:
Горан Радосављевић, државни секретар у Министарству финансија;
2) за координатора:
Дејан Хаџић, руководилац Групе за осигурање и лизинг у Министарству финансија;
3) за чланове:
– Бојан Костић, помоћник начелника Сектора за ванредне ситуације у Министарству унутрашњих послова;
– Александра Дамњановић, помоћник министра животне средине, рударства и просторног планирања;
– Душан Добричић, самостални саветник у Републичкој дирекцији за воде;
– Јасмина Кандић, виши саветник у Сектору за надзор над обављањем делатности осигурања у Народној банци Србије;
– Милан Дацић, директор Републичког хидрометеоролошког завода;
– Славица Радовановић, директор Републичког сеизмолошког завода;
– Владан Манић, генерални секретар Удружења осигуравача Србије.
4. Радна група подноси извештај надлежном одбору Владе најмање сваких 60 дана, а Влади најмање сваких 90 дана.
5. Стручну и административно-техничку потпору Радној групи пружа Генерални секретаријат Владе. 
	
6. Ова одлука ступа на снагу осмог дана од дана објављивања у „Службеном гласнику Републике Србије”. 
	
 
05 број 02-284/2012 
	
У Београду, 19. јануара 2012. године 
	

Влада 
Први потпредседник Владе –
заменик председника Владе,

Ивица Дачић, с.р.