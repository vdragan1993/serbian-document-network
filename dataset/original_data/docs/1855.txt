Редакцијски пречишћен текст
    На основу члана 38. став 2. Закона о пореском поступку и пореској администрацији („Службени гласник РС”, бр. 80/2002, 84/2002, 23/2003 и 70/2003), 
    Министар финансија и економије доноси 
 
 
ПРАВИЛНИК 
о обрасцима пореских пријава за утврђивање пореза на приходе грађана
„Службени гласник РС“, бр. 7 од 23. јануара 2004, 19 од 19. фебруара 2007, 20 од 31. марта 2010, 23 од 14. априла 2010 
- исправка, 
8 од 11. фебруара 2011, 74 од 21. августа 2013, 24 од 28. 
фебруара 2014, 27 од 7. марта 2014 - исправка, 49 од 6. маја 2014 - 
др. правилник
 
 

Члан 1.*

Овим правилником прописују се обрасци пореских пријава за утврђивање:*

1) пореза на приходе од самосталне делатности, на које се порез плаћа паушалним 
опорезивањем;*

2) пореза на приходе од самосталне делатности, на које се порез плаћа 
самоопорезивањем;*

3) пореза на капиталне добитке;*

4) пореза на приходе од давања у закуп покретних ствари и на друге приходе на 
које се порез не плаћа по одбитку;*

5) годишњег пореза на доходак грађана.*
 

*Службени гласник РС, број 24/2014
 

Члан 2.*

Обвезник пореза на приходе од самосталне делатности, на које се порез плаћа 
паушалним опорезивањем, подноси пореску пријаву на Обрасцу ППДГ-1П – Пореска 
пријава за аконтационо – коначно утврђивање пореза на приходе од самосталне 
делатности за период од ____ до ____ 201__. године.*

Образац из става 1. овог члана садржи:*

1) податке о пореском обвезнику;*

2) податке о радњи;*

3) податке о делатности;*

4) податке о рачуну у банци;*

5) податке о посебним просторима – издвојеним пословним јединицама;*

6) податке за утврђивање пореза;*

7) посебне податке.*
 

*Службени гласник РС, број 24/2014
 

Члан 2а*

Обвезник пореза на приходе од самосталне делатности, на које се порез плаћа 
самоопорезивањем, подноси пореску пријаву на Обрасцу ППДГ-1С – Пореска пријава 
за аконтационо – коначно утврђивање пореза на приходе од самосталне делатности и 
доприноса за обавезно социјално осигурање за период од ____ до ____ 201__. 
године.*

Образац из става 1. овог члана садржи:*

1) податке о пореском обвезнику;*

2) податке о радњи;*

3) податке о делатности;*

4) податке о рачуну у банци;*

5) податке о посебним просторима – издвојеним пословним јединицама;*

6) податке о процени пословног резултата и податке за утврђивање висине 
аконтације;*

7) податке о пословном резултату;*

8) податке од значаја за остваривање пореских подстицаја и пореских кредита;*

9) податке о пореској основици и обрачунатом порезу;*

10) податке о основици доприноса и обрачунатим доприносима;*

11) податке од значаја за утврђивање висине аконтације пореза и доприноса;*

12) податке од значаја за измену месечне аконтације;*

13) посебне податке.*
 

*Службени гласник РС, број 24/2014
 
 Члан 3.

   Брисан 
је (види члан 2. Правилника - 74/2013-16)
 
Члан 4.
    Обвезник пореза на капиталне добитке подноси пореску пријаву за утврђивање пореза на капиталне добитке на Обрасцу ППДГ-3 – Пореска пријава за утврђивање пореза на капиталне добитке за годину. 
    Образац из става 1. овог члана садржи податке:
    1) о пореском обвезнику;
    2) о радњи (за паушално опорезованог предузетника);
    3) за утврђивање пореза. 
 
Члан 5.
    Обвезник пореза на остале приходе на које се порез не плаћа по одбитку, подноси пореску пријаву за утврђивање пореза на приходе од давања у закуп покретних ствари и на друге приходе на које се порез не плаћа по одбитку на Обрасцу ППДГ-4 – Пореска пријава за утврђивање пореза на приходе од давања у закуп покретних ствари и на друге приходе на које се порез не плаћа по одбитку за годину. 
    Образац из става 1. овог члана садржи податке: 
    1) о пореском обвезнику;
    2) о покретним стварима од којих се остварује приход и основу стицања прихода;
    3) о закупцу; 
    4) о оствареним другим приходима на које се порез не плаћа по одбитку;
    5) за утврђивање пореза. 
 
Члан 6.
    Обвезник годишњег пореза на доходак грађана подноси пореску пријаву за утврђивање годишњег пореза на доходак грађана на Обрасцу ППДГ-5 – Пореска пријава за утврђивање годишњег пореза на доходак грађана за годину. 
    Образац из става 1. овог члана садржи податке: 
    1) о пореском обвезнику; 
    2) о издржаваним члановима породице;
    3) о приходима који се опорезују. 
 
Члан 7.
    Обрасци 
ППДГ-1П, ППДГ-1С**, 
* ППДГ-3, ППДГ-4 и ППДГ-5 одштампани су уз овај правилник и чине његов саставни део.
 
*Службени гласник 
РС, број 74/2013

**Службени гласник РС, број 24/2014
  
Члан 8.
    Даном ступања на снагу овог правилника престаје да важи Правилник о облику и садржини пореске пријаве за утврђивање пореза на приходе грађана („Службени гласник РС“, бр. 39/2001 и 46/2001). 
 
Члан 9.
    Овај правилник ступа на снагу осмог дана од дана објављивања у „Службеном гласнику Републике Србије”. 
 
 
Број 110-00-23/2004-04
У Београду, 21. јануара 2004. године
Министар,

Божидар Ђелић, с.р
 
 
 
 
ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ ПРАВИЛНИКА
 
Правилник о изменама и допунама Правилника о обрасцима пореских пријава за утврђивање пореза на приходе грађанa: „Службени гласник РС“, број 20/2010-31
 
Члан 2.
    Изузетно, за утврђивање годишњег пореза на доходак грађана за 2009. годину, обвезник годишњег пореза на доходак грађана коме је сагласно Закону о привременом смањењу плата, односно зарада, нето накнада и других примања у државној администрацији и јавном сектору („Службени гласник РС”, број 31/09), у 2009. години вршено смањење плата, односно зарада, нето накнада и других примања, сагласно члану 20. Закона о изменама и допунама Закона о порезу на доходак грађана („Службени гласник РС”, број 18/10) подноси пореску пријаву на Обрасцу ППДГ – 5/2009 – Пореска пријава за утврђивање годишњег пореза на доходак грађана за 2009. годину, који је одштампан уз овај правилник и чини његов саставни део.
    Обвезник годишњег пореза на доходак грађана који је, сагласно Закону о порезу на доходак грађана („Службени гласник РС”, бр. 24/01, 80/02, 80/02 – др. закон, 135/04, 62/06, 65/06 – исправка, 31/09 и 44/09), до дана ступања на снагу овог правилника поднео пореску пријаву за утврђивање годишњег пореза на доходак грађана за 2009. годину, може поднети нову пријаву на обрасцу из става 1. овог члана.
    Обвезник годишњег пореза на доходак грађана који до дана ступања на снагу овог правилника није поднео пореску пријаву за утврђивање годишњег пореза на доходак грађана за 2009. годину сагласно Закону о порезу на доходак грађана („Службени гласник РС”, бр. 24/01, 80/02, 80/02 – др. закон, 135/04, 62/06, 65/06 – исправка, 31/09 и 44/09), ту пријаву подноси на обрасцу из става 1. овог члана, најкасније до 15. априла 2010. године.
 
Члан 3.
    Овај правилник ступа на снагу наредног дана од дана објављивања у „Службеном гласнику Републике Србије”.
 
 
Правилник о изменама и допунама Правилника о обрасцима пореских пријава за утврђивање пореза на приходе грађанa: „Службени гласник РС“, број 
24/2014-34
 
 Члан 
7.

За утврђивање и обрачунавање пореза на приходе од самосталне делатности на 
стварни приход, почев за 2013. годину, обвезник пореза податке исказује у 
пореској пријави – Обрасцу ППДГ-1С.

Обвезник пореза из става 1. овог члана који се није определио за исплату личне 
зараде од 1. јула 2013. године, сагласно члану 68. став 2. Закона о изменама и 
допунама Закона о порезу на доходак грађана („Службени гласник РС”, број 47/13), 
саставља и подноси једну пореску пријаву на Обрасцу ППДГ-1С за коначно 
утврђивање пореза на приходе од самосталне делатности за период од 1. јануара до 
31. децембра 2013. године при чему попуњава делове пореске пријаве означене под 
ред. бр. 1, 2, 3, 4, 5, 7, 8, 9, 11. и 13.

Обвезник пореза из става 1. овог члана који се определио да почев од 1. јула 
2013. године врши исплату личне зараде као своје месечно лично примање, сагласно 
члану 68. став 2. Закона о изменама и допунама Закона о порезу на доходак 
грађана („Службени гласник РС”, број 47/13), саставља и подноси пореску пријаву 
посебно за период од 1. јануара до 30. јуна 2013. године, а посебно за период од 
1. јула до 31. децембра 2013. године.

Обвезник пореза из става 3. овог члана пореске пријаве саставља и подноси на 
Обрасцу ППДГ-1С и то за период:

– од 1. јануара до 30. јуна 2013. године, при чему попуњава делове пореске 
пријаве под ред. бр. 1, 2, 3, 4, 5, 7, 8, 9. и 13;

– од 1. јула до 31. децембра 2013. године, при чему попуњава делове пореске 
пријаве под ред. бр. 1, 2, 3, 4, 5, 7, 8, 9, поље под редним бројем 11. у делу 
који садржи податке о порезу и поље под редним бројем 13.

Обвезник пореза из става 1. овог члана који се није определио за исплату личне 
зараде почев од 1. јануара 2014. године у Обрасцу ППДГ-1С исказује податке који 
се односе на аконтацију пореза и доприноса, а обвезник који се определио за 
исплату личне зараде почев од 1. јануара 2014. године у Обрасцу ППДГ-1С исказује 
податке који се односе на аконтацију пореза, за 2014. годину.

Члан 8.

Овај правилник ступа на снагу наредног дана од дана објављивања у „Службеном 
гласнику Републике Србије”.
 

 ПРИЛОЗИ
 

 НАПОМЕНЕ ИЗДАВАЧА: 


 

Брисан је образац ППДГ-2 
Пореска пријава за 
утврђивање пореза на приходе од непокретности за годину (види члан 4. Правилника - 74/2013-16).

 

Правилником о изменама и 
допунама Правилника о обрасцима пореских пријава за утврђивање пореза на приходе 
грађана ("Службени гласник РС", број 24/2014) брисан је oбразац ППДГ-1, а додати 
су нови обрасци ППДГ-1П и ППДГ-1С (види чл. 5. и 6. Правилниика - 24/2014-34).


 

Извршена је исправка у 
обрасцу ППДГ-1С (види Исправку Правилника  - 27/2014-37).

 

Почев од дана ступања на снагу Правилника о обрасцима пореских пријава за 
утврђивање пореза на доходак грађана који се плаћа по решењу ("Службени гласник 
РС", број 49/2014), односно 7. маја 2014. године, пореска пријава за утврђивање 
пореза на приходе од самосталне делатности на које се порез плаћа паушалним 
опорезивањем подноси се на Обрасцу ППДГ-1Р уместо на Обрасцу ППДГ-1П из овог 
правилника. Пореска пријава за утврђивање годишњег пореза на доходак грађана 
подноси се на Обрасцу ППДГ-2Р почев за 2014. годину. Изузетно, пореска пријава 
за утврђивање годишњег пореза на доходак грађана за 2013. годину обвезника који 
је остварио приход од самосталне делатности подноси се на Обрасцу ППДГ-2Р (види 
члан 5. Правилника - 49/2014-14).

 


Образац ППДГ-1П – Пореска пријава за аконтационо-коначно 
утврђивање пореза на приходе од самосталне делатности за период од ________ до 
________ 201_. године


Образац ППДГ-1С – Пореска пријава за аконтационо-коначно 
утврђивање пореза на приходе од самосталне делатности и доприноса за обавезно 
социјално осигурање за период од ________ до ________ 201_. године

Образац ППДГ-3 – Пореска пријава за 
утврђивање пореза на капиталне добитке за годину

Образац ППДГ-4 – Пореска пријава за 
утврђивање пореза на приходе од давања у закуп покретних ствари и на друге 
приходе на које се порез не плаћа по одбитку за годину

Образац ППДГ-5 – Пореска пријава за 
утврђивање годишњег пореза на доходак грађана за годину

Образац ППДГ-5/2009 - Пореска пријава 
за утврђивање годишњег пореза на доходак грађана за 2009. годину