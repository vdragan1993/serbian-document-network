ЗАКОН
о престанку важења Закона о организацији и пословању привредних јединица 
установа за извршење кривичних санкција
„Службени гласник РС“, број 111 од 29. децембра 2009.
 
 
Члан 1.
Даном почетка примене овог закона престаје да важи Закон о организацији и пословању привредних јединица установа за извршење кривичних санкција („Службени гласник СРС”, број 27/77). 
 
Члан 2.
Права, обавезе, средства, имовину, документацију и архиву привредних јединица основаних по Закону о организацији и пословању привредних јединица установа за извршење кривичних санкција преузимају заводи за извршење кривичних санкција у којима су привредне јединице основане, са стањем на дан 31. децембра 2009. године. 
 
Члан 3.
Овај закон ступа на снагу осмог дана од дана објављивања у „Службеном гласнику Републике Србије”.