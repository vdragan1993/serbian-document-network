На основу члана 2.
Закона о Влади Републике Србије („Службени гласник РС”, број 5/91),

Влада Републике
Србије доноси

 

УРЕДБУ


о забрани употребе семенске пшенице за људску и сточну исхрану

„Службени
гласник РС", број 29 од 27. јуна 1996.

 

Члан
1.

Пољопривредним
предузећима, земљорадничким задругама и физичким лицима који су произвели
семенску пшеницу, забрањује се да исту декларишу и стављају у промет као
меркантилну.

 

Члан
2.

Забрањује се
употреба семенске пшенице за људску и сточну исхрану.

 

Члан
3.

Новчаном казном од
5.000 до 10.000 нових динара казниће се за привредни преступ пољопривредно
предузеће, односно земљорадничка задруга која декларише семенску пшеницу као
меркантилну.

Новчаном казном од
500 до 1.000 нових динара казниће се за привредни преступ из става 1. овог
члана и одговорно лице у правном лицу.

 

Члан
4.

Новчаном казном од
5.000 до 10.000 нових динара казниће се за привредни преступ предузеће, односно
земљорадничка задруга ако семенску пшеницу употреби за људску или сточну
исхрану.

Новчаном казном од
500 до 1.000 нових динара казниће се за привредни преступ из става 1. овог
члана и одговорно лице у правном лицу.

 

Члан
5.

Новчаном казном од
200 до 1.000 нових динара казниће се за прекршај физичко лице ако декларише
семенску пшеницу као меркантилну односно употреби је за људску или сточну
исхрану.

 

Члан
6.

Надзор над
спровођењем ове уредбе обавља министарство надлежно за послове пољопривреде.

 

Члан
7.

Ова уредба ступа на
снагу наредног дана од дана објављивања у „Службеном гласнику Републике
Србије”.

 

 

05 број

У
Београду, 26. јуна 1996. године

Влада
Републике Србије

Потпредседник,


Светозар Крстовић, 
с.
р.