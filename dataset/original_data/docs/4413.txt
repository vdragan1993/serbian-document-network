Редакцијски пречишћен текст

 

 ЗАКОН


о осигурању


 „Службени 

гласник РС“, бр. 55 од 21. маја 

2004, 70 од 18. јуна 

2004 
- испрaвка, 61 од 18. јула 2005, 
61 од 18. јула 2005 
- др. закон, 85 од 6. октобра 2005 
- др. законик,

101 од 6.

новембра 

2007, 

63 од 7. августа 2009 
- 
УС, 
107 од 23. децембра 2009, 
99 од 27. децембра 2011, 119 од 17. децембра 2012, 

116 
од 26. 
децембра 2013, 139 од 18. 
децембра 2014 - др. закон

 
НАПОМЕНА ИЗДАВАЧА: Закон 
је престао да важи даном почетка примене Закона о осигурању („Службени гласник 
РС”, број 139/2014), односно 27. јуна 2015. године, осим члана 234. Закона који 
је престао да важи 26. децембра 2014. године. Изузетно, одредбе чл. од 243. до 
243в и чл. од 243д до 243ж примењују се на друштва за осигурање до окончања 
поступка приватизације тих друштава (види члан 280. Закона – 139/2014-3).
 
Чл. 1-116.
Престали су да важе
(види члан 
280. 
Закона - 139/2014-3) 

 


Члан 
	117.

Брисан је (види члан 19. Закона – 61/2005-15)

 

Чл.118-203.

Престали су да важе (види 
члан 280. 
Закона - 139/2014-3) 
 

Члан 
	203-207. 

Престали 
су да важе (види члан 31. Закона – 61/2005-19)

  

Члан 208-220

 Престали 
су да важе (види 
члан 280. 
Закона - 139/2014-3) 




Члан 221.

Престао је да важи 
(види члан 431. 

Законика – 85/2005-30)

 

 Чл. 
222-242.

 Престали 
су да важе (види 
члан 280. 
Закона - 139/2014-3) 

 

Приватизација друштава за осигурање


 

Члан 243.*

Предмет приватизације је друштвени, односно државни капитал у друштвима за осигурање*

исказан у акцијама** (у даљем тексту: капитал).*

Друштва за осигурање дужна су да искажу капитал из става 1. овог члана у акцијама и упишу те акције у Централни регистар, депо и клиринг хартија од вредности.**

У поступку приватизације може се продати имовина или део имовине друштва за осигурање, на начин и под условима прописаним овим законом.*

Поступак приватизације капитала из става 1. овог члана решењем покреће Министарство.*

Агенција за осигурање депозита основана посебним законом (у даљем тексту: Агенција) организује и спроводи поступак приватизације капитала из става 1. овог члана.*

Министарство врши надзор над спровођењем поступка из става*

5**. овог члана.*

*Службени гласник РС, број 61/2005

**Службени гласник РС, број 101/2007

  

Члан 243а*

У поступку приватизације продаје се*

70 % друштвеног капитала који се приватизује** 

у друштву за осигурање (у даљем тексту: субјект приватизације).*

Агенција је овлашћена да спроведе поступак продаје делова имовине друштва за осигурање које послује са друштвеним капиталом, ако процени да би се поступак приватизације на тај начин ефикасније спровео.*

Предмет продаје у смислу става 2. овог члана не могу бити непокретности или покретне ствари које непосредно служе обављању делатности субјекта приватизације.*

Продаја капитала, односно имовине или делова имовине из ст. 1. и 2. овог члана спроводи се методом јавног тендера.*

Влада прописује поступак продаје капитала и имовине из става 4. овог члана.*

*Службени гласник РС, број 61/2005

**Службени гласник РС, број 101/2007

  

Члан 243б*

Агенција закључује уговор о продаји капитала из члана 243а овог закона са купцем. Уговор се сматра закљученим када га потпишу Агенција и купац.*

Купац стиче власништво на капиталу из члана 243а став 1. овог закона у складу са одредбама уговора о продаји капитала.*

*Службени гласник РС, број 61/2005

  

Члан 243в*

Купопродајна цена из уговора о продаји капитала из члана 243б став 1. овог закона уплаћује се на рачун Агенције.*

Из средстава из става 1. овог члана измирују се трошкови продаје у поступку приватизације

и посебна накнада остварена закључењем уговора о продаји капитала, односно имовине (провизија).**

Трошковима продаје, у смислу става 2. овог члана, сматрају се издаци за ангажовање финансијских и правних саветника у поступку приватизације, накнаде за оглашавање јавних позива и других информација које су од значаја за спровођење поступка приватизације, као и други трошкови у поступку приватизације.*

Висину провизије из става 2. овог члана прописује министар надлежан за послове финансија.**

*Службени гласник РС, број 61/2005

**Службени гласник РС, број 101/2007

  

Члан 
	243г 

Брисан је члан 243г 
који је додат у броју 61/2005 (види члан 22. Закона – 101/2007-8)

  

Члан 243д*

Средства остварена продајом капитала, након измирења трошкова у складу са чланом 243в став 2. овог закона и издвајања износа од 10 % од остварене купопродајне цене за потребе гарантног фонда осигурања, Агенција уплаћује на рачун буџета Републике Србије.**

Средства из става 1. овог члана уплаћена на рачун буџета Републике Србије распоређују се сходно одговарајућим одредбама закона којим се уређује приватизација.*

*Службени гласник РС, број 61/2005

**Службени гласник РС, број 101/2007

 

Члан 243ђ*

Агенција организује и спроводи и поступак продаје акција друштава за осигурање, које су у власништву Републике Србије, Фонда за развој Републике Србије и Републичког фонда за пензијско и инвалидско осигурање.*

Агенција организује и спроводи и поступак продаје других акција друштва за осигурање када су законити имаоци тих акција посебним уговором, који мора бити закључен у писменој форми, овластили Агенцију да у њихово име и за њихов рачун изврши продају таквих акција трећем лицу.*

Агенција закључује уговор о продаји акција из ст. 1. и 2. овог члана. Уговор се сматра закљученим када га потпишу Агенција и купац акција.*

Акције из ст. 1. и 2. овог члана продају се методом јавног тендера у складу са прописом из члана 243а став 5. овог закона.*

*Службени гласник РС, број 61/2005

 

 Члан 243е*

Друштво за осигурање које послује друштвеним, односно државним капиталом не може, без претходне сагласности Агенције, да доноси одлуке о смањењу или повећању капитала, реорганизацији или реструктурирању, инвестиционом улагању, продаји дела имовине, оптерећивању имовине залагањем ствари или успостављањем хипотеке, дугорочном закупу, поравнању са повериоцима и узимању или одобравању кредита или издавању гаранција, ван тока редовног пословања.*

Одлуке донете супротно одредби става 1. овог члана поништиће Агенција.*

*Службени гласник РС, број 61/2005

  

Члан 243ж*

На поступак приватизације капитала у друштвима за осигурање, ако овим законом није другачије одређено, примењују се одредбе закона којим се уређује приватизација друштвеног и државног капитала у предузећима и другим правним лицима*,
**.

*Службени гласник РС, број 61/2005

**Службени гласник РС, број 101/2007

 

Чл. 244-247.

Престали су да важе (види члан 280. Закона - 139/2015-3)