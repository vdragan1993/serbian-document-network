Редакцијски пречишћен текст

  
 

  

На основу члана 13. став 4. Закона о здравственом
надзору над животним намирницама и предметима опште употребе („Службени гласник
СРС“, број
47/73), Републички 
секретаријат за здравље
и социјалну политику, доноси

  

ПРАВИЛНИК

о условима и начину за
испитивање животних намирница и предмета опште употребе у току њихове производње
и о начину вођења евиденције о извршеним испитивањима

„Службени гласник СРС“,
бр. 12 од 28. марта 1974, 19 од 21. маја 1976. 

 

Члан
1.

Организације удруженог
рада које производе намирнице и предмете опште употребе* на индустријски
начин, а које су у смислу члана 13. став 1. и 2. Закона о здравственом надзору
над животним намирницама и предметима опште употребе дужне да врше испитивање
(анализе) здравествене исправности сировина, намирница и предмета опште
употребе у току њихове производње, могу вршити прописана испитивања преко
сопствене службе или преко овлашћених установа, под условима прописаним овим
правилником. 

 

*Службени гласник СРС, број 19/1976

 

Члан
2.

Организација
удруженог рада која врши испитивање намирница и предмета опште употребе* преко
сопствене службе мора имати просторије за вршење лабораторијских испитивања
намирница и предмета опште употребе* и то:

1. За микробиолошка
испитивања (анализе)

1) просторију за
вршење микробиолошких анализа,

2) просторију за
прање лабораторијског посуђа и стерилизацију материјала,

3) просторију за
лабораторијску кухињу.

Просторије из тач.
1. и 2. овог члана морају бити повезане са водоводом и канализацијом и морају
имати текућу топлу и хладну воду. Зидови тих просторија морају имати глатку
површину и бити израђени тако да се могу лако чистити, прати и дезинфиковати.

2. За хемијска
испитивања (анализе)

1) просторију за
вршење хемијских анализа са купомом и вентилацијом,

2) просторију за
прање лабораторијског посуђа. 

 

*Службени гласник СРС, број 19/1976

 

Члан
3.

Организације
удруженог рада које врше микробиолошке анализе намирница и предмета опште
употребе* преко сопствене службе морају имати следећу опрему и прибор:

1) микроскоп (са
имерзијом),

2) два термостата
(800х600х500), са регулатором температуре,

3) фрижидер,
капацитета до 150 лит.,

4) Сајцов филтер,
капацитета 250 до 500 ml, 

5) аутоклав
(400х600),

6) суви
стерилизатор,

7) водено купатило,
са терморегулаторима од 370С до 1000С,

8) Кохов лонац,

9) електричну
центрифугу,

10) техничку вагу,

11) апотекарску
вагу,

12) Петријеве плоче,
микробиолошке епрувете, пипете, Ерленмајерове боце, предметна и покретна
стакла, езе, тарионике, лупе, пламенике, лабораторијски решо и другу потребну
опрему и прибор, у зависности од броја и врсте анализе намирница и предмета
опште употребе*.

За вршење хемијских
анализа намирница и предмета опште употребе* организације из става 1.
овог члана морају имати опрему и прибор потребан за вршење анализе по
прописаним односно усвојеним методама за одговарајуће врсте намирница и
предмета опште употребе*.

Поред опреме и
прибора из ст. 1. и 2. овог члана, организације удруженог рада које врше
испитивање намирница и предмета опште употребе* преко сопствене службе
морају имати довољну количину хемикалија и подлога за вршење микробиолошких и
хемијских анализа намирница и предмета опште употребе* које производе. 

 

*Службени гласник СРС, број 19/1976

 

Члан
4.

Брисан је 
ранији члан 4.
(види члан 2. Правилника - 19/1976–635).

 

Члан
4.*

 Микробиолошке
анализе сировина и готових производа у организацијама удруженог рада које врше
иситивање намирница и предмета опште употребе* преко сопствене службе
могу вршити:

1) лекари специјалисти
из микробиологије са паразитологијом,

2) биолози
специјалисти из медицинске биохемије,

3) ветеринари
специјалисти из микробиологије и ветеринари специјалисти за хигијену намирница и
предмета опште употребе* животињског порекла.

Микробиолошке анализе
сировина и готових производа у појединим организацијама удруженог рада могу
вршити и лекари, ветеринари, дипломирани агрономи, дипломирани биолози,
дипломирани фармацеути санитарног смера, инжењери прехрамбено-санитарне хемије,
дипломирани технолози прехрамбеног смера и дипломирани биотехнолози – ако су
ради оспособљавања за вршење прегледа одређених врста намирница и предмета
опште употребе* провели најмање једну годину на раду у микробиолошкој
лабораторији неке од установа које су, у смислу члана 26. став 1. тач. 1)
Закона о здравственој исправности животних намирница и предмета опште употребе
(„Службени лист СФРЈ” број 71/72, 52/73) и члана 17. тач. 4. Закона о
здравственом надзору над животним намирницама и предметима опште употребе
(„Службени гласник СРС” бр. 47/73) одређене за вршење суперанализа и анализа
намирница и предмета опште употребе* или су до дана ступања на снагу
овог правилника најмање три године вршили бактериолошке прегледе одређених
врста намирница и предмета опште употребе* у лабораторијама тих
организација.

Хемијске анализе
сировина, намирница или предмета опште употребе могу вршити дипломирани
хемичари санитарног, прехрамбеног и аналитичког смера, дипломирани технолози
аналитичког и прехрамбеног смера, дипломирани биотехнолози, дипломирани
фармацеути санитарног смера, као и друга лица са високом стручном спремом која
су оспособљена за вршење хемијских прегледа намирница и предмета опште употребе
под условима из става 2. овог члана. 

 

*Службени гласник СРС, број 19/1976

 

Члан
5.*

Испитивање (анализа)
намирница или предмета опште употребе у току производње састоји се из
органолептичких и лабораторијских прегледа и обухвата:

1) сировине,

2) адитиве који се
користе у производњи намирница и предмета опште употребе*;

3) готове производе
пре њиховог стављања у промет.

Узимање узорака
сировина, адитива односно готових производа ради испитивања, врше стручна лица
која ће вршити прегледе тих узорака. 

 

*Службени гласник СРС, број 19/1976

 

Члан
6.*

 Организације
удруженог рада које производе намирнице или предмете опште употребе на
индустријски начин дужне су да врше лабораторијска испитивања узорака готових
производа произведених од исте партије сировина у непрекидном процесу
производње (серија производње).

Лабораторијска
испитивања узорака из сваке серије производње састоје се из хемијских,
физикалних и бактериолошких прегледа, зависно од врсте намирница или предмета
опште употребе и обухватају све елементе одређене прописима о квалитету односно
прописима о бактериолошким условима којима морају одговарати поједине врсте
намирница или предмета опште употребе.

Обим и врсте
лабораторијских испитивања сировина и адитива намирница  

и предмета опште употребе* или сировина предмета
опште употребе одређују стручна лица која врше испитивања у току производње,
зависно од врсте сировина односно адитива и од налаза приликом органолептичког
прегледа.

 

*Службени гласник СРС, број 19/1976

 

Члан
7.*

 Кад овлашћена
организација удруженог рада за контролу и испитивање намирница или предмета
опште употребе, односно служба преко које радна организација врши исптивање
намирница или предмета опште употребе утврди да производи одговарају у свему
прописаним условима издаје потврду (атест) о здравственој исправности. Ова
потврда важи као доказ да је извршено обавезно испитивање намирница или премета
опште употребе у току њихове производње.

Организација
удруженог рада која производи намирнице или предмете опште употребе на
индустријски начин не сме ставити у промет производе без потврде из става 1.
овог члана.

 

*Службени гласник СРС, број 19/1976

 

Члан
8.*

 Евиденција о
извршеним органолептичким и лабораторијским прегледима сировина и готових
производа води се у виду лабораторијског дневника, погонског дневника,
картотеке и сл., а садржи датум и бројеве контролисаних индустријских серија
готових проихзвода, датуме и налазе извршених испитивања, као и налоге
руководиоца производње издате на основу извршених испитивања. Евиденција мора
бити прилагођена природи производње и врсти намирнице односно предмета опште
употребе.

Евиденцију из става
1. овог члана води организација удруженог рада која производи намирнице или
предмете опште употребе на индустријски начин, а књиге евиденције односно
картотека евиденције морају бити доступни органима инспекције надлежним за
вршење санитарног надзора.

 

*Службени гласник СРС, број 19/1976

 

Члан
9.*

 Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије”.

  

*Службени гласник СРС, број 19/1976

 

Број 53-500/2-74-04

У Београду, 19. фебруара
1974. године

Републички секретар

 за здравље и социјалну

 политику 

др 
Ђорђе Јаковљевић, с.р.