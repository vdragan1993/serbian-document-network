На основу члана 24. став 3. Закона о управљању отпадом („Службени гласник РС”, бр. 36/09 и 88/10) и члана 57. став 5. Закона о заштити животне средине („Службени гласник РС”, бр. 135/04, 36/09, 36/09 – др. закон, 72/09 – др. закон и 43/11 –УС),
Министар пољопривреде и заштите животне средине, доноси
 
РЕШЕЊЕ
"Службени гласник РС", број 78 од 11. 
				септембра 2015.
 
1. Овлашћује се Институт за рударство и металургију Бор, Зелени булевар 35, 19210 Бор, за испитивање отпада, и то за:
1) узорковање отпада по методама утврђеним српским стандардима, међународно признатим стандардима или другим документованим важећим методама;
2) карактеризацију отпада (физичка и хемијска испитивања отпада) ради класификације отпада за прекогранично кретање, третман и одлагање.
2. Послови испитивања отпада ради класификације отпада за прекогранично кретање, третман и одлагање вршиће се за све врсте отпада из Каталога отпада у складу са прописима који регулишу категорију, испитивање и класификацију отпада, изузев отпада који припада групама и следећим индексним бројевима отпада: 
1) отпад који припада групи 18 – Отпади од здравствене заштите људи и животиња и/или с тим повезаног истраживања (изузев отпада из кухиња и ресторана који не долазе од непосредне здравствене заштите);
2) од групе 19 – Отпади из постројења за обраду отпада, погона за третман отпадних вода ван места настајања и припрему воде за људску потрошњу и коришћење у индустрији: 
– отпади из подгрупе 19 06 – Отпад од анаеробног третмана отпада; 
– отпади из подгрупе 19 07 – Процедне воде из санитарних депонија; 
– 19 08 11* – муљеви који садрже опасне супстанце из биолошког третмана индустријске отпадне воде; 
– 19 08 12 – муљеви из биолошког третмана индустријске отпадне воде другачији од 19 08 11*. 
3) од групе 20 – Комунални отпади (кућни отпад и слични комерцијални и индустријски отпади), укључујући одвојено сакупљене фракције: 
– 20 03 04 – Отпад из септичких јама; 
– 20 03 06 – Отпад од чишћења канализације.
3. Ово решење објавити у „Службеном гласнику Републике Србије.”
 
Број 19-00-00252/2014-16
У Београду, 26. августа 2015. године 
Министар,
проф. др Снежана Богосављевић Бошковић, с.р.