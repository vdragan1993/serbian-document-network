На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ
о изради Просторног плана подручја посебне намене инфраструктурног коридора Београд – Јужни Јадран, деоница Пожега – Бољаре (граница са Црном Гором) (Аутопут Е-763) 
"Службени гласник РС", број 90 од 30. октобра 
				2015.
 
1. Приступа се изради Просторног плана подручја посебне намене инфраструктурног коридора Београд – Јужни Јадран, деоница Пожега – Бољаре (граница са Црном Гором) (Аутопут Е-763), (у даљем тексту: Просторни план).
2. Оквирна граница Просторног плана обухвата делове територија општина Пожега, Ариље, Ивањица и Сјеница, и то: 
– на територији општине Пожега целе катастарске општине Пилатовићи, Горобиље, Прилипац, Лопаш, Милићево Село; 
– на територији општине Ариље целе катастарске општине Вирово, Грдовићи, Церова, Ариље, Вигоште, Поглед, Драгојевац, Богојевићи, Миросаљци, Латвица, Трешњевица, Ступчевићи; 
– на територији општине Ивањица целе катастарске општине Радљево, Прилике, Шуме, Дубрава, Ивањица, Бедина Варош, Свештица, Рокци, Будожеља, Мана, Косовицa, Комадине, Братљево, Глеђица, Ровине, Смиљевац, Васиљевићи, Ерчеге, Медовине; 
– на територији општине Сјеница целе катастарске општине Брњица, Ступ, Штаваљ, Дражевиће, Житниће, Драгојловиће, Врсјенице, Крће, Зајечиће, Камешница, Кијевци, Раждагиња, Дујке, Рашковиће, Расно, Цетановиће, Буђево, Гошево, Долиће, Бољаре.
У току израде Нацрта просторног плана утврдиће се коначна граница Просторног плана на основу трасе аутопута дефинисане Идејним пројектом који се израђује паралелно са израдом Просторног плана.
Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део. 
3. Услови и смернице планских докумената вишег реда и ширег подручја за израду Просторног плана садржани су у:
1) Закону о Просторном плану Републике Србије од 2010. до 2020. године („Службени гласник РС”, број 88/10, у даљем тексту: ППРС), којим је утврђено да се у циљу реализације основне концепције развоја саобраћаја и транспорта предвиђа да Република Србија постане велики саобраћајни и транспортни центар, што између осталог подразумева развој путног саобраћаја и путне инфраструктуре као приоритета економског и социјалног развоја, реализацију пројеката који стимулишу развој путне мреже ради повезивања са окружењем и повезивања унутар Републике Србије, развој јавног и приватног партнерства код планирања, изградње и експлоатације саобраћајних мрежа, стандардизацију и модернизацију саобраћајног путног система (путног саобраћаја и путне инфраструктуре) односно прилагођавање европским стандардима и др. Активности на државном путу I реда, (изградња аутопута, Е-763) део руте 4 (SEETO): Београд – Чачак – Пожега – Ариље – Ивањица – Сјеница (Дуга пољана) – Бољаре (граница са Црном Гором), један је од стратешких приоритета Просторног плана Републике Србије.
2) Уредби о утврђивању Регионалног просторног плана Златиборског и Моравичког управног округа („Службени гласник РС”, број 1/13), којом је предвиђена реализација аутопутског правца Београд – Јужни Јадран, деоница Пожега – Бољаре, Источни коридор. Овом уредбом истакнут је значај предметног инфраструктурног коридора чија реализација ће допринети унутаррегионалном и прекограничном повезивању, организацији и уређењу простора, развоју туризма и комплементарних делатности, побољшању инфраструктурне опремљености граничних прелаза (предвиђено је отварање граничних прелаза I категорије након изградње аутопута, развој саобраћајних и складишно-логистичких активности – након реализације аутопута предвиђа се реализација логистичког центра у зони Сјенице) и др. Овом уредбом је предвиђена израда планске и техничке документације за потребе реализације аутопута Пожега – граница са Црном Гором.
3) Уредби о утврђивању Просторног плана подручја посебне намене Парка природе Голија („Службени гласник РС”, број 16/09) којом је предвиђена реализација инфраструктурног коридора Београд – Јужни Јадран, деоница Пожега – Бољаре (граница са Црном Гором) (Е-763). На подручју овог просторног плана задржава се постојећа траса пута М 21.1 (ранија ознака) односно IB 21 који је у постојећем стању већим делом трасе неизграђен, с обзиром да је Генералним пројектом аутопута Е-763 од Пожеге до границе са Црном Гором у зони овог просторног плана пројектована такозвана варијанта „Исток 1” која од Ивањице до Међуречја прати трасу постојећег пута М 21.1 (IB 21). 
4) Уредби о утврђивању Просторног плана подручја посебне намене инфраструктурног коридора Београд – Јужни Јадран, деоница Београд – Пожега („Службени гласник РС”, бр. 37/06 и 31/10). Три катастарске општине из обухвата овог просторног плана се налазе и у обухвату Просторног плана подручја посебне намене инфраструктурног коридора Београд – Јужни Јадран, деоница Пожега – Бољаре (граница са Црном Гором) (аутопут Е-763) на територији општине Ариље, и то: Пилатовићи, Горобиље и Прилипац на чијој територији се налази завршетак деонице Београд – Пожега, односно где се наставља осовина аутопута ка Црној Гори.
5) Уредби о утврђивању Просторног плана подручја посебне намене Специјалног резервата природе „Увац” („Службени гласник РС”, број 83/10), којом је предвиђена реализација инфраструктурног коридора Београд – Јужни Јадран, деоница Пожега – Бољаре (граница са Црном Гором). Са аспекта заштите природног добра Специјалног резервата природе „Увац” и изворишта реке Увац, варијанта Исток 1 се процењује повољнијом. Овим просторним планом констатује се да се реализацијом инфраструктурног коридора Пожега – Бољаре обезбеђује квалитетна саобраћајна веза Републике Србије и Црне Горе преко Пештерске висоравни и ствара предуслов за остваривање трансграничне везе и привредну сарадњу, превасходно у домену туризма, пољопривреде и др. До коначног одабира положаја коридора и трасе аутопута, Просторним планом подручја посебне намене Специјалног резервата природе „Увац”, резервише се простор за коридор аутопута.
Списак подлога за подручје Просторног плана, достављен од стране Републичког геодетског завода, дат је у Прилогу 2 – Списак подлога за подручје Просторног плана, који је одштампан уз ову одлуку и чини њен саставни део.
4. Начела планирања, коришћења, уређења и заштите простора дефинисана су, пре свега ППРС а преузета, у зависности од врсте и проблематике, у оквиру осталих важећих просторних планова на предметном подручју, и обухватају: одрживост; децентрализацију; деконцентрацију; територијалну кохезију; јачање конкурентности; активну имплементацију политике просторног развоја и учешће јавности; полицентрични територијални развој; функционалну специјализацију; формирање и јачање мрежа градова и насеља (кластери) које могу да обезбеде развој комплементарних функција; унапређење приступачности информацијама и знању преко електронских комуникационих мрежа; развој културног идентитета и територијалне препознатљивости; перманентну едукацију грађана и администрације; супсидијарност; стриктно поштовање заштите јавног интереса, јавних добара и јавног простора; унапређење и заштиту природног и културног наслеђа као развојног ресурса; смањење штетног утицаја на животну средину; јавно-приватно партнерство; већу транспарентност код одлучивања о просторном развоју; трансгранично, интеррегионално и трансдржавно функционално повезивање регионалних и локалних јединица; као и унапређење саобраћајне доступности као доминантног фактора искоришћења територијалних потенцијала и уравнотеженог развоја које је од посебног интереса за овај просторни план. Поред већине начела наведених у ППРС, Регионални просторног план Златиборског и Моравичког управног округа утврђује још неколико принципа просторног развоја, као што су: одржива животна средина уз примену начела заштите, превенције и предострожности; заштита и одрживо коришћење природних ресурса; просторно-функционална интегрисаност; и повећање ефикасности, док се у оквиру Просторног плана подручја посебне намене Специјалног резервата природе „Увац” наводи још и принцип повећања уређености простора. 
5. Визију Просторног плана представља изграђени правац аутопута који покреће регионални развој и унапређује саобраћајну инфраструктуру Републике Србије повезујући је са мрежом међународних праваца од европског значаја. Основни циљ просторног плана је искоришћавање саобраћајног потенцијала Западне Србије ради ефикасног саобраћајног повезивања североисточног са југозападним делом државе и консеквентно активирање различитих привредних потенцијала уз поштовање принципа одрживог развоја и подизања општег квалитета живота. Посебни циљеви Просторног плана су:
– омогућавање оптималне опслужености високо капацитивном и квалитетном саобраћајницом постојећих насеља, функционалних целина и путне мреже;
– подизање нивоа услуге за прогнозиране саобраћајне токове на путној мрeжи у коридору планираног аутопута;
– побољшање нивоа безбедности саобраћаја за прогнозиране саобраћајне токове на путној мрежи у коридору планираног аутопута;
– смањење експлоатационих трошкова корисника за прогнозиране саобраћајне токове на путној мрежи у коридору планираног аутопута;
– омогућавање бржег развоја гравитационог подручја;
– максимално очување животне средине и културног наслеђа у коридору планираног аутопута.
6. Концептуални оквир планирања, коришћења, уређења и заштите планског подручја заснива се на обезбеђењу услова за: изградњу аутопута Београд – Јужни Јадран, деоница Пожега – Бољаре (Е-763); очување животне средине у коридору аутопута уз поштовање заштићених природних добара и еколошких мрежа; оптималну опслуженост високо капацитивном и квалитетном саобраћајницом постојећих насеља, функционалних целина и путне мреже; унапређење квалитета живота локалног становништва; бржи развој гравитационог подручја. Непосредан предмет Просторног плана представљаће следећи објекти: аутопут, систем за одводњавање, мостови и инжењерске конструкције, денивелисане раскрснице, укрштаји и тунели, функционални и пратећи садржаји. Просторним планом ће се дефинисати посебна и остале намене простора, као и начини њихове реализације. Просторним планом који ће садржати и елементе регулационе разраде, створиће се одговарајући плански основ у смислу директног спровођења, као и за прибављање одговарајућих дозвола у складу са законом.
7. Рок за израду Нацрта Просторног плана је 12 месеци од дана ступања на снагу ове одлуке.
8. Оквирна процена средстава за финансирање израде Просторног плана, које обезбеђује Привредно друштво за развој инфраструктурних и индустријских објеката „G.I.D.C.” д.о.о. Београд износи 30.000.000,00 динара. 
9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде. 
Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
11. Нацрт просторног плана биће изложен на јавни увид у трајању од 30 дана у седиштима јединица локалних самоуправа које су у обухвату Просторног плана.
12. Одлука о изради стратешке процене утицаја Просторног плана подручја посебне намене инфраструктурног коридора Београд – Јужни Јадран, деоница Пожега – Бољаре (граница са Црном Гором) (Е-763) на животну средину („Службени гласник РС”, број 88/15), чини саставни део ове одлуке.
13. Број примерака Просторног плана који је потребно израдити у аналогном и дигиталном облику биће дефинисан уредбом о утврђивању Просторног плана.
14. Даном ступања на снагу ове одлуке, престаје да важи Одлука о изради Просторног плана подручја посебне намене инфраструктурног коридора Београд – Јужни Јадран, деоница Пожега – Бољаре (граница са Црном Гором) (Е-763) („Службени гласник РС”, број 42/14). 
15. Ова одлука ступа на снагу осмог дана од дана објављивања у „Службеном гласнику Републике Србије”.
05 број 350-11688/2015
У Београду, 30. октобра 2015. године
Влада 
Председник,
Александар Вучић, с.р.
ПРИЛОГ 1.
ГРАФИЧКИ ПРИКАЗ ОКВИРНЕ ГРАНИЦЕ ОБУХВАТА ПРОСТОРНОГ ПЛАНА

ПРИЛОГ 2.
СПИСАК ПОДЛОГА ЗА ПОДРУЧЈЕ ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГЗАВОДА
Општина Пожега
Планови катастра непокретности




Ред.
број


Катастарска
општина


Врста плана


Размера


Број дет. листова




1. 


Пилатовићи


аналогни план


2500


8




2. 


Прилипац


ДКП – векторски формат








3. 


Лопаш


аналогни план


2500


9




4. 


Горобиље


аналогни план


2500


11




5. 


Милићево Село


аналогни план


2500


9




Планови катастра водова




Ред.
број


Катастарска општина


Врста плана


Размера


Број дет. листова




1. 


Пилатовићи


катастарски план водова у хибридном облику (скенирани и геореференцирани аналогни планови + вектор)








2. 


Прилипац


катастарски план водова у хибридном облику (скенирани и геореференцирани аналогни планови + вектор)








3. 


Лопаш


катастарски план водова у хибридном облику (скенирани и геореференцирани аналогни планови + вектор)








4. 


Горобиље


катастарски план водова у хибридном облику (скенирани и геореференцирани аналогни планови + вектор)








5. 


Милићево Село


катастарски план водова у хибридном облику (скенирани и геореференцирани аналогни планови + вектор)








Општина Ариље
Планови катастра непокретности




Ред.
број


Катастарска општина


Врста плана


Размера


Број дет. листова




1. 


Вирово


ДКП – векторски формат








2. 


Грдовићи


ДКП – векторски формат








3. 


Ариље


ДКП – векторски формат








4. 


Церова


ДКП – векторски формат








5. 


Вигоште 
– Поглед


аналогни план


1:2500


9




6. 


Богојевићи


аналогни план*


1:2500


8




7. 


Драгојевац


ДКП – векторски формат








8. 


Латвица


ДКП – векторски формат








9. 


Миросаљци


ДКП – векторски формат








10. 


Ступчевићи


аналогни план*


1:2500


9




11. 


Трешњевица


аналогни план


1:2500


18




* – ДКП је у завршној фази израде
Планови катастра водова




Ред.
број


Катастарска општина


Врста плана


Размера


Број дет. листова




1. 


Вирово


векторски формат








2. 


Грдовићи


векторски формат








3. 


Ариље


векторски формат








4. 


Церова


векторски формат








5. 


Вигоште 
– Поглед


векторски формат








6. 


Богојевићи


векторски формат








7. 


Драгојевац


векторски формат








8. 


Латвица


векторски формат








9. 


Миросаљци


векторски формат








10. 


Ступчевићи


векторски формат








11. 


Трешњевица


векторски формат








Општина Ивањица
Планови катастра непокретности




Ред.
број


Катастарска општина


Врста плана


Размера


Број дет. листова




1217752. 


Радаљево


ДКП – векторски формат








1217753. 


Прилике


аналогни план*


1:2500


12




1217754. 


Дубрава


аналогни план


1:2500


19




1217755. 


Шуме


ДКП – векторски формат








1217756. 


Ивањица


ДКП – векторски формат








1217757. 


Свештица


ДКП – векторски формат








1217758. 


Бедина Варош


ДКП – векторски формат








1217759. 


Рокци


ДКП – векторски формат








1217760. 


Будожеља


ДКП – векторски формат








1217761. 


Мана


ДКП – векторски формат








1217762. 


Комадине


аналогни план*


1:2500


12




1217763. 


Косовица


ДКП – векторски формат








1217764. 


Братљево


ДКП – векторски формат








1217765. 


Глеђица


ДКП – векторски формат








1217766. 


Ровине


ДКП – векторски формат








1217767. 


Смиљевац


ДКП – векторски формат








1217768. 


Васиљевићи


ДКП – векторски формат


1:2500


4




1217769. 


Ерчеге


ДКП – векторски формат








1217770. 


Медовине


ДКП – векторски формат








* – ДКП је у фази израде
Планови катастра водова




Ред.
број


Катастарска општина


Врста плана


Размера


Број дет. листова




1. 


Радаљево


нема








2. 


Прилике


нема








3. 


Дубрава


нема








4. 


Шуме


аналогни план


1:1000


13




5. 


Ивањица


аналогни план


1:1000


25




6. 


Свештица


нема








7. 


Бедина Варош


нема








8. 


Рокци


нема








9. 


Будожеља


нема








10. 


Мана


нема








11. 


Комадине


нема








12. 


Косовица


нема








13. 


Братљево


нема








14. 


Глеђица


нема








15. 


Ровине


нема








16. 


Смиљевац


нема








17. 


Васиљевићи


нема








18. 


Ерчеге


нема








19. 


Медовине


нема








Општина Сјеница
Планови катастра непокретности




Ред.
број


Катастарска општина


Врста плана


Размера


Број дет. листова




1. 


Брњица


аналогни план*


1:2500


17




2. 


Ступ


аналогни план*


1:2500


14




3. 


Штаваљ


аналогни план*


1:2500


23




4. 


Дражевиће


ДКП – векторски формат








5. 


Житниће


аналогни план


1:2500


12




6. 


Драгојловиће


аналогни план*


1:2500


15




7. 


Врсјенице


аналогни план*


1:2500


8




8. 


Крће


аналогни план*


1:2500


12




9. 


Зајечиће


аналогни план*


1:2500


8




10. 


Камешница


ДКП – векторски формат








11. 


Кијевце


ДКП – векторски формат








12. 


Раждагиња


аналогни план*


1:2500


11




13. 


Дујке


аналогни план*


1:2500


19




14. 


Рашковиће


ДКП – векторски формат








15. 


Расно


ДКП – векторски формат








16. 


Цетановиће


ДКП – векторски формат








17. 


Буђево


ДКП – векторски формат








18. 


Гошево


ДКП – векторски формат








19. 


Долиће


ДКП – векторски формат








20. 


Бољаре


ДКП – векторски формат








* – ДКП је у фази израде
Планови катастра водова




Ред.
број


Катастарска општина


Врста плана


Размера


Број дет. листова




1. 


Брњица


нема








2. 


Ступ


нема








3. 


Штаваљ


нема








4. 


Дражевиће


нема








5. 


Житниће


нема








6. 


Драгојловиће


нема








7. 


Врсјенице


нема








8. 


Крће


нема








9. 


Зајечиће


нема








10. 


Камешница


нема








11. 


Кијевце


нема








12. 


Раждагиња


нема








13. 


Дујке


нема








14. 


Рашковиће


нема








15. 


Расно


нема








16. 


Цетановиће


нема








17. 


Буђево


нема








18. 


Гошево


нема








19. 


Долиће


нема








20. 


Бољаре


нема