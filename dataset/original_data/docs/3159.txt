ЗАКОН

о давању контрагаранције
Републике Србије Србији и Црној Гори

по зајму Европске инвестиционе
банке за финансирање Пројекта хитне санације
саобраћаја


"Службени гласник
РС", број

61 од 

18. јула 2005. 


 

 

Контрагаранција Републике
Србије

 

Члан 1.

Република Србија преузима обавезу да као контрагарант измири
обавезе Србије и Црне Горе по зајму Европске инвестиционе банке, у делу који се
односи на Републику Србију, у износу до 50 милиона евра по основу Уговора о финансирању
између Савезне Републике Југославије и Европске инвестиционе банке, потписаног
13. децембра 2001. године у Београду, за финансирање Пројекта хитне санације саобраћаја.

 

Обавеза Републике Србије


 

Члан 2.

Контрагаранција из члана 1. овог закона даје се Србији и
Црној Гори на име обавезе из Закона о задужењу Савезне Републике Југославије код
Европске инвестиционе банке за Пројекат хитне санације саобраћаја („Службени лист
СРЈ”, број 23/02), којим се Савезна Република Југославија задужује у своје име,
а за рачун Републике Србије, у износу до 50 милиона евра код Европске инвестиционе
банке, за финансирање Пројекта хитне санације саобраћаја и Закона о потврђивању
Уговора о финансирању између Савезне Републике Југославије и Европске инвестиционе
банке за Пројекат хитне санације саобраћаја („Службени лист СРЈ – Међународни уговори”,
број 4/02).

 

Корисник зајма

 

Члан 3.

Корисници зајма из члана 1. овог закона у Републици Србији
су Републичка дирекција за путеве и Јавно предузеће Аеродром „Београд” (у даљем
тексту: корисници зајма).

 

Начин повлачења средстава
зајма

 

Члан 4.

Средства зајма повлаче се по захтеву корисника зајма, преко
Министарства финансија, на специјални рачун – „EIB T.R.P. Loan F.R.Y. (Srbija)”,
који ће бити отворен на име Републике Србије код Народне банке Србије.

 

Отплата зајма 


 

Члан 5.

Отплата зајма врши се по налогу зајмопримца, преко Народне
банке Србије, у еврима.

 

Обавезе корисника зајма

 

Члан 6.

Средства
за отплату зајма обезбедиће корисници зајма.

Корисници
зајма дужни су да средства за отплату зајма обезбеђују према плану отплате за сваку
повучену траншу, у износу који укључује главницу, обрачунату камату и пратеће трошкове.


Корисници
зајма обезбеђиваће средства за отплату зајма из сопствених прихода, уплатом динарске
противвредности доспелих девизних обавеза по обрачуну Народне банке Србије и обавештењу
Министарства финансија. 

Ако
по основу издате контрагаранције Република Србија изврши обавезу уместо корисника
зајма, има право на повраћај главнице, камате и пратећих трошкова који настану због
неизвршења, односно неблаговременог извршења обавезе, до висине износа измирене
обавезе, као и право да од корисника зајма наплати обрачунату законску камату.

Право
на повраћај средстава из става 4. овог члана Република Србија оствариће тако што
ће кориснику зајма умањити средства од утврђених буџетских апропријација и субвенција
или, ако корисник зајма није корисник буџетских средстава Републике Србије, иницирати
наплату са рачуна корисника зајма, на основу овлашћења добијеног од корисника зајма
или других инструмената обезбеђења, у складу са прописима којима се уређује платни
промет.
 


Ступање на снагу


 


Члан 

7.


Овај закон ступа на снагу осмог дана од дана објављивања у „Службеном гласнику 
Републике Србије”.