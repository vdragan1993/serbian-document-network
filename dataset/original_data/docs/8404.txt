На
основу члана 10. става 2. Закона о вршењу јавних овлашћења и начину обезбеђења
средстава Црвеног крста Србије („Службени гласник СРС“, бр. 6/79), Републички
секретаријат за финансије, доноси

 

 

ПРАВИЛНИК

о начину наплате одрђених износа 
средстава Црвеног крста Србије

„Службени
гласник СРС”, број 13 од 31. 
марта 1979.

 

 

Члан
1.

Наплата износа од
једног динара по члану 7. Закона о вршењу јавних овлашћења и начину обезбеђења
средстава Црвеног крста Србије врши се по правилу у готовом новцу, а може се
вршити и другим средствима плаћања. 

 

Члан
2. 

Наплата износа по
члану 9. Закона о вршењу јавних овлашћења и начину обезбеђења средстава Црвеног
крста врши се путем продаје посебних маркица које издаје Црвени крст Србије. 


Посебне маркице из
става 1. овог члана продају се приликом издавања возних карата у железничком,
бродском, авионском, међумесном и међународном саобраћају, а на сваку поштанску
пошиљку у унутрашњем саобраћају приликом предаје поштанске пошиљке организацији
која врши поштанске услуге. 

 

Члан
3. 

Овај правилник ступа
на снагу даном објављивања у „Службеном гласнику Социјалистичке Републике
Србије”. 

  

Републички секретар,


Борислав Атанацковић, с.
р.