На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси

 

ОДЛУКУ

о утврђивању старе механе Тасића у Петровцу за споменик културе


"Службени гласник
РС", број 8 од 24. 

марта 1998.

	  

Тачка 1.

Стара механа Тасића у Петровцу утврђује се за споменик
културе.

Тачка 2.

Стара механа Тасића у Петровцу (у даљем тексту:
споменик културе) налази се на територији општине Петровац, у Петровцу, у
приватној својини, на катастарској парцели број 643 К.О. Петровац.

Споменик културе је саграђен 1868. године, као приземна
грађевина, са подрумом испод источног крила и основом у облику ћириличког слова
Г. Позната су имена пројектаната, Франца Зеленог и Павла Ђорђевића, а сачуван
је и оригинални план зграде. Просторном композицијом, конструкцијом, начином
градње, као и урбанистичком позицијом у оквиру старог језгра Петровца, издваја
се као значајан објекат ове врсте градитељства из друге половине ХIХ века у
млавском крају.

Тачка 3.

Заштићена околина споменика културе обухвата
катастарске парцеле бр. 642 и 643 К.О. Петровац, у приватној својини.

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала, функционалних
карактеристика и оригиналних натписа;

2) ажурно праћење стања и одржавање
конструктивностатичког система, кровног покривача, свих фасада, ентеријера и
исправности инсталација у споменику културе;

3) забрана радова који могу угрозити статичку
безбедност споменика културе;

4) коришћење у оквиру изворне намене;

5) реновирање електро-инсталација;

6) инсталирање противпожарних апарата.

Тачка 5.

Утврђују се следеће мере заштите заштићене околине
споменика културе:

1) забрана градње објеката који својом архитектуром,
габаритом и висином угрожавају споменик културе;

2) забрана градње објеката који нису у функцији
споменика културе;

3) изградња инфраструктуре дозвољена је само уз
претходно обезбеђење заштитних археолошких ископавања и адекватне презентације
налаза;

4) забрана складиштења материјала и стварања депонија.

Тачка 6.

Ову одлуку објавити у „Службеном гласнику Републике
Србије”.

 

 Број
633-2659/97-15

У Београду,
20. фебруара 1998. године

Влада
Републике

Потпредседник,

академик
проф. др Милутин Стојковић,
с.р.