На основу члана 144. став 4. и члана 166. став 4.
Царинског закона („Службени гласник РС", број 73/03),
Влада Републике Србије доноси
 
ОДЛУКУ
о стопи
компензаторне камате
“Службени
 гласник РС”, број 118 од 29. октобра 2004.
 
1. Овом одлуком одређује се стопа компезаторне камате,
и то: на износ утврђеног царинског дуга, за добијене производе и робу у
непромењеном стању а за које је одобрено стављање у слободан промет, носилац
одобрења дужан је да плати компензаторну камату по стопи утврђеној у тачки 2.
ове одлуке, за период од дана прихватања декларације за поступак активног
оплемењивања до дана стављања у слободан промет, односно на износ утврђеног
царинског дуга за робу која је стављена у поступак привременог увоза а за које
је одобрено стављање у слободан промет, носилац одобрења дужан је да плати
компензаторну камату по стопи утврђеној тачком 2. ове одлуке, за период од дана
прихватања декларације за привремени увоз до дана стављања у слободан промет. 
 
2. Стопа компензаторне камате на износ утврђеног
царинског дуга једнака је годишњој есконтној стопи Народне банке Србије
увећаној за 15 процентних поена, применом комфорне методе обрачуна.
 
3. Обрачун и наплату компезаторне камате по стопи
утврђеној у тачки 2. ове одлуке, врши царински орган.
 
4. Средства остварена по основу наплате ове камате
представљају приход буџета Републике Србије.
 
5. Ова одлука ступа на снагу осмог дана од дана
објављивања у „Службеном гласнику Републике Србије".
 
05 број 42-7067/2004-1
У Београду, 28. октобра
2004. године

Влада Републике Србије
Потпредседник,

Мирољуб Лабус, с.р.