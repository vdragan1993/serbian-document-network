На
основу члана 43. став 4. Закона о заштити животне средине („Службени гласник
Републике Србије”, бр. 66/91, 83/92, 53/93, 67/93, 48/94 и 53/95),
Влада
Републике Србије доноси
 
 
УРЕДБУ

о 
заштити 
Парка 
природе „Сићевачка клисура”
“Службени гласник РС”, број 16
од 10. маја
2000.
 
 
Члан 1.
Сићевачка
клисура ставља се под заштиту као природно добро од великог значаја и сврстава
у II
категорију заштите као парк природе (у даљем тексту: Парк природе „Сићевачка
клисура”).
 
Члан 2.
Парк
природе „Сићевачка клисура” ставља се под заштиту као подручје изузетне
биолошке разноврсности и станиште или боравиште великог броја ендемичних,
ендемореликтних, реликтних и ретких врста биљака и животиња, као особени пример
појаве и међудејства геолошких, геоморфолошких и хидролошких процеса и као
предео изражених обележја природне лепоте и успешног споја природе, људских
традиционалних делатности и градитељства и културно-историјских споменика.
 
Члан 3.
Парк
природе „Сићевачка клисура” обухвата делове подручје општина Ниш и Бела Паланка,
укупне површине 7.746 ха, од чега на подручју општине Ниш 5.559 ха, на деловима
катастарских општина Куновица, Равни До, Просек, Јелашница, Сићево и Ореовац и
целој катастарској општини Островица и на подручју општине Бела Паланка 2.187
ха на деловима катастарских општина Црнче, Градиште и Долац.
Опис
граница Парка природе „Сићевачка клисура” са графичким приказом одштампан је уз
ову уредбу и чини њен саставни део.
 
Члан 4.
На
подручју Парка природе „Сићевачка клисура” установљава се режим заштите III степена
на већем делу подручја, површине од 6.555 ха и режим заштите II степена
на локалитетима Градиштанског кањона и Вис-Кусаче укупне површине 1.191 ха.
Опис граница ових простора дат је уз ову уредбу.
 
Члан 5.
У
Парку природе „Сићевачка клисура” у режиму 

II степена заштите, забрањено је:
1)
узнемиравање, уништавање и сакупљање заштићених врста флоре и фауне;
2)
уносити стране дивље животињске врсте, као и стране врсте биљака, осим за
потребе спречавања ерозије и клизишта у грађевинским подручјима и гајења агрокултура
на пољопривредним површинама сеоских домаћинстава;
3)
сећи или уништавати дрвеће, жбуње и осталу вегетацију на странама кањона, као и
на осталим деловима подручја парка кад се тиме угрожава биолошка разноврсност и
стабилност природних екосистема и изазивају процеси ерозије;
4)
изводити радове и активности које би нарушиле геоморфолошке одлике подручја
(експлоатација бигра, камена, шљунка и других минералних сировина, отварање
позајмишта земље, одлагање и депоновање земљишта и другог материјала, каптирање
извора или делова водотока) и обављати друге делатности и предузимати друге
радове којима се уништава природа, односно угрожавају вредности парка природе;
5)
градити индустријске, инфраструктурне и друге објекте или изводити радове
којима се загађују ваздух, земљиште и воде, смањује њихова количина, просторни
и временски распоред или се угрожава амбијент и заштићена околина непокретних
културних добара и добара под претходном заштитом;
6)
обављати било какве радове у заштићеној околини непокретних културних добара
без претходно прибављених услова и сагласности надлежне службе за заштиту
споменика културе и природе;
7)
градити викенд објекте изван грађевинског подручја утврђених просторним планом
подручја парка природе;
8)
депоновати комунални и индустријски отпад и секундарне сировине.
У
Парку природе „Сићевачка клисура” на локалитетима Градиштански кањон и
Вис-Кусача, осим мера из режима III степена заштите,
прописују се и мере из режима II степена заштите
којим је
 
1.
Забрањено:
1)
отварање и рад каменолома;
2)
градити било које објекте, укључујући и привремене планинарске и шумарске
објекте и друге сличне објекте, осим радова на одржавању магистралног пута Е-5
Ниш–Софија и пруге и уређење путног и пружног појаса, као и висећег моста на
уласку у Градиштански кањон;
3)
трасирање и уређење нових шумских путева и планинарских стаза, осим постојећих;
4)
сакупљање шумских и других плодова, печурки и лековитог биља;
5)
лов дивљачи;
6)
крчење шуме, кресање лисника, извлачење лежавине, жирење и подбељивање стабала,
као и испаша стоке на површинама под шумом и на шумском земљишту, осим
ограниченог пашарења;
7)
каптирање извора и захватање воде на водотоцима.
2.
Обезбеђује се: евидентирање типова посебно значајних станишта и животних
заједница, врста флоре и фауне, односно укупног биодиверзитета парка природе, а
нарочито угрожених врста флоре и фауне; праћење стања очуваности, односно
угрожености природних вредности и на тим основама планирање заштитних и
узгојних радова на шумском земљишту и шумама и другим деловима подручја парка
природе; реинтродукција и реколонизација ишчезлих врста које су некада
насељавале подручје парка природе, изградња хранилишта за некрофаге врсте птица
и друге активности на очувању и унапређивању стања популација ретких угрожених
врста флоре и фауне; праћење стања природних вредности и успостављање
мониторинга, научноистраживачки и образовни рад и презентација природних
вредности и културних добара парка природе.
 
Члан 6.
Заштита
и развој Парка природе „Сићевачка клисура” спроводи се према програму заштите и
развоја (у даљем тексту: Програм).
Програм
садржи: циљеве и приоритетне активности и задатке на спровођењу режима заштите
из члана 5. ове уредбе, а нарочито задатке у заштити ретких, ендемичних,
ендемореликтних и реликтних врста биљака и њихових заједница, задатке на
заштити фауне, задатке у успостављању мониторинга, спровођењу
научноистраживачких, културних, васпитно-образовних и туристичко-рекреативних
активности, задатке на успостављању и развијању сарадње са локалним становништвом
и другим корисницима подручја парка природе, на презентацији и неопходном
опремању подручја за остваривање наведених активности и задатака, као и радове
на рекултивацији и санацији каменолома, средства потребна за реализацију овог
програма, као и начин њиховог обезбеђивања.
Програм
се доноси за период од пет година, а остварује годишњим програмом који садржи
задатке и послове који се реализују у текућој години, динамику њиховог
извршавања и висину потребних средстава.
На
Програм на који су претходно прибављена мишљења министарстава надлежних за
послове шумарства, водопривреде, урбанизма, науке, културе и просвете,
сагласност даје министарство надлежно за послове заштите животне средине.
 
Члан 7.
О
Парку природе „Сићевачка клисура” стара се Јавно предузеће „Србијашуме” (у
даљем тексту: Предузеће).
 
Члан 8.
Предузеће
у обављању послова заштите и развоја Парка природе „Сићевачка клисура”
обезбеђује спровођење Програма, прописаних режима заштите и очувања природног
добра, научноистраживачке, културне, васпитно-образовне,
информативно-пропагандне и друге активности, доноси Програм и годишњи програм
заштите и развоја.
Предузеће
подноси извештај о остваривању Програма из члана 5. ове уредбе до 15. децембра
за текућу годину министарству надлежном за заштиту животне средине.
 
Члан 9.
Предузеће
у обављању послова заштите и развоја Парка природе „Сићевачка клисура”
обезбеђује обележавање парка природе, унутрашњи ред и чуварску службу у складу
са актом који доноси уз сагласност министарства надлежног за послове заштите
животне средине.
Актом
из става 1. овог члана уређују се правила за спровођење режима заштите и
развоја, а нарочито: начин и услови кретања и боравка посетилаца, коришћење
пашњака, лековитог биља и шумских плодова, рекреативних и других јавних
површина, постављања информативних и других ознака, мере заштите приликом
обављања научних истраживања и извођења истражних радова, услови за обављање
дозвољених делатности и посебне мере и ограничења у спровођењу режима заштите.
Правила
одређена актом из става 1. овог члана и друге неопходне информације за
спровођење режима заштите Предузеће је дужно да на погодан начин јавно огласи,
тако да буду доступна корисницима и посетиоцима.
 
Члан 10.
Средства
за заштиту и развој Парка природе „Сићевачка клисура” обезбеђују се из прихода
остварених обављањем делатности Предузећа, из средстава у буџету Републике и из
других извора у складу са законом.
 
Члан 11.
Програм
из члана 6. ове уредбе Предузеће ће донети у року од шест месеци од дана
ступања на снагу ове уредбе, а годишњи програм у року од 90 дана од дана
ступања на снагу Програма.
До
доношења програма Предузеће може послове заштите обављати према привременом
програму заштите и развоја који доноси у року од 60 дана од дана ступања на
снагу ове уредбе.
 
Члан 12.
Планови
и програми уређења простора, шумске, ловне, водопривредне, пољопривредне и
друге основе и програми који обухватају заштићено подручје усагласиће се са
Просторним планом Републике Србије и програмом из члана 6. ове уредбе.
 
Члан 13.
Ова
уредба ступа на снагу осмог дана од дана објављивања у „Службеном гласнику
Републике Србије”.
 
05 број 353-1420/2000
У Београду, 5. маја 2000. године
Влада Републике Србије
Потпредседник,
др Војислав Шешељ, с.р.
 
 
ОПИС ГРАНИЦА 

ПАРКА ПРИРОДЕ
„СИЋЕВАЧКА КЛИСУРА”
 
Граница
подручја парка природе на територији града Ниша почиње на тромеђи катастарских
општина Сићево, Малча и Просек. Од ове тромеђе граница иде у смеру кретања
казаљке на сату на север границом КО Малча и КО Сићево у дужини од 1.000 м, а
даље северном границом к.парцеле бр. 4376, 4735, затим западном страном парцеле
бр. 4838 до пута к.п. бр. 8260, одакле наставља на север у дужини од 330 м.
Овде се граница ломи на исток и иде северозападном и западном страном к.п. бр.
4878, северном страном к.п. бр. 4873 до 4877, 4872/1 и 4871. Даље граница иде
североисточном страном парцела 4855/1,3,4; 4854; 5016/2 до западног угла к.п.
бр. 3244 (КО Сићево). Одавде, гранична линија обилази к.п. бр. 3244, њеном
јужном, источном и северном страном идући до северног угла ове парцеле. Граница
даље наставља северозападном страном к.п. бр. 4350 и 4349, затим пресеца к.п.
бр. 4347 и 4345, па прати северозападну страну к.п. бр. 4196, западну страну
к.п. бр. 4218 до пута к.п. бр. 8256, прелази пут и наставља југозападном
страном к.п. бр. 4226/2. Даље гранична линија наставља да прати исти пут, идући
даље западном страном к.п. бр. 3760 до пресека са новим путем к.п. бр. 8242,
пресеца пут и даље иде западном страном к.п. бр. 3655/7,8. Од ове катастарске
парцеле граница наставља на североисток пратећи северозападну страну к.п. бр.
3278; 3276; 3275/1,2; 3680; 8249 и наставља путем к.п. бр.8249 у дужини од 200
м. Граница потом сече к.п. бр. 3377, иде северозападном страном к.п. бр. 3385,
северозападном, па северном страном к.п. бр. 3384, северном страном к.п. бр. 3380–3383,
северозападном па северном страном к.п. бр. 165, до пута бр. 280. Граница прати
овај пут у дужини од 150 м, ломи се на исток пратећи исти у дужини од 100 м,
ломи се на север идући путем к.п. бр. 274 у дужини од 180 м. Даље граница иде
северном страном к.п. бр. 271, 266, сече парцелу к.п. бр. 373 и даље наставља
њеном северном страном до полигоне тачке бр. 153. Одавде гранична линија
наставља северном страном к.п. бр. 501–517, затим наставља путем 240 м до к.п.
бр. 529 идући њеном северозападном и северном страном, па северном страном к.п.
бр. 536–534, северозападном страном к.п. бр. 563 и 565 све до пута к.п. бр.
8245 одакле наставља путем у дужини од 900 м до границе са територијом Бела
Паланка.
У
овој тачки гранична линија се ломи и иде на југ границом града Ниша и општине
Бела Паланка до тромеђе КО Ланиште, Црнче и Равни До, одакле прати ову границу
до јужне стране к.п. бр. 2041 (КО Равни До), где скреће на запад до старог пута
Ниш–Димитровград. Одавде граница иде на запад путем Ниш–Пирот кроз КО Равни До
(к.п. бр. 2579), КО Куновица (к.п. бр. 5967, 5968, 5969) и КО Јелашница (к.п.
бр. 6010, 6011, 6088, 6009), све до раскрснице поменутог пута и пољског пута
к.п. бр. 6020 КО Јелашница. Граница, затим скреће на северозапад пољским путем
к.п. бр. 6020 КО Јелашница, прати га у дужини од 450 м, а затим иде истим путем
кроз КО Просек к.п. бр. 3287 у дужини од 150 м. Потом гранична линија иде
јужном страном к.п. бр. 2752, 2754, 2755, 2756–2761, а затим сече пољски пут
к.п. бр. 3260 и иде границом к.п. бр. 2687, 2621, 2623–2628 до реке Нишаве.
Гранична линија потом сече реку Нишаву идући према северозападу западном
страном к.п. бр. 2428 и 2429 а потом северном страном к.п. бр. 2418 где се ломи
и иде северозападном границом к.п. бр. 2430–2433 до железничке пруге и пута
Ниш–Димитровград. Овде граница сече пругу, а потом пут и иде на север потоком
Дудина падина к.п. бр. 3259 КО Просек све до граничне белеге бр. 9 која се
налази на граници КО Просек и КО Малча. Од граничне белеге бр. 9 граница иде на
исток, а потом на север граничном линијом КО Просек и КО Малча све до тромеђе
КО Просек, Малча и Сићево.
Граница
парка природе на територији општине Бела Паланка почиње на тромеђи КО Ланиште,
КО Равни До и КО Црнче. Идући у смеру казаљке на сату, гранична линија иде на
север западном границом КО Црнче а онда КО Градиште до тромеђе КО Сићево, КО
Белоиње и КО Градиште (врх зв. Пљоштар кота 1052). Овде граница скреће на исток
северном страном к.п. бр. 5 до тригонометријске тачке бр. 168 где сече к.п. бр.
6, те иде јужном страном к.п. бр. 8, а затим северном к.п. бр. 9, избија на пут
к.п. бр. 559 (све КО Градиште). Даље граница иде на југ источном страном к.п.
бр. 3653, 2280, 2298, 2296, а онда североисточном границом к.п. бр. 2261, 2263,
2264, 2265, 2251, 2249–2245, 2283 и источном границом к.п. бр. 2244, 2220,
2218, 2499, 2210, 2209, 2509 до граничне линије КО Градиште и КО Долац. У истом
правцу гранична линија иде даље границом КО Градиште и КО Долац до тромеђе к.п.
бр. 2742 (КО Градиште), к.п. бр. 1413 (КО Долац), к.п. бр. 2912 (пут), те овим
путем иде до северног угла к.п. бр. 1323. Из ове тачке гранична линија иде
источном границом к.п. бр. 1392, 1391, 1332,1344, 1343, 1381–1378, 1756, 1757/2
и 1746 на чијем југоисточном углу сече к.п. бр. 1745/1 и сувим протоком иде на
југ до реке Нишаве одакле низводно реком иде до тромеђе КО Долац, КО Ланиште,
КО Црнче. Одавде гранична линија иде на југозапад јужном границом КО Црнче до
почетне тачке описа.
 
ОПИС ГРАНИЦЕ 

РЕЖИМА ЗАШТИТЕ 
II СТЕПЕНА ПОДРУЧЈА
ГРАДИШТАНСКОГ КАЊОНА
 
Граница
режима заштите 

II степена подручја Градиштанског кањона почиње на територији
града Ниша, КО Островица, у тачки у којој се додирују к.п. бр. 8619, 1149 и
1150 и иде ка југу спољном границом следећих катастарских парцела: 1150/део,
долази до заједничке тачке 1264, 1265 и 1150 и одатле сече к.п. бр. 1150 до
тачке у којој се спајају к.п. бр. 1260, 1148 и 1259 и наставља даље
обухватајући к.п. бр. 1260, прелази у КО Црнче (Бела Паланка) и наставља даље
обухватајући к.п. бр. 1, 774, 1, 733, 741, 739, 738, 724, 710, 6, 5, 2, 18/1,
18/2, 3096, 3098, 3096, 3097, 5720, 5827 и прелази у КО Градиште и иде даље
границом следећих катастарских парцела обухватајући их: 919/1, 919/2, 916/2,
918, 916/1, 917, 916/1, прелази у КО Сићево (Ниш) и наставља даље обухватајући следеће
к.п. 615/1, сече ову парцелу између кривине пута (к.п. бр. 8242) и додирне
тачке између к.п. бр. 770 и 769, опет наставља границом к.п. бр. 615/1, сече
магистрални пут и реку Нишаву преко ХЕ Островица, обухвата к.п. бр. 572 (КО
Островица) и наставља северном границом пруге до тачке у којој се спајају к.п.
бр. 540, 562 и 8619, наставља ободом к.п. бр. 8619 и стиже до почетне тачке.
 
ОПИС ГРАНИЦЕ 

РЕЖИМА ЗАШТИТЕ 
II СТЕПЕНА ПОДРУЧЈА
ВИС-КУСАЧА
 
Граница
режима заштите 

II степена подручја „Вис-Кусача” почиње на левој обали Нишаве у
тачки у којој се спајају к.п. бр. 1 (КО Островица) и к.п. бр. 6169 (КО Сићево)
и одатле граница иде на исток дуж леве обале Нишаве КО Островице спољним
границама следећих к.п. бр. 1, 4914, 4926, 4925, 4924, 4923, 4920, 4945, 4944,
4961, 4960, 4962, 4969, 4970, 4992, 4997, 5004, 5005, даље прелази у КО
Куновица и иде спољном границом следећих к.п. бр. 183, 182, 173, 170, 165/1,
165/2, 161/1, 160, 159, 1/1, 198, 109, 102, 104, 1/1, 79, 1/1, 67, 66, 1/1, 1,
улази у КО Просек и наставља даље спољном границом следећих к.п. бр. 8, 1015,
8, 13, 14, 26, 25, 47, 50, 52 и улази у КО Сићево и наставља спољном границом
к.п. бр. 6169, 7135/3, 7135/2, 7135/1, 7133, 7132, 7149, 7150/2, 7150/1, 7151,
7152, 7153, 7154, 7009/2, 7008, 6961/1, 6961/2, 6960, 6959, 6956, 6949, 6948,
6947, 6946, 6945/4, 6944, 6924, 6921, 6923, 6922, 6919, 6918, 6917, 6916, 6915,
6913, 6912, 6911, 6910, 6909, 6908, 6907, 6169 и долази до почетне тачке.