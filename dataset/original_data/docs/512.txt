На основу члана 90. ст. 1. и 2. Закона о избору народних посланика („Службени гласник РС”, бр. 35/00, 57/03 – одлука УС, 72/03 – др. закон, 18/04, 85/05 – др. закон, 101/05 – др. закон, 104/09 – др. закон, 28/11 – одлука УС и 36/11) и решења Републичке изборне комисије 02 бр. 013-1209/16, 013-1210/16, 013-1222/16, 013-1226/16, 013-1246/16, 013-1251/16, 013-1252/16, 013-1253/16, 013-1258/16, 013-1268/16, 013-1281/16, 013-1289/16, 013-1290/16 и 013-1294/16 од 27. априла 2016. године,
Републичка изборна комисија, на седници одржаној 29. априла 2016. године, донела је
 
РЕШЕЊЕ
о понављању гласања на бирачким местима на којима су поништени избори за народне посланике Народне скупштине
"Службени гласник РС", број 44 од 29. априла 
				2016.
 
1. Понавља се гласање на изборима за народне посланике Народне скупштине на бирачким местима на којима су поништени избори одржани 24. априла 2016. године, и то:
1) на бирачком месту број 22. МЗ „АКАДЕМИЈА”, БУЛЕВАР УМЕТНОСТИ БР. 27, на територији градске општине Нови Београд у граду Београду,
2) на бирачком месту број 48. ОШ „ФИЛИП ВИШЊИЋ”, САЛВАДОРА АЉЕНДЕА БР. 17, на територији градске општине Палилула у граду Београду,
3) на бирачком месту број 9. ЗГРАДА ГИМНАЗИЈЕ „ДОСИТЕЈ ОБРАДОВИЋ”, БАЧКА ТОПОЛА, ТРГ ДР ЗОРАНА ЂИНЂИЋА БР. 12, на територији општине Бачка Топола,
4) на бирачком месту број 5. КАРЛОВАЧКА ГИМНАЗИЈА, СРЕМСКИ КАРЛОВЦИ, ТРГ БРАНКА РАДИЧЕВИЋА БР. 2, на територији општине Сремски Карловци,
5) на бирачком месту број 29. МЕСНА ЗАЈЕДНИЦА, БРЕСЈЕ, на територији града Јагодине,
6) на бирачком месту број 57. МЕСНА ЗАЈЕДНИЦА, РИБНИК, на територији града Јагодине,
7) на бирачком месту број 24. ДОМ КУЛТУРЕ, НОВИ СИП, на територији општине Кладово,
8) на бирачком месту број 86. ОШ „СЛОБОДАН СЕКУЛИЋ”, УЖИЦЕ, ЂУРЕ ДАНИЧИЋА ББ, на територији града Ужица,
9) на бирачком месту број 4. ОШ „ДУШАН РАДОВИЋ”, НИШ, ЂЕРДАПСКА БР. 45, на територији градске општине Медијана у граду Нишу,
10) на бирачком месту број 28. ОШ „БРАНКО МИЉКОВИЋ”, НИШ, ЉУБОМИРА НИКОЛИЋА БР. 3, на територији градске општине Палилула у граду Нишу,
11) на бирачком месту број 13. ОШ „СТЕФАН НЕМАЊА”, НИШ, КОСОВКЕ ДЕВОЈКЕ ББ, на територији градске општине Пантелеј у граду Нишу,
12) на бирачком месту број 16. ОШ „СТЕФАН НЕМАЊА”, НИШ, КОСОВКЕ ДЕВОЈКЕ ББ, на територији градске општине Пантелеј у граду Нишу,
13) на бирачком месту број 23. ОШ „КАРАЂОРЂЕ”, ГОРЊИ МАТЕЈЕВАЦ, на територији градске општине Пантелеј у граду Нишу,
14) на бирачком месту број 24. ОШ „ДОСИТЕЈ ОБРАДОВИЋ”, ОМЛАДИНСКА БР. 20, на територији града Врања,
15) на бирачком месту број 65. МЕСНА ЗАЈЕДНИЦА, ВРТОГОШ, на територији града Врања.
2. Поновно гласање одржаће се у среду, 4. маја 2016. године, у времену од 7 до 20 часова.
3. Гласање ће се спровести по изборним листама које су утврђене за изборе за народне посланике Народне скупштине, одржане 24. априла 2016. године.
4. Распуштају се бирачки одбори образовани за спровођење избора за народне посланике Народне скупштине, одржаних 24. априла 2016. године, за бирачка места из тачке 1. овог решења.
5. Републичка изборна комисија ће за спровођење поновног гласања на бирачким местима из тачке 1. овoг решења образовати нове бирачке одборе и именовати председнике и заменике председника, као и чланове и заменике чланова нових бирачких одбора.
6. Орган надлежан за вођење бирачког списка припремиће за спровођење поновног гласања оверене изводе из бирачког списка за бирачка места из тачке 1. овог решења и доставиће их Републичкој изборној комисији најкасније до 30. априла 2016. године.
7. Ово решење ступа на снагу даном доношења, а објављује се у „Службеном гласнику Републике Србије” и на бирачким местима на којем се понавља гласање за избор народних посланика Народне скупштине.
 
02 број 013-1347/16
У Београду, 29. априла 2016. године
Републичка изборна комисија
Председник,
проф. др Дејан Ђурђевић, с.р.