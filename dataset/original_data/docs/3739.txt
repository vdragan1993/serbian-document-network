Редакцијски пречишћен текст
 
 
 
 
На основу
члана 15. Закона
о мирном решавању
радних спорова
(„Службени гласник
РС”, број 125/04), 
Министар
рада, запошљавања
и социјалне политике
доноси
 
 
ПРАВИЛНИК
о поступку
мирног решавања
радног спора
"Службени гласник РС", бр. 12 од 8. фебруара 2005, 84 од
4. октобра 2005. 
 
 
Члан
1.
Овим правилником
уређују се ближи
услови у погледу
начина међусобног
општења учесника
у мирном решавању
радног спора и
вођења поступка,
у складу са законом.

 
Члан
2.
Предлог за покретање
поступка мирног
решавања радног
спора (у даљем
тексту: предлог)
подноси се у писменом
облику и предаје
непосредно Републичкој
агенцији за мирно
решавање радних
спорова (у даљем
тексту: Агенција)
или се шаље поштом,
а може се поднети
и путем телефакса
или електронске
поште. 
Предлог се подноси
на Обрасцу – Предлог
за покретање поступка
мирног решавања
радног спора,
који је одштампан
уз овај правилник
и чини његов саставни
део. 

Ако Агенција
утврди да се два
или више поднетих
предлога за покретање
поступка мирног
решавања индивидуалног
радног спора односе
на исти чињенични
и правни основ
и истог послодаваца,
може донети одлуку
о здруживању поднетих
предлога и вођењу
јединственог
поступка.*

Одлука из става
3. овог члана може
се донети само
под условом да
се не мења арбитар
одређен споразумом
страна у спору
или да стране
у спору нису споразумно
одредиле арбитра.*
 

*Службени гласник РС, 
број 84/2005-23
 
Члан
3.
Предлог мора
бити разумљив
и потпун. 
Ако је предлог
неразумљив или
непотпун, тако
да се по њему не
може поступити,
службено лице
у Агенцији ће
подносиоцу предлога
усмено, ако се
то лице затекне
код њега, писменим
позивом, електронском
поштом или на
други одговарајући
начин саопштити
у чему се састоје
недостаци и одредити
рок за њихово
отклањање. 
О учињеном усменом
саопштењу службено
лице у Агенцији
ће саставити забелешку.

 
Члан
4.
Ако Агенција
није надлежна
за пријем и поступање
по предлогу обавестиће
о томе подносиоца
предлога на начин
утврђен у члану
3. ст. 2. и 3. овог правилника.

 
Члан
5.
Ако подносилац
предлога у року
отклони недостатке,
сматра се да је
предлог од почетка
био уредан. 
Ако подносилац
предлога не отклони
недостатке у одређеном
року, услед чега
се не може поступити
по предлогу, такав
предлог ће се
закључком одбацити.

 
Члан
6.
Ако је предлог
поднела једна
од страна у спору,
дужна је да предлог
поднесе у довољном
броју примерака
за Агенцију и
другу страну у
спору. 
Друга страна
у спору дужна
је да на начин
утврђен у члану
2. овог правилника
обавести Агенцију
да ли прихвата
мирно решавање
спора. 
 
Члан
7.
Ако једна страна
у спору повуче
предлог за покретање
поступка, у складу
са законом, дужна
је да о томе обавести
Агенцију и другу
страну у спору,
на начин утврђен
у члану 2. овог правилника.

 
Члан
8.
Ако стране у
спору у делатностима
из члана 18. Закона
о мирном решавању
радних спорова
не поднесу предлог
у складу са законом,
директор Агенције,
по службеној дужности,
доноси одлуку
о покретању поступка
мирења. 
Одлука нарочито
садржи: 
1) означење страна
у спору; 
2) предмет спора;

3) име и презиме
миритеља. 
Одлука се доставља
странама у спору
на начин утврђен
у члану 3. овог правилника.

 
Члан
9.
Одредбе чл.
2–7. овог правилника
примењују се и
на предлог за
учешће миритеља
у колективном
преговарању. 
 
Члан
10.
Позивање на
расправу врши
на начин утврђен
чланом 3. овог правилника.

У позиву за расправу
миритељ ће обавестити
стране у спору
да одреде свог
представника
у Одбору за мирење
(у даљем тексту:
Одбор) најкасније
до дана заказане
расправе. 
 
Члан
11.
О времену, месту
и начину одржавања
расправе пред
Одбором одлучује
миритељ, имајући
у виду предлоге
страна у спору,
околности спорног
односа, интересе
које стране желе
да остваре, уз
поштовање начела
хитности. 
Ако се поступак
пред Одбором не
оконча у року
од 30 дана од дана
отварања расправе,
миритељ наставља
да води поступак
у складу са ставом
1. овог члана, непосредним
контактом са странама
у спору. 
 
Члан
12.
Расправа пред
арбитром одржава
се у просторијама
послодавца. 
 
Члан
13.
О току поступка,
извођењу доказа
и другим радњама
у поступку миритељ,
односно арбитар
одлучује закључком.

 
Члан
14.
О важнијим радњама
предузетим на
расправи води
се записник. 
О информацијама
и другим подацима
прикупљеним ван
расправе неће
се састављати
записник, већ
ће се у самом спису
ставити забелешка.

Записник, односно
забелешку потписују
миритељ, односно
арбитар и стране
у спору, односно
представник стране
у спору.
 
Члан
15.
О већању и гласању
пред Одбором саставља
се посебан записник
који садржи ток
гласања и изреку
препоруке. 
 
Члан
16.
Овај правилник
ступа на снагу
осмог дана од
дана објављивања
у „Службеном гласнику
Републике Србије”.

  
Број
110-00-998/2004-02
У Београду,
3. фебруара 2005. године
Министар,

Слободан
Лаловић, с.р.
 
  
Образац
ПРЕДЛОГ
ЗА ПОКРЕТАЊЕ 
ПОСТУПКА МИРНОГ
РЕШАВАЊА РАДНОГ
СПОРА
 



1. Име, презиме
  и адреса, односно
  назив и седиште
  предлагача:




_____________________________________________________________







2. Име, презиме
  и адреса, односно
  назив и седиште
  друге стране
  у спору, ако предлог
  подноси једна
  од страна у спору:




_________________________________________________________________________________________________







3. Предмет спора:




_________________________________________________________________________________________________







4. Име и презиме
  миритеља, односно
  арбитра, ако постоји
  споразум страна
  у спору:




_____________________________________________________________







5. Место и датум
  подношења предлога:




_____________________________________________________________ 



Прилог:

– документација
у вези са предметом
спора, 
– име
и презиме сведока
(ако их има). 

ПОТПИС ПРЕДЛАГАЧА:

1. _________________________ 
2. _________________________ 
3. _________________________