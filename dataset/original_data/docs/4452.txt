На основу члана 74. Закона о задругама („Службени
лист СРЈ”, број 41/96), члана 23. Уговора о оснивању Окружног савеза земљорадничких
задруга Ужице и члана 22. Правила Савеза.

Скупштина Окружног савеза земљорадничких задруга
Ужице је донела

 

 


ОДЛУКУ


о утврђивању
основице, стопе и начину и роковима плаћања чланарине (доприноса) Окружном савезу
земљорадничких задруга Ужице за 2009. годину

"Службени
гласник РС", број 4 од 20. јануара 2009.

 

 

Члан 1.

Земљорадничке задруге, пољопривредна предузећа
и други чланови Савеза у 2009. години Окружном савезу земљорадничких задруга Ужице
(у даљем тексту: Савез) обрачунаваће и плаћати чланарину (допринос) по стопи од
1,20%.

Основицу чланарине (доприноса) Савезу чини остварена
бруто зарада без умањења по основу ослобађања и олакшица. 

 

Члан 2.

Земљорадничке задруге и друге чланице Савеза
које имају до пет запослених радника, плаћају чланарину (допринос) Сасвезу у годишњем
износу од 6.000,00 динара, односно у паушалном тромесечном износу од 1.500,00 динара.


 

Члан 3.

Чланарина (допринос) из члана 1. Одлуке уплаћује
се на жиро рачун Савеза Banka Intesa–Експозитура Ужице, број 160-14729-24 на дан
уплате пореза и доприноса из зарада. 

 

Члан 4.

Контролу обрачуна и плаћања чланарине (доприноса)
Савезу, вршиће одговарајућа организациона јединица за обрачун и плаћање у банци
код које се води рачун корисника. 

 

Члан 5.

Ова одлука ступа на снагу даном објављивања у „Службеном гласнику РС”,
а примењиваће се од 1. јануара 2009. године.

 

 

Број 01-66/08

Окружни савез земљорадничких
задруга Ужице

Председник,

Слободан Борисављевић,
с.р.