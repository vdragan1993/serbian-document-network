На
основу члана 29. став 1. Закона о научноистраживачкој делатности („Службени гласник
РС”, бр.110/05 и 50/06 – исправка),
Влада
доноси
 
 
УРЕДБУ
о финансирању Националног
савета за научни и технолошки развој
„Службени гласник РС“, број 65 од 28. 
јула 2006.
 
 
Члан 1.
Овом
уредбом уређује се финансирање рада Националног савета за научни и технолошки развој
(у даљем тексту: Национални савет) и утврђује накнада за рад чланова Националног
савета.
 
Члан 2.
Средства
за финансирање рада Националног савета обезбеђују се у буџету Републике Србије,
у складу са законом.
Средства
за финансирање рада Националног савета у 2006. години утврђена су Законом о буџету
Републике Србије за 2006. годину („Службени гласник РС”, бр. 106/05 и 108/05 – исправка),
у оквиру Раздела 17 – Министарство науке и заштите животне средине.
 
Члан 3.
Средствима
из члана 2. ове уредбе финансирају се:
1)
административно-технички и материјални трошкови подршке раду Националног савета,
и то: трошкови изнајмљивања пословног простора; трошкови опремања пословног простора
(канцеларијски и конференцијски намештај, информатичка опрема и сл.); канцеларијски
трошкови (штампање, превод, публиковање); трошкови телефонског и интернет саобраћаја
и комуникације; трошкови израде печата, штамбиља и графичког знака – лого знака
Националног савета; трошкови за хонораре и ауторство ангажованих лица; трошкови
стручних саветовања, јавних расправа и медијске промоције; трошкови набавке стручне
литературе; 
2)
израда докумената и аката из надлежности Националног савета, и то: Стратегије научног
и технолошког развоја Републике Србије за период 2006. до 2016. године, програма
од општег интереса у научноистраживачкој делатности, подзаконских и других правних
аката (укључујући и средства за рад радних тела Националног савета на изради наведених
докумената и аката); 
3)
рад и накнада за рад чланова радних тела Националног савета, и то: Комисије за доделу,
потврђивање и одузимање статуса центра изузетних вредности, Комисије за одлучивање
у другом степену по жалбама у поступку акредитације научноистраживачких организација,
Комисије за одлучивање по жалбама истраживача на одлуку Комисије за стицање научних
звања, Одбора за доделу награда и признања за научна достигнућа и животно дело истраживача
и Одбора за доделу звања заслужног научника;
4)
награде и признања за научна достигнућа и животно дело истраживача;
5)
накнаде за рад чланова Националног савета.
 
Члан 4.
Накнада
за рад члановима Националног савета исплаћује се месечно.
Минимална
висина накнаде из става 1. овог члана одређује се у висини износа просечне месечне
зараде, без пореза и доприноса, по запосленом у Републици, у претходној години,
према подацима републичког органа надлежног за послове статистике.
Влада
доноси акт којим утврђује висину накнаде за рад председника, заменика председника
и чланова Националног савета.
 
Члан 5.
Актом
о образовању радних тела за израду стратешких и програмских докумената, подзаконских
и других правних аката Национални савет утврђује средства за њихову израду, као
и висину накнаде за рад чланова радних тела.
 
Члан 6.
Национални
савет актом о образовању радних тела из члана 3. тачка 3) ове уредбе утврђује средства
за њихов рад, као и висину накнаде за рад чланова радних тела.
 
Члан 7.
Исплату
средстава за намене које су утврђене овом уредбом врши министарство надлежно за
научноистраживачку делатност.
 
Члан 8.
Ова уредба ступа на снагу
осмог дана од дана објављивања у „Службеном гласнику Републике Србије”.
 
 
05
број 110-7498/2006
У
Крушевцу, 27. јула 2006. године

Влада

Потпредседник,

Ивана
Дулић Марковић, с.р.