На основу члана
66. став 5. Закона о здрављу биља („Службени гласник РС”, број 41/09), 

 Министар пољопривреде,
шумарства и водопривреде, доноси

 

 

НАРЕДБУ

о одређивању граничних прелаза преко
којих ће се увозити, провозити и извозити пошиљке биља, биљних производа и прописаних
објеката

“Службени гласник РС", број 
107 од 23. децембра 2009.

 
 

 1. Пошиљке биља,
биљних производа и прописаних објеката могу се увозити, провозити и извозити само
преко следећих граничних прелаза, и то:

 1) превозним
средствима железничког саобраћаја: Вршац, Димитровград, Суботица, Ристовац, Шид,
Кикинда, Пријепоље и Брасина;

 2) превозним
средствима друмског саобраћаја: Ватин, Градина, Хоргош, Прешево, Мали Зворник –
Нови мост, Сремска Рача, Котроман, Батровци,  Богојево и Гостун;

 3) превозним
средствима речног саобраћаја: Велико Градиште и Бездан;

 4) превозним
средствима ваздушног саобраћаја: Београд.

 

 2. Поштанске
пошиљке биља и биљних производа могу се увозити, провозити и извозити само преко
следећих граничних прелаза: Београд, Ниш и Нови Сад. 

 

 3. Даном ступања
на снагу ове наредбе престаје да важи Наредба о одређивању граничних прелаза преко
којих ће се извозити, увозити и провозити пошиљке биља („Службени гласник РС”, бр.
86/04 и 15/06). 

 

 4. Ова наредба
ступа на снагу осмог дана од дана објављивања у „Службеном гласнику Републике Србије”.
 

 Број 110-00-273/2009-09

 У Београду, 17. децембра 2009. године

 Министар,

 др Саша Драгин, с.р.