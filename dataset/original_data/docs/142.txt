На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Организационог одбора за обележавање јубилеја Другог српског устанка 1815–2015
"Службени гласник РС", број 
	22 од 27. фебруара 2015.
 
1. Образује се Организациони одбор за обележавање Јубилеја Другог српског устанка 1815–2015 (у даљем тексту: Одбор).
2. Задатак Одбора је израда и реализација Програма обележавања Јубилеја Другог српског устанка 1815–2015 (у даљем тексту: Програм).
3. У Одбор се именују: 
1) за председника:
– Томислав Николић, председник Републике;
2) за чланове: 
– Александар Вучић, председник Владе,
– Ивица Дачић, први потпредседник Владе и министар спољних послова,
– Зорана Михајловић, потпредседник Владе и министар грађевинарства, саобраћаја и инфраструктуре,
– др Расим Љајић, потпредседник Владе и министар трговине, туризма и и телекомуникација,
– Кори Удовички, потпредседник Владе и министар државне управе и локалне самоуправе,
– др Душан Вујовић, министар финансија,
– Жељко Сертић, министар привреде,
– Снежана Богосављевић Бошковић, министар пољопривреде и заштите животне средине,
– Александар Антић, министар рударства и енергетике,
– Никола Селаковић, министар правде,
– Небојша Стефановић, министар унутрашњих послова,
– Братислав Гашић, министар одбране,
– др Срђан Вербић, министар просвете, науке и технолошког развоја,
– проф. др Златибор Лончар, министар здравља,
– Александар Вулин, министар за рад, запошљавање, борачка и социјална питања,
– Вања Удовичић, министар омладине и спорта,
– Иван Тасовац, министар културе и информисања,
– Јадранка Јоксимовић, министар без портфеља задужена за Европске интеграције,
– Велимир Илић, министар без портфеља задужен за ванредне ситуације,
– Радослав Павловић, саветник председника Републике,
– проф. др Оливер Антић, саветник председника Републике,
– Јасмина Митровић Марић, саветник председника Републике,
– Недељко Тењовић, генерални секретар председника Републике,
– Његова Светост Архиепископ пећки, Митрополит београдско-карловачки и Патријарх српски господин Иринеј,
– Никола Хајдин, председник САНУ,
– Ласло Блашковић, в.д. управника Народне библиотеке Србије,
– проф. др Момчило Павловић, директор Института за савремену историју,
– Радослав Зеленовић, директор Југословенске кинотеке,
– Милисав Мирковић, председник општине Горњи Милановац,
– Горица Петровић, начелник Општинске управе општине Горњи Милановац,
– Милован Мићовић, председник општине Пожега;
3) за секретара Одбора:
– Тања Пушоња, саветник у Министарству за рад, запошљавање, борачка и социјална питања.
4. Одбор доноси пословник о раду којим се ближе уређује начин рада и одлучивања на седницама Одбора, начин праћења реализације, као и друга питања од значаја за рад Одбора.
5. Чланови Одбора немају право на накнаду за рад.
6. Стручну и административно-техничку потпору Одбору пружа Министарство за рад, запошљавање, борачка и социјална питања.
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-1836/2015
У Београду, 27. фебруара 2015. године
Влада
Председник,
Александар Вучић, с.р.