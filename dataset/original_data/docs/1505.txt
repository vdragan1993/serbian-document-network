Редакцијски пречишћен текст

 
На основу члaна 20. став 6. и члана 21. став 1. Закона о јавном бележништву („Службени гласник РС”, број 31/11),
Министар правде доноси
ПРАВИЛНИК
о јавнобележничкој канцеларији и радном времену јавног бележника 
	

	"Службени гласник РС", бр. 31 од 12. априла 
	2012, 87 од 22. августа 2014, 15 од 2. марта 2017.
Члан 1.
Овим правилником ближе се уређују услови које треба да испуњава јавнобележничка канцеларија у погледу просторија и опреме и прописује радно време јавних бележника.
Члан 2.
Јавнобележничка канцеларија (у даљем тексту: канцеларија) обавезно има: пријемну просторију, просторију за рад, просторију за архиву и депозит и тоалет.
Члан 3.
Пријемна просторија намењена је странкама, док чекају на пријем у просторију за рад.
Пријемна просторија је уређена тако да се омогући несметан проток странака.
Члан 4.
Просторија за рад је намењена за рад јавног бележника са странкама.
У просторији за рад треба да буде истакнута Државна застава Републике Србије.
Члан 5.
Просторија за архиву и депозит намењена је за смештај архиве канцеларије, сеф и другу опрему за чување депонованих предмета.
Члан 6.
Канцеларија је смештена у пословној или стамбеној згради која својим спољашњим изгледом и унутрашњим стањем обезбеђује услове за несметан рад.
Канцеларија представља посебан део зграде у смислу прописа о етажној својини или је смештена у стану као његов део, са посебним улазом.
Улаз у канцеларију, односно зграду у којој се налази канцeларија и прилаз згради морају бити освeтљeни, урeдни, чисти, бeзбeдни за несметан приступ странака и прилагођeни за приступ особама са инвалидитетом.
Члан 6а
Јавни бележник је дужан да на згради у којој се налази јавнобележничка 
	канцеларија има истакнуту таблу правоугаоног облика, димензија 45 х 25 
	центиметара, која садржи: утиснут Мали грб Републике Србије, текст: „Република 
	Србија”, текст: „Јавни бележник”, име и презиме јавног бележника и службено 
	седиште јавног бележника.
Табла из става 1. овог члана је метална, сиве хромиране боје, а 
	садржина на табли исписана је словима црне боје, на српском језику, 
	ћириличким писмом, на средини табле.
Ако се службено седиште јавног бележника налази на територији јединице 
	локалне самоуправе у којој је у службеној употреби и језик и писмо 
	националне мањине, јавни бележник је дужан да поред табле из става 1. овог 
	члана истакне и таблу исте садржине, димензија и облика на језику националне 
	мањине који је у службеној употреби у тој јединици локалне самоуправе.
Ако је јавнобележничка канцеларија смештена у пословној или стамбеној 
	згради која поред јавнобележничке канцеларије има и друге грађевинске 
	јединице, јавни бележник може, поред табле из става 1. овог члана, да 
	истакне и додатну таблу која садржи: ознаку грађевинске јединице и спрат где 
	се налази јавнобележничка канцеларија, као и ознаку радног времена.
*Службени гласник РС, 
	број 87/2014
Члан 7.
Канцеларија мора бити чиста и уредна, заштићена од провале, обезбеђена противпровалним вратима и одговарајућом заштитом прозора
	(решетке, противпровалне фолије и сл.).
Kанцеларија мора испуњавати услове у складу са прописима који уређују противпожарну заштиту.
*Службени гласник РС, 
	број 87/2014
Члан 8.
Kанцеларија мора бити опремљена:
1) сигурносним орманима за смeштај прeдмeта у раду и чувања списа, књига, пeчата и штамбиља који су отпорни на воду и ватру и осигурани сигурносним бравама;
2) сигурносном благајном (касом) намењеном за чување примљeног новца, драгоцeности, врeдносних папира, других врeдних предмета и списа;
3) писаћим столовима и столицама за јавног бeлeжника и лица запослeна у канцeларији, као и потрeбним бројем столица за странкe;
4) рачунаром са штампачем и приступом интернету;
5) апаратом за стабилизацију електронских уређаја у случају нестанка електричне енергије;
6) телефоном;
7) факс машином;
8) уређајем који омогућује фотокопирање и скенирање.
Члан 9.
Јавни бележник најмање месец дана пре промене просторија канцеларије обавeштава Министарство правде и Јавнобележничку комору о промени и правном основу коришћења других просторија.
Члан 10.
Радно време јавног бележника износи 40 часова недељно и обавља се у периоду
	од 9 до 17 часова, од понедељка до петка, 
	при чему оверу потписа и преписа или фотокопије јавне или нејавне исправе 
	може да обавља и до 19 часова, без права на увећање награде за рад изван 
	радног времена.
Јавни бележник означава на улазу у канцеларију радно време.
*Службени гласник РС, 
	број 87/2014

	**Службени гласник РС, број 15/2017
Члан 10а
Изузетно, јавни бележник је дужан да оверу потписа 
	бирача који подржавају предлог кандидата за председника Републике, оверу 
	потписа бирача који подржавају изборну листу за избор народних посланика и 
	оверу потписа бирача који подржавају изборну листу за избор одборника обавља 
	и суботом и недељом, при чему нема право на увећање награде за рад изван 
	радног времена.

*Службени гласник РС, број 15/2017
Члан 11. 
У случаjу затварања канцeлариje због одсуствовања из канцeлариje у току радног врeмeна, коришћeња одмора или спрeчeности у случаjу болeсти jавни бeлeжник истиче обавeштeњe на улазу у канцeлариjу, као и обавeштeњe о јавнобележничком заменику.
Члан 12.
На образложени захтeв странкe, jавни бeлeжник можe службeну радњу обавити изван радног врeмeна, као и у дане празника и друге дане када не ради.
Члан 13.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. септембра 2012. године.
Број 110-00-23/2012-05
У Београду, 2. априла 2012. године
Министар,

Снежана Маловић, с.р.