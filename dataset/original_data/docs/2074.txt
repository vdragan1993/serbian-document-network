На
основу члана 123. тачка 3. Устава Републике Србије, а у вези са чланом 5.
Закона о буџету Републике Србије за 2009. годину („Службени гласник РС”, број
120/08) и члана 42. став 1. Закона о Влади („Службени гласник РС”, бр. 55/05,
71/05 – исправка, 101/07 и 65/08), 

Влада
доноси

 
 


УРЕДБУ



о условима и начину интернационализације
привредних друштава 

„Службени гласник РС“, број 17 од
13.
марта 
2009.

 

 


Садржина уредбе


 

Члан 1.

Овом
уредбом уређују се услови, критеријуми и начин доделе бесповратних финансијских
средстава домаћим привредним друштвима за финансирање активности које доприносе
конкурентности домаћих производа и услуга и повећању извоза из Републике
Србије. 

 


Извор финансирања


 

Члан 2.

Финансијска
средства која се у складу са одредбама ове уредбе додељују привредним друштвима
(у даљем тексту: средства) обезбеђују се у буџету Републике Србије, у оквиру
раздела Агенције за страна улагања и промоцију извоза (у даљем тексту:
Агенција). 

 


Активности које се финансирају


 

Члан 3.

Под
активностима из члана 1. ове уредбе подразумевају се: 

1)
дизајн новог производа, 

2)
тестирање, сертификација и ресертификација производа, 

3)
сертификација и ресертификација система управљања квалитетом, 

4)
самостално учешће на међународним привредним сајмовима у иностранству, 


5)
дизајн новог паковања производа, 

6)
дизајн промотивних материјала – промотивна брошура и веб сајт, 

7)
рекламирање у страним стручним часописима, 

8)
организовани пословни сусрети у иностранству, 

9)
организоване посете страним тржиштима. 

 


Право на доделу средстава


 

Члан 4.

Право
на доделу средстава имају привредна друштава која се баве производњом робе или
пружањем услуга намењених извозу, а која кумулативно испуњавају следеће услове:


1)
да су регистрована у Републици Србији, 

2)
да су разврстана на мала или средња правна лица, у складу са чланом 7. Закона о
рачуноводству и ревизији („Службени гласник РС”, број 46/06), 

3)
да се баве производњом готових или полуготових производа или пружањем услуга
развоја софтвера, дизајна или пројектовања, 

4)
да им у року од две године пре подношења пријаве није изречена правноснажна
мера забране обављања делатности, 

5)
да су измирили доспеле порезе, доприносе и друге јавне дажбине у складу са
прописима Републике Србије, 

6)
да успешно послују најмање две године узастопно. 

 

Члан 5.

Привредна
друштва која испуњавају услове прописане чланом 4. ове уредбе, могу поднети
пријаву за доделу средстава за једну или више активности из члана 3. ове
уредбе. 

Активност
из члана 3. ове уредбе може бити започета али не сме бити завршена пре
објављивања јавног позива за доделу средстава. 

 


Износ средстава


 

Члан 6.

Привредна
друштва остварују право на рефундацију до 50% трошкова реализоване активности
из члана 3. ове уредбе, без пореза на додату вредност. 

Финансирање
појединачних активности врши се у максималном износу до 200.000,00 динара, осим
активности из члана 3. тач. 2. до 4. ове уредбе, без обзира на укупну
пријављену висину трошкова активности. 

Укупан
износ средстава који може бити одобрен једном извознику не може бити већи од
1.000.000,00 динара. 

Укупан
износ средстава који се у 2009. години може доделити привредним друштвима је 68
милиона динара. 

 


Критеријуми за доделу средстава


 

Члан 7.

Уредне
и благовремене пријаве оцењују се према следећим критеријумима: 

1)
претходно учешће у додели средстава, 

2)
стабилност извора финансирања/успешност привредног друштва, 

3)
обим оствареног извоза, 

4)
број запослених у тренутку подношења пријаве, 

5)
значај резултата, са становишта побољшања квалитета и конкурентности производа,


6)
допринос повећању извоза, 

7)
економска оправданост активности, 

8)
искуство изабраног понуђача који ће реализовати активности из члана 3. ове
уредбе (у даљем тексту: реализатор активности). 

За
сваки од критеријума из става 1. овог члана додељује се одређени број бодова. 


 


Начин бодовања критеријума


 

Члан 8.

1)
Претходно учешће у додели средстава бодује се у складу са одобреним, односно
исплаћеним новчаним средствима по основу претходних јавних позива на основу
Уредбе о условима и начину интернационализације привредних друштава („Службени
гласник РС”, бр. 56/06 и 71/07) и Уредбе о условима и начину
интернационализације привредних друштава („Службени гласник РС”, број 22/08), и
то: 

–
ако привредном друштву нису одобравана средства – 20 бодова, 

–
ако су привредном друштву исплаћена средства у висини до милион динара – од 11
до 15 бодова, сразмерно висини исплаћених средстава, 

–
ако су исплаћена средства у висини од милион до два милиона динара – од 6 до 10
бодова, сразмерно висини исплаћених средстава, 

–
ако су исплаћена средства у висини преко два милиона динара – 5 бодова, 


–
ако су привредном друштву одобравана средства, али активност није реализована –
0 бодова. 

Највећи
број бодова по овом критеријуму је 20. 

2)
Стабилност извора финансирања бодује се на основу годишњег прихода привредног
друштва у години која претходи подношењу пријаве, и то: 

–
ако је годишњи приход привредног друштва које се бави производњом мањи од
100.000 евра у динарској противвредности, односно мањи од 50.000 евра у
динарској противвредности ако се бави пружањем услуга – од 0 до 4 бода,
сразмерно висини годишњег прихода, 

–
ако је годишњи приход привредног друштва које се бави производњом од 100.000 до
500.000 евра у динарској противвредности, односно од 50.000 до 250.000 евра у
динарској противвредности ако се бави пружањем услуга – од 5 до 9 бодова,
сразмерно висини годишњег прихода, 

–
ако је годишњи приход привредног друштва које се бави производњом од 500.000 до
1.000.000 евра у динарској противвредности, односно од 250.000 до 500.000 евра
у динарској противвредности ако се бави пружањем услуга – од 10 до 14 бодова,
сразмерно висини годишњег прихода, 

–
ако је годишњи приход привредног друштва које се бави производњом преко
1.000.000 евра у динарској противвредности, односно преко 500.000 евра у
динарској противвредности ако се бави пружањем услуга – 15 бодова. 

Највећи
број бодова по овом критеријуму је 15. 

3)
Обим оствареног извоза бодује се на основу оствареног извоза у години која
претходи подношењу пријаве, и то: 

–
ако је остварен извоз мањи од 50.000 евра у динарској противвредности – до 4
бода, сразмерно висини оствареног извоза, 

–
ако је остварен извоз између 50.000 и 100.000 евра у динарској противвредности
– од 5 до 9 бодова, сразмерно висини оствареног извоза, 

–
ако је обим извозних активности између 100.000 и 500.000 евра у динарској
противвредности – од 10 до 14 бодова, сразмерно висини оствареног извоза, 


–
ако је обим извозних активности преко 500.000 евра у динарској противвредности
– 15 бодова. 

Највећи
број бодова по овом критеријуму је 15. 

4)
Број запослених бодује се на основу броја запослених у привредном друштву у
тренутку подношења пријаве, и то: 

–
ако привредно друштво има до 15 запослених у сталном радном односу у сектору
производње, односно до пет у сектору услуга – 5 бодова, 

–
ако привредно друштво има више од 15 запослених у сталном радном односу у
сектору производње, односно више од пет у сектору услуга – 10 бодова. 


Највећи
број бодова по овом критеријуму је 10. 

5)
Значај резултата активности бодује се у складу са утицајем активности на
квалитет и конкурентност производа, и то: 

–
ако је на основу плана активности очигледно да ће предложена активност веома
побољшати квалитет и конкурентност производа/услуге – 10 бодова, 

–
ако је на основу плана активности очигледно да ће предложена активност утицати
на квалитет и конкурентност производа/услуге – 5 бодова. 

Највећи
број бодова по овом критеријуму је 10. 

6)
Допринос повећању извоза бодује се на основу утицаја реализације активности на
раст извоза, и то: 

–
ако ће предложена активност директно утицати на конкурентност производа/услуге
на страном тржишту и допринети повећању извоза – 10 бодова, 

–
ако ће предложена активност допринети конкурентности производа/услуге
превасходно на домаћем тржишту – 5 бодова. 

Највећи
број бодова по овом критеријуму је 10. 

7)
Економска оправданост активности бодује се на основу осталих позитивних
економских ефеката које ће реализована активност условити, и то: 

–
ако ће предложена активност повећати продуктивност, раст дохотка и запосленост
– 10 бодова, 

–
ако ће предложена активност утицати само на неке од наведених чинилаца – 5
бодова. 

Највећи
број бодова по овом критеријуму је 10. 

8)
Искуство реализатора активности бодује се у складу са искуством изабраног
понуђача у реализацији сличних активности, и то: 

–
ако изабрани извођач има искуство у реализацији сличних активности – 10 бодова,


–
ако изабрани извођач нема искуство у реализацији сличних активности – 0 бодова.


Највећи
број бодова по овом критеријуму је 10. 

 

Члан 9.

Најмањи
број бодова који је потребан за остваривање права на доделу средстава из ове
уредбе је 75. 

У
зависности од броја бодова одобрава се износ средстава за рефундирање трошкова
активности из члана 3. ове уредбе, и то: 

1)
за број бодова 95–100, рефундира се 50% трошкова активности; 

2)
за број бодова 90–94, рефундира се 45% трошкова активности; 

3)
за број бодова 85–89, рефундира се 40% трошкова активности; 

4)
за број бодова 80–84, рефундира се 35% трошкова активности; 

5)
за број бодова 75–79, рефундира се 30% трошкова активности. 

 

Члан 10.

У
случају подношења пријаве за доделу средстава за више различитих активности из
члана 3. ове уредбе, свака активност бодује се одвојено у складу са
критеријумума из члана 7. став 1. тач. 5. до 7. ове уредбе, а број бодова за
доделу средстава представља збир бодова по свим активностима подељен бројем
активности, увећан за број бодова у складу са критеријумима из члана 7. став 1.
тач. 1. до 4. ове уредбе.

 


Поступак доделе средстава


 

Члан 11.

Поступак
доделе средстава и доделу средстава врши Агенција. 

Средства
се додељују на основу ранг листе сачињене према броју бодова, у складу са
одредбама ове уредбе и висином средстава опредељеним у буџету Републике Србије
у оквиру раздела Агенције. 

У
случају да два или више извозника имају исти број бодова, средства се додељују
према првенству подношења пријаве. 

 

Члан 12.

Мала
и средња предузећа која су са реализатором активности власнички или управљачки
повезана немају право на доделу средстава из ове уредбе. 

 


Јавни оглас


 

Члан 13.

Јавни
оглас објављује Агенција у најмање једном листу који се дистрибуира на целој
територији Републике Србије и на интернет страници Агенције. 

Јавни
оглас садржи: 

1)
податак о висини средстава која се додељују, 

2)
услове за подношење захтева за доделу средстава, 

3)
критеријуме на основу којих се додељују средства, 

4)
податке о адреси на коју се достављају захтеви за доделу средстава, начин
достављања, као и рок за подношење захтева, 

5)
рок за завршетак активности за коју се подноси захтев за доделу средстава, 


6)
податке о начину добијања додатних информација у вези са учествовањем у
поступку доделе средстава. 

 


Пријава за доделу средстава


 

Члан 14.

Пријаву
за доделу средстава попуњену у електронској форми извозници подносе Агенцији,
на образцу који прописује Агенција, у року одређеном јавним огласом. 

Уз
пријаву из става 1. овог члана извозник обавезно подноси: 

1)
оригинал или оверену фотокопију извода из Регистра привредних субјеката, који
није старији од три месеца, 

2)
оверен извод из биланса стања и биланса успеха за претходне две године
пословања, 

3)
оверену потврду надлежног органа о измиреним порезима и доприносима, 

4)
оверену потврду надлежног органа да привредном друштву у последње две године
није изречена правноснажна мера забране обављања делатности, 

5)
копије три понуде за реализацију активности из члана 3. ове уредбе, 

6)
потписане и печатом оверене прихваћене понуде, као и образложење прихваћене
понуде, 

7)
оригинал или оверену фотокопију извода из Регистра привредних субјеката којом
се доказује регистрована делатност реализатора активности, не старије од три
месеца, као и референтну листу реализатора активности, 

8)
потписану и печатом оверену изјаву под материјалном и кривичном одговорношћу о
броју лица запослених на неодређено време, 

9)
потврду Управе царина о оствареном извозу. 

 

Члан 15.

Пријаву
из члана 14. ове уредбе Агенцији подноси овлашћено лице извозника или се шаље
препорученом или курирском поштом, у запечаћеној коверти са назнаком: „Не
отварај – пријава за доделу средстава”.

 


Комисија за доделу средстава


 

Члан 16.

Испуњеност
услова за доделу, као и износ средстава утврђује Комисија за оцену пријава и
доделу средстава (у даљем тексту: Комисија). 

Комисију
решењем образује министар надлежан за послове економије и регионалног развоја
(у даљем тексту: министар), од два представника које он предложи и од по једног
представника које предложе министар надлежан за послове финансија, министар
надлежан за послове трговине и услуга и директор Агенције. 

 

Члан 17.

Комисија
отвара примљене пријаве на јавном отварању у року од седам дана од дана
завршетка конкурса и проверава да ли подносиоци пријава и пријаве испуњавају
услове прописане овом уредбом. 

Ако
пријава не испуњава услове прописане чланом 14. ове уредбе, Комисија је
одбацује као непотпуну и о томе подносиоцу доставља образложено обавештење у
року од 30 дана од дана јавног отварања. 

Ако
подносилац пријаве не испуњава услове прописане чланом 4. ове уредбе, Комисија
одбацује пријаву као недопуштену и о томе подносиоцу доставља образложено
обавештење у року од 30 дана од дана јавног отварања. 

Подносиоцу
пријаве која је благовремена, потпуна и допуштена, Комисија доставља
образложено обавештење о одбијању или одобравању средстава у року од 30 дана од
дана јавног отварања пријава. 

 

Члан 18.

У
поступку оцене пријава, Комисија проверава веродостојност понуда. 

Ради
утврђивања веродостојности понуда, Комисија ће у поступку провере тражити три
независне понуде за реализацију исте активности. 

Ако
Комисија утврди да је поднета понуда у очигледној несразмери са независно
прикупљеним понудама, одбацује пријаву. 

 


Коришћење средстава


 

Члан 19.

Међусобна
права и обавезе у вези са рефундацијом одобрених средстава утврђују се уговором
који закључују корисник средстава и Агенција. 

 


Приговор


 

Члан 20.

Учесници
у поступку доделе средстава имају право приговора. 

Приговор
се подноси министру у року од осам дана од дана пријема образложеног
обавештења. 

Министар
одлучује о приговору у року од 15 дана од дана пријема приговора. 

 


Извештај о резултатима активности


 

Члан 21.

Корисници
средстава дужни су да у року од шест месеци од завршетка активности доставе
Агенцији извештај о резултатима активности за коју су одобрена средства. 


 


Ступање на снагу


 

Члан 22.

Даном
ступања на снагу ове уредбе престаје да важи Уредба о условима и начину
интернационализације привредних субјеката („Службени гласник РС”, број 22/08). 


 

Члан 23.

Ова
уредба ступа на снагу осмог дана од дана објављивања у „Службеном гласнику
Републике Србије”.

 

05 број 110-1303/2009 


У Београду, 5. марта 2009. године 


Влада


Први потпредседник Владе – 


заменик председника Владе, 


Ивица Дачић, с.р