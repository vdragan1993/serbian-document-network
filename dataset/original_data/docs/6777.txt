На
основу члана 20. став 1. Закона о енергетици („Службени гласник РС”, број 84
/2004), 

Савет
Агенције за енергетику Републике Србије, на седници одржаној 24. маја 2005. године
донео је 

 

 


СТАТУТ


Агенције за енергетику
Републике Србије

„Службени
гласник РС”, број 
52
од
21. 

јуна 
2005.

 

  

Предмет уређивања

 

Члан 1.

Овим статутом уређују се питања од значаја за пословање,
организацију и рад Агенције за енергетику Републике Србије, а нарочито: пословно
име и седиште, послови и начин њиховог обављања, средства за рад и начин финансирања,
управљање и делокруг рада органа, заступање, поступак и начин остваривања сарадње
са државним органима, органима аутономних покрајина и јединица локалне самоуправе
и јавност рада.

 

Оснивање

 

Члан 2.

Агенција
за енергетику Републике Србије основана је Законом о енергетици објављеном у „Службеном
гласнику Републике Србије” број 84/2004 (у даљем тексту Закон), као регулаторно
тело ради обављања послова на унапређивању и усмеравању развоја тржишта енергије
на принципима недискриминације и ефикасне конкуренције, праћења примене прописа
и правила за рад енергетских система, усклађивања активности енергетских субјеката
на обезбеђивању редовног снабдевања купаца енергијом и услугама, њихову заштиту
и равноправан положај, као и других послова утврђених Законом и овим статутом. 


 

Пословно име, седиште
и правни статус 

 

Члан 3.

Пословно
име Агенције за енергетику Републике Србије је: „Агенција за енергетику Републике
Србије”.

Седиште
Агенције за енергетику Републике Србије (у даљем тексту: Агенција) је у Београду,
Немањина 22–26.

 

Члан 4.

Агенција
је правно лице са правима, обавезама и одговорностима утврђеним Законом и другим
прописима којима се уређује пословање привредних друштава и овим статутом.

Агенција
је самостална у обављању послова утврђеним Законом и овим статутом и у предузимању
организационих и других активности којима се обезбеђује њихово ефикасно и рационално
обављање.

Агенција
је функционално независна од државних органа, енергетских субјеката и корисника
њихових производа и услуга, као и других правних и физичких лица, у складу са законом.

Агенција
за своје обавезе одговара средствима којима располаже.

 

Печат и штамбиљ 


 

Члан 5.

Агенција
има печат и штамбиљ.

Печат
Агенције има облик круга, пречника 30 mm и садржи текст „Агенција за енергетику Републике
Србије” – Београд

Штамбиљ
Агенције је правоуганог облика димензија 50 x 35 mm и садржи текст „Агенција за
енергетику Републике Србије” – Београд и рубрике за упис датума пријема поднеска,
број под којим се поднесак заводи и броја прилога уз поднесак.

Текст
печата и штамбиља исписује се на српском језику ћириличким писмом.

Начин
руковања и употреба печата и штамбиља и њихов број уређује се посебним актом, у
складу са овим статутом.

 

Члан 6.

Агенција
има свој лого чији се изглед и садржина одређује посебним актом, у складу са овим
статутом.
 

Послови агенције

 

Члан 7.

Агенција
обавља следеће послове: 

1)
доноси тарифне системе за обрачун електричне енергије и природног гаса за тарифне
купце, као и тарифине системе за приступ и коришћење система за пренос, транспорт,
односно дистрибуцију енергије и објеката за складиштење природног гаса и друге услуге;


2)
утврђује: методологију за одређивање тарифних елемената за обрачун цена електричне
енергије и природног гаса за тарифне купце укључујући и цена произведене електричне
енергије, односно природног гаса за тарифне купце, методологију за одређивање обрачуна
цена топлотне енергије која се производи у електранама-топланама (комбиновани процес
производње) и испоручује енергетским субјектима за снабдевање топлотном енергијом
тарифних купаца; 

3)
утврђује критеријуме и начин одређивања трошкова прикључка на систем за пренос,
транспорт и дистрибуцију енергије;

4)
утврђује минималну годишњу потрошњу енергије којом се стиче статус квалификованог
купца;

5)
утврђује испуњеност услова за стицање, односно промену статуса квалификованог купца
и доноси акт о утврђивању, односно промени тог статуса;

6)
издаје лиценце за обављање енергетских делатности одређених Законом, доноси акт
о привременом и трајном одузимању лиценце и акт којим се привремено одобрава рад
енергетском субјекту у случајевима утврђеним Законом;

7)
доноси критеријуме и мерила за утврђивање висине накнаде за издавање лиценце и утврђује
висину те накнаде;

8)
даје сагласност на правила о раду преносног, транспортног и дицтрибутивног система,
на правила о раду тржишта енергије и на правила о раду система за складиштење природног
гаса; 

9)
одлучује по жалби на акт оператора преносног, транспортног, односно дистрибутивног
система, о одбијању приступа, као и по жалби на акт о одбијању приступа енергетског
субјекта за складиштење природног гаса;

10)
одлучује по жалби на акт енергетског субјекта о одбијању захтева за прикључење на
систем, односно по жалби у случају недоношења одлуке по захтеву за прикључење на
систем; 

11)
даје претходно мишљење на акт о ценама по којима се енергија испоручује тарифним
купцима и акт о ценама услуга које се врше за тарифне купце;

12)
даје претходно мишљење на акт о ценама за приступ и коришћење преносног, транспортног
или дистрибутивног система, односно складишта за природни гас;

13)
води регистре издатих и одузетих лиценци; 

14)
води регистар квалификованих купаца.

Поред
послова из става 1. овог члана, Агенција у оквиру својих права и обавеза утврђених
Законом, прати примену тарифних система, прикупља и обрађује податке о енергетским
субјектима у вези са обављањем енергетских делатности, прати начин поступања енергетских
субјеката у погледу раздвајања рачуна, начин остваривања заштите купаца и обавља
друге послове у складу са законом и овим статутом.

 

Средства за рад и начин
финансирања

 

Члан 8.

Средства
за рад Агенције обезбеђују се из прихода остварених од накнада за издавање лиценци,
дела тарифе за приступ и коришћење енергетских система и других прихода које оствари
у обављању послова из своје надлежности.

Агенција
може обезбеђивати средства за рад из донација, под условима утврђеним законом.

Члан 9.

Сви
приходи и расходи Агенције утврђују се и исказују финансијским планом Агенције,
у складу са Законом.

Годишњим
финансијским планом Агенције утврђују се: укупни годишњи приходи Агенције по свим
изворима, расходи Агенције, резерве за непредвиђене издатке, елементи за одређивање
трошкова зарада запослених у Агенцији и други елементи утврђени законом којим се
уређују питања исказивања прихода и расхода привредних субјеката прописима донетим
на основу закона. 

Приходи
који се остваре по годишњем обрачуну прихода и расхода Агенције у већем износу од
укупно остварених расхода за ту годину, преносе се финансијским планом као приход
за наредну годину, на начин и под условима утврђеним Законом.

 

 Члан 10.

Агенција има свој рачун код овлашћене банке преко кога послује.

 


Управљање Агенцијом

 

Члан 11.

Агенцијом
управља Савет Агенције.

Савет
Агенције има председника и четири члана који се бирају и разрешавају на начин и
по поступку утврђеним Законом. Трајање мандата председника и чланова Савета утврђује
се у складу са Законом.

Председник
и чланови Савета за рад Агенције и за свој рад одговарају Народној скупштини Републике
Србије.

Савет
Агенције најмање једном годишње подноси извештај о раду Агенције Народној скупштини
Републике Србије.

 

1) 
Савет Агенције

 

Члан 12.

Савет
Агенције обавља следеће послове:

1)
доноси статут;

2)
доноси пословник о свом раду;

3)
доноси акт о организацији и систематизацији послова;

4)
доноси програм рада Агенције;

5)
усваја годишњи финансијски план;

6)
усваја извештај о раду и пословању Агенције и годишњи рачун;

7)
одлучује о распоређивању вишка прихода над расходима и покрићу губитака, у складу
са законом;

8)
доноси акта из члана 7. став 1. тач. 1) до 4), 6) до 8) и 11) и 12) овог статута;

9)
доноси одлуку о организовању рада Агенције ван њеног седишта;

10)
одлучује о успостављању пословне сарадње са другим субјектима; 

11)
обавља друге послове утврђене Законом и овим статутом.

У
обављању послова из своје надлежности, Савет Агенције доноси одлуке, правилнике,
препоруке, упутства, смернице,закључке, решења и друга акта, у складу са законом.

 

Члан 13. 


Финансијски
план Агенције и Статут Агенције доносе се на начин и по поступку прописаним Законом.

Статут
Агенције, Финансијски план Агенције и акта из члана 7. тач. 1) овог статута објављују
се у „Службеном гласнику Републике Србије”. 

Савет
може одлучити да се објаве и друга акта које доноси Агенција у оквиру својих овлашћења
утврђених Законом.

 

Члан 14.

Савет Агенције доноси одлуке већином гласова од укупног
броја чланова Савета.

Рад Савета, начин и поступак одлучивања и друга питања од
значаја за извршавање права и обавеза Савета утврђују се Пословником о раду Савета
Агенције, у складу са законом.

 

2) 
Председник и чланови
Савета Агенције

 

Члан 15.

Председник
Савета Агенције:

1)
заступа Агенцију;

2)
руководи радом Савета;

3)
организује рад и руководи радом Агенције;

4)
предлаже доношење одлука и других аката из оквира делокруга рада Савета;

5)
има овлашћења директора у пословима везаним за остваривање права и обавеза запослених;

6)
стара се о законитости рада и одговара за законитост рада Агенције;

7)
доноси акт којим се уређује руковање и употреба печата и штамбиља и њихов број,
као и садржина и изглед лога Агенције; 

8)
доноси друга акта и обавља друге послове утврђене законом и овим статутом.

Председник
Савета у остваривању својих права и дужности и овлашћења утврђених законом и овим
статутом, доноси одлуке, упутства, смернице, решења и друга акта, у складу са законом.

Председник
Савета Агенције може да, у случају потребе, образује повремена радна тела или стручне
тимове за припрему или разматрање елабората, анализа или других стручних материјала
и аката из делокруга рада Агенције.

 

Члан 16.

Члан
савета Агенције, у извршавању послова из делокруга рада Савета, прати стање у области
енергетике са становишта техничких, економских, системско – правних и других услова
који утичу на обављање енергетских делатности, као и на рад и пословање Агенције,
учествује у креирању решења за унапређивање и усмеравање развоја тржишта енергије,
програмирању рада и организовању послова Агенције, предлаже председнику Савета доношење
одлука из надлежности Агенције, помаже председнику Савета у обављању послова из
делокруга његовог рада, координира рад и активности на остваривању задатака из делокруга
рада одговарајуће организационе јединице одређене актом о организацији и систематизацији
послова Агенције и друге послове утврђене одлукама Савета Агенције. 

Актом
о организацији и систематизацији послова Агенције ближе се уређује делокруг рада
чланова Савета у извршавању послова Агенције.

 

Заступање Агенције

 

Члан 17.

Агенцију
заступа председник Савета Агенције, без ограничења.

Председник
Савета Агенције може дати пуномоћје члану Савета или другом лицу за заступање Агенције
у појединим правним пословима пред судом и другим органима у земљи и иностранству
или овлашћење за предузимање других радњи из оквира својих права и дужности.

Организовање обављања
послова Агенције

 

Члан 18.

Послови
Агенције обављају се у организационим јединицама, у зависности од њихове врсте и
сродности.

Број
организационих јединица, као и послови које ће се обављати у организационој јединици
утврђују се актом о организацији и систематизацији послова Агенције.

 

Члан 19.

Поједини послови из делокруга рада Агенције могу се обављати
и ван седишта Агенције, преко издвојених организационих јединица.

Савет Агенције доноси одлуку о организовању организационе
јединице за обављање послова ван седишта Агенције, којом одређује место пословања,
врсте послова и друга питања у вези са обављањем послова у тој организационој јединици.

Одлуком из става 2. овог члана одређује се и лице које ће
руководити организационом јединицом, као и његова овлашћења у обављању послова руковођења.

 

Остваривање сарадње

 

Члан 20.

Агенција
остварује сарадњу са одговарајућим регулаторним телима других држава и организацијама
из области енергетике организованим на европском и регионалном нивоу, са циљем остваривања
и унапређивања односа од заједничког интереса.

Агенција,
у остваривању сарадње из става 1. овог члана, може се укључивати и бити члан међународних
и других организација за техничку, научну и другу сарадњу у области енергетике,
у складу са законом и закљученим међународним споразумима и конвенцијама. 


 

Члан 21.

Агенција
сарађује са републичким, покрајинским и органима јединице локалне самоуправе у обављању
послова из своје надлежности.

Агенција
може остваривати сарадњу и са другим организацијама из области заштите потрошача
– купаца енергије, заштите животне средине и другим организацијама. 

 

Пословна тајна

 

Члан 22.

Савет
Агенције посебним актом одређује које исправе, докуменатција и подаци представљају
пословну тајну, степен њихове поверљивости и начин коришћења и саопштавања тих података
другим лицима.

Пословну
тајну, у складу са одлуком из става 1. овог члана, дужни су да чувају сви запослени
који на било који начин сазнају за исправу и податке који представљају пословну
тајну, у складу са Законом.

 

Члан 23.

Агенција
је дужна да чува тајност комерцијалних и других поверљивих података који чине пословну
тајну, а који су јој достављени ради обављања послова из њене надлежности или су
јој доступни у извршавању појединих послова.

 

Статут и други општи
акти

 

Члан 24.

Општи
акти Агенције јесу: статут као основни општи акт, правилници, одлуке и други акти
којима се на општи начин уређују одређена питања из надлежности Агенције.

Други
општи акти морају бити у сагласности са статутом Агенције.

Појединачни
акти које доноси Савет и овлашћена лица у Агенцији морају бити у сагласности са
статутом и одговарајућим општим актом Агенције.

 

Јавност рада

 

Члан 25.

Агенција
обезбеђује јавност рада и доступност информација од јавног значаја заинтересованим
субјектима који за то имају пословни или други правни интерес, а које према закону
или статуту Агенције немају карактер поверљивости.

Акта
одређена Законом и овим статутом, као и друга акта по одлуци Савета објављују се
у „Службеном гласнику Републике Србије”.

Агенције
остварује јавност рада и објављивањем аката из става 2. овог члана на wеб сајту
(website) Агенције.

 

Завршне одредбе

 

Члан 26.

Измене
и допуне Статута Агенције, као и других општих аката доносе се на начин и по поступку
прописаним за њихово доношење.

 

Члан 27.

Овај статут, по добијању
сагласности Владе Републике Србије, објављује се у „Службеном гласнику Републике
Србије”, и ступа на снагу наредног дана од дана објављивања. 

 

 

Број
1/2005

У
Београду, 24. маја 2005. године

Савет
Агенције за енергетику

Републике
Србије

Председник,


Љубо
Маћић, с.р.