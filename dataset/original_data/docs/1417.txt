На основу члана 21. ст. 1. и 2. Закона о Високом савету судства („Службени гласник РС”, бр. 116/08, 101/10, 88/11 и 116/15),
Председник Високог савета судства 5. септембра 2016. године доноси
 
ОДЛУКУ
о отпочињању поступка предлагања кандидата за изборног члана Високог савета судства из реда судија апелационих судова
"Службени гласник РС", број 76 од 9. септембра 
				2016.
 
1. Отпочиње поступак предлагања кандидата за изборног члана Високог савета судства из реда судија апелационих судова. 
2. Поступак предлагања кандидата за изборног члана Високог савета судства из реда судија апелационих судова организује и спроводи Изборна комисија Високог савета судства. 
3. Кандидати за изборног члана Високог савета судства из реда судија апелационих судова кандидационе пријаве достављају непосредно Изборној комисији, Ресавска 42, Београд, у времену од 7,30 сати до 15,30 сати, у року од 15 дана од дана објављивања ове одлуке у ,,Службеном гласнику Републике Србије”.
4. Ову одлуку објавити у ,,Службеном гласнику Републике Србије”.
 
Број 119-01-323/2016-01
У Београду, 5. септембра 2016. године
Председник Високог савета судства,
Драгомир Милојевић, с.р.