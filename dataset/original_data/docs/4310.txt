На основу члана 332.
став 1. и члана 333. став 1. Закона о предузећима („Службени лист СРЈ”, бр.
29/96, 33/96, 29/97 и 59/98) и члана 30. став 2. Закона о Влади Републике
Србије („Службени гласник РС”, бр. 5/91 и 45/93),
Влада
Републике Србије доноси
 
 
ОДЛУКУ

о оснивању једночланог друштва са 
ограниченом одговорношћу "Геокарта"
„Службени
гласник РС", број 43 од 22. октобра 1999.
 
 
1. Оснива се
Предузеће за картографију „Геокарта" д.о.о. Београд (у даљем тексту:
Друштво) као једночлано друштво са ограниченом одговорношћу са средствима у
својини Републике Србије.
 
2. Фирма Друштва је
Предузеће за картографију „Геокарта" д.о.о. Београд.
 
3. Скраћени назив
фирме је „Геокарта" д.о.о. Београд.
 
4. Седиште Друштва
је у Београду Булевар војводе Мишића бр. 39.
Друштво може
променити седиште уз сагласност Владе Републике Србије.
 
5. Друштво обавља
делатности:
– издавање књига,
брошура, атласа, географских и тематских карата, планова насељених места и
других публикација;
– издавање часописа
и других периодичних издања;
– остала издавачка
делатност као што је издавање: фотографија, гравура и разгледница, формулара,
постера и репродукција уметничких дела, осталих штампаних материјала као што су
разгледнице, репродуковане механичким и фотомеханичким поступком;
– штампање и услужне
активности у вези са штампањем као што су штампање: мапа, атласа, плакета,
рекламних каталога, проспеката, магазина и других периодичних часописа, књига и
брошура, календара, пословних формулара и других комерцијалних материјала и
других штампаних материјала, штампаних на штампарским машинама помоћу отисака,
офсет машинама, машинама за фотогравирање и другим штампарским машинама, на
машинама за умножавање, компјутерским штампачима и фотокопир и термокопир
апаратима;
– књиговезачки и
завршни радови;
– остале активности
у вези са штампањем;
– трговина на велико
осталим производима за домаћинство: трговина на велико производима од папира,
књигама, часописима и новинама, фотографским и оптичким предметима и сл.;
– трговина на мало
књигама, новинама и писаћим материјалом;
– остала трговина на
мало у специјализованим продавницама: кацеларијска опрема и прибор,
компјутерски и посебни софтвери, фотографска и оптичка и прецизна опрема и
други непрехрамбени производи;
– остала трговина на
мало изван продавница: продаја преко путујућих продаваца и слично;
– пружање савета и
израда компјутерских програма;
– обрада података;
– изградња база
података;
– остале активности
у вези с компјутерима.
Друштво може да
промени, односно прошири делатност уз сагласност Владе Републике Србије.
 
6. Средства за
оснивање и почетак рада Друштва чине затечена средства издавачке установе
Завода за картографију „Геокарта" из Београда, Булевар војводе Мишића бр.
39.
 
7. Влада Републике
Србије врши права и обавезе оснивача према Друштву.
 
8. Органи Друштва су
директор, управни и надзорни одбор које именује Влада Републике Србије.
Влада Републике
Србије даје сагласност на статут и одлуке управног одбора одређене статутом
Друштва.
Статутом Друштва
утврђују се састав, мандат, избор, делокруг, кворум за рад и одлучивање,
накнада за рад, одговорност и опозив чланова органа Друштва, као и поступак
доношења одлука из става 2. ове тачке.
 
9. Директор Друштва
обавља послове утврђене савезним законом, овим оснивачким актом и статутом
друштва.
 
10. Друштво преузима
права, обавезе и запослене које на дан доношења ове одлуке има издавачка
установа Завод за картографију „Геокарта" из Београда, Булевар војводе
Мишића бр. 39.
 
11. Задужује се
издавачка установа Завод за картографију „Геокарта" из Београда, Булевар
војводе Мишића бр. 39, да утврди општа акта Друштва у року од 30 дана од дана
доношења ове одлуке.
Издавачка установа
Завод за картографију „Геокарта" из Београда доставиће Влади Републике
Србије опште акте Друштва на које даје сагласност Влада Републике Србије,
најкасније 30 дана по истеку рока из става 1. ове тачке.
Друштво ће се, после
прибављања сагласности Владе Републике Србије из става 2. ове тачке, уписати у
судски регистар и почети са радом у складу са прописима, даном утврђеним у
статуту Друштва.
 
12. Даном преузимања
запослених, на основу сагласности запослених, из издавачке установе Завод за
картографију „Геокарта" из Београда, Булевар војводе Мишића бр. 39, у
Друштво, престаје са радом издавачка установа Завод за картографију
„Геокарта" из Београда, Булевар војводе Мишића бр. 39, коју је 1956.
године („Сл. гласник НР Србије", број 15/56) основало Извршно веће Народне
Републике Србије.
 
 
05 број
023-3092/99
У
Београду, 13. октобра 1999. године

Влада
Републике Србије
Потпредседник,
др 
Војислав
Шешељ, с.р.