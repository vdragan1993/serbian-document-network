На основу чл. 11. и 591. Закона о привредним друштвима („Службени гласник РС”, бр. 36/11 и 99/11, у даљем тексту: Закон), и члана 38. Закона о професионалној рехабилитацији и запошљавању особа са инвалидитетом („Службени гласник РС”, број 36/09),
Скупштина предузећа доноси
 
ОДЛУКУ
o изменама оснивачког акта Предузећа за професионалну рехабилитацију и запошљавање особа са инвалидитетом, Гоша Солко д.о.о. Смедеревска Паланка – у реструктурирању

"Службени гласник РС", број 58 од 13. јуна 
	2012.
 
I. ОСНОВНЕ ОДРЕДБЕ
Члан 1.
Предузеће за професионалну рехабилитацију и запошљавање особа са инвалидитетом, Гоша Солко д.о.о. у реструктурирању, организује се као једночлано друштво с ограниченом одговорношћу, у складу са 
	Одлуком о изменама и допунама оснивачког акта Гоша Заштитна Солко д.о.о. за запошљавање инвалида, Смедеревска Паланка (,,Службени гласник РС”, број 49/10, у даљем тексту: Предузеће). 
	
Предузеће послује у складу са прописима којима се уређује правни положај привредних друштава и прописима којима се уређује рад и пословање предузећа за професионалну рехабилитацију и запошљавање особа са инвалидитетом.
Члан 2.
Решењем Трговинског суда у Пожаревцу број Фи – 299/78 од 20. јуна 1978. године уписана је СОУР Индустрија опреме и возила „Гоша” н.суб.о РО и ООУР, Смедеревска Паланка, ул. Индустријска бр. 70, РО за производњу и дистрибуцију топлоте и делатност радионице за инвалиде рада „Енергетика и заштитна радионица” п.о. Смедеревска Паланка.
Индустрија опреме и возила „Гоша” н.суб.о РО и ООУР, Смедеревска Паланка, ул. Индустријска бр. 70 решењем број Фи – 125/82 од 7. априла 1982. године уписала је промену фирме у СОУР Индустрија „Гоша” н.сол.о. РО и ООУР, „Енергетика и заштитна радионица” п.о. Смедеревска Паланка. У саставу ове РО пословала је и ООУР „Заштитна радионица” п.о Смедеревска Паланка која је решењем број Фи – 90 /86 од 7. фебруара 1986. године уписала промену назива у ООУР „Заштитна – соларни и кооперантски послови”, Смедеревска Паланка, скраћени назив ООУР „Заштитна – Солко”.
Решењем број Фи – 341/88 од 23. децембра 1988. године уписано је брисање ове ООУР из састава РО „Заједнички послови” Смедеревска Паланка, услед издвајања „Заштитна – Солко” п.о Смедеревска Паланка у нову радну организацију. Ова РО је решењем број Фи – 768/89 од 25. децембра 1989. године уписала промену фирме и ускладила се са Законом о предузећима као Гоша – друштвено предузеће за запошљавање инвалида „Заштитна – Солко” са п.о, Смедеревска Паланка, ул. Маршала Тита бр. 202 које се решењем бр. Фи 498/90 организовало као „Гоша Заштитна Солко” друштво са ограниченом одговорношћу за запошљавање инвалида, Смедеревска Паланка, ул. Маршала Тита број 202.
Закључком Владе 05 број 46-2554/2010 од 8. априла 2010. године, је утврђен удео државног капитала од 100% у Гоша Заштитна Солко д.о.о. за запошљавање инвалида, Смедеревска Паланка, ул. Првог српског устанка 202. Републичка дирекција за имовину Републике Србије у име Републике Србије и Гоша Заштитна Солко д.о.о. за запошљавање инвалида, закључили су Споразум о уделу државне својине у средствима које користи „Гоша Заштитна Солко” д.о.о. за запошљавање инвалида, од 21. априла 2010. године.
Члан 3.
Предузеће послује средствима у државној својини.
Предузеће има својство правног лица.
Предузеће у правном промету са трећим лицима има сва овлашћења и иступа у своје име и за свој рачун.
II. ПОСЛОВНО ИМЕ И СЕДИШТЕ
Члан 4.
Предузеће послује под следећим пословним именом: Предузеће за професионалну рехабилитацију и запошљавање особа са инвалидитетом, Гоша Солко д.о.о., Смедеревска Паланка – у реструктурирању.
Скраћено пословно име Предузећа је: ,,Гоша Солко” д.о.о. Смедеревска Паланка – у реструктурирању.
Члан 5.
Седиште Предузећа је у Смедеревској Паланци, ул. Првог српског устанка бр. 202.
III. ПЕЧАТ И ШТАМБИЉ ПРЕДУЗЕЋА
Члан 6.
Предузеће има печат и штамбиљ.
Печат је округлог облика пречника 32 mm, на коме је исписано пословно име и седиште Предузећа, на српском језику, ћириличким писмом.
Излазни штамбиљ је правоугаоног облика, дужине 60 mm и ширине 30 mm, на коме је исписано пословно име и седиште Предузећа на српском језику, ћириличким писмом.
Улазни штамбиљ је правоугаоног облика, дужине 65 mm и ширине 32 mm, на коме је исписано пословно име и седиште Предузећа на српском језику, ћириличким писмом.
Директор Предузећа доноси одлуку којом се утврђује начин употребе и чувања печата и штамбиља Предузећа.
IV. ПОДАЦИ О ОСНИВАЧУ
Члан 7.
Оснивач Предузећа је Република Србија за коју на основу законског овлашћења оснивачка права врши Влада, Београд, ул. Немањина бр. 11 (у даљем тексту: Оснивач).
V. ДЕЛАТНОСТ ПРЕДУЗЕЋА
Члан 8.
Претежна делатност Предузећа је: 
8899 – остала непоменута социјална заштита без смештаја.
Поред делатности из става 1. овог члана Предузеће обавља и следеће делатности:
2511 – Производња металних конструкција и делова конструкција
2500 – Производња металних производа осим машина и уређаја
8559 – Остало образовање
4674 – Трговина на велико металном робом, инсталационим материјалима, опремом и прибором за грејање
4661 – Трговина на велико пољопривредним машинама, опремом и прибором
4752 – Трговина на мало металном робом, бојама и стаклом у специјализованим продавницама
4690 – Неспецијализована трговина на велико 
4719 – Остала трговина на мало у неспецијализованим продавницама
4621 – Трговина на велико житом, сировим дуваном, семењем и храном за животиње
4631 – Трговина на велико воћем и поврћем
4632 – Трговина на велико месом и производима од меса
4634 – Трговина на велико пићима
4636 – Трговина на велико шећером, чоколадом и слаткишима
4637 – Трговина на велико кафом, чајевима, какаом и зачинима
4721 – Трговина на мало воћем и поврћем у специјализованиом продавницама
4724 – Трговина на малом хлебом, тестенином, колачима и слаткишима у специјализованим продавницама
4720 – Трговина на мало храном, пићима и дуваном у специјализованим продавницама
4771 – Трговина на мало одећом у специјализованим продавницама
4772 – Трговина на мало обућом и предметима од коже у специјализованим продавницама
4759 – Трговина на мало намештајем, опремом за осветљење и осталим предметима за домаћинство у специјализованим продавницама
4754 – Трговина на мало електричним апаратима за домаћинство у специјализованим продавницама
4729 – Остала трговина на мало храном у специјализованим продавницама.
Предузеће може обављати и друге делатности, укључујући делатност спољнотрговинског промета и услуге у спољнотрговинском промету из оквира своје делатности у складу са Законом и овом одлуком.
VI. ОСНОВНИ КАПИТАЛ
Члан 9.
Основни капитал Предузећа износи 63.590.043,68 динара, што је по средњем курсу Народне банке Србије 629.700,41 евра, према Потврди Удружења банака Србије о прерачуну основног капитала из динара у USD долара бр. 6/2 – 84315 од 18. маја 2010. године и Потврди Удружења банака Србије о прерачуну основног капитала из USD доларе у евре 0501 бр. 6/2 – 84316 од 18. маја 2010. године. 
	
Сходно наведеном, оснивачки улог оснивача износи 629.700, 41 евра на име новчаног улога.
Средства за рад Предузећа чине:
1) Непокретности, покретне ствари (посебна опрема), новчана средства и хартије од вредности као и права и обавезе које Предузеће има на дан 21. априла 2010. године.
VII. РАСПОДЕЛА ДОБИТИ
Члан 10.
Добит Предузећа, утврђена у складу са Законом, може се расподелити за повећање основног капитала, резерве или за друге намене, у складу са Законом и овом одлуком.
Одлуку о расподели добити доноси Скупштина Предузећа, уз сагласност оснивача.
VIII. ЗАСТУПАЊЕ ПРЕДУЗЕЋА
Члан 11.
Предузеће заступа директор Предузећа, без ограничења.
Директор може у оквиру својих овлашћења дати другом лицу писано пуномоћје за заступање Предузећа.
IX. УПРАВЉАЊЕ ПРЕДУЗЕЋЕМ
Члан 12.
Управљање Предузећем је организовано као једнодомно. 
Органи Предузећа су: 
1) скупштина; 
2) директор.
X. СКУПШТИНА ПРЕДУЗЕЋА
Члан 13.
Овлашћења Скупштине Предузећа врши Оснивач, преко овлашћених представника, с тим да број овлашћених представника Оснивача не може бити мањи од три.
Одлуку о одређивању и разрешењу председника и чланова Скупштине доноси Оснивач.
Члан 14.
Скупштина Предузећа у оквиру својих овлашћења одлучује о:
1) измени оснивачког акта;
2) усвајању годишњег програма рада и финансијског плана; 
3) надзору над радом директора и усвајању извештаја директора;
4) повећању и смањењу основног капитала Предузећа, као и о свакој емисији хартија од вредности; 
	
5) расподели добити и начину покрића губитака, укључујући и одређивање дана стицања права на учешће у добити и дана исплате учешћа у добити члановима Предузећа; 
	
6) именовању и разрешаве директора и утврђивању накнаде за његов рад односно о начелима за утврђивање те накнаде;
7) именовању ревизора и утврђивању накнаде за његов рад; 
8) покретању поступка ликвидације, као и о подношењу предлога за покретање стечајног поступка од стране Предузећа; 
	
9) именовању ликвидационог управника и усвајању ликвидационих биланса и извештаје ликвидационог управника; 
	
10) стицању сопствених удела; 
11) обавезама чланова Предузећа на додатне уплате и о враћању тих уплата; 
	
12) захтеву за иступање члана Предузећа; 
13) искључењу члана Предузећа из разлога неплаћања, односно неуношења уписаног улога; 
	
14) покретању спора за искључење члана Предузећа; 
15) повлачењу и поништењу удела; 
16) давању прокуре; 
17) покретању поступка и давању пуномоћја за заступање Предузећа у спору са прокуристом, као и у спору са директором;
18) покретању поступка и давању пуномоћја за заступање Предузећа у спору против члана Предузећа; 
	
19) статусним променама и променама правне форме; 
20) одобрењу правних послова у којима постоји лични интерес, у складу са чланом 66. Закона; 
	
21) усваја финансијске извештаје, као и извештаје ревизора ако су финансијски извештаји били предмет ревизије; 
	
22) сагласности на стицање, продају, давање у закуп, залагање или друго располагање имовином велике вредности у смислу члана 470. Закона; 
	
23) доношењу пословника о свом раду; 
24) другим пословима и другим питањима, у складу са Законом и оснивачким актом. 
	
Акте из става 1. тач. 1), 2), 4), 5), 8) и 9) овог члана Скупштина доноси уз сагласност Оснивача.
XI. ДИРЕКТОР ПРЕДУЗЕЋА
Члан 15.
Директора Предузећа бира и разрешава Скупштина Предузећа.
Директор Предузећа бира се на период од четири године.
Директор Предузећа је у радном односу у Предузећу са пуним радним временом.
Члан 16.
Директор Предузећа:
1) заступа Предузеће;
2) организује и води пословање Предузећа, у складу са законом и овом одлуком;
3) стара се о законитости рада и одговара за законитост рада Предузећа;
4) стара се о испуњености услова и обављању послова професионалне рехабилитације и запошљавање особа са инвалидитетом; 
	
5) стара се о испуњавању услова за одржање статуса Предузећа, у складу са прописима о запошљавању особа са инвалидитетом;
6) предлаже доношење одлука из делокруга рада Скупштине;
7) спроводи одлуке Скупштине;
8) одлучује о правима, обавезама и одговорностима запослених у Предузећу, у складу са законом којим се уређују радни односи;
9) доноси акт о организацији и систематизацији послова и друге опште акте Предузећа;
10) обавља друге послове у складу са законом и овом одлуком.
XII. ИНТЕРНИ РЕВИЗОР
Члан 17.
Интерни ревизор:
1) контролише веродостојност и комплетност финансијских извештаја Предузећа;
2) контролише усклађеност пословања Предузећа са законом, програмом рада и пословања Предузећа;
3) обавља и друге послове у складу са законом.
Члан 18.
Интерни ревизор извештава Скупштину Предузећа о:
1) веродостојности и потпуности финансијских извештаја Предузећа;
2) основаности предлога за расподелу добити;
3) другим питањима од значаја за оцену законитости и целисходности поступања у спровођењу пословне политике и пословања Предузећа.
Интерни ревизор подноси извештај о питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина или Оснивач.
XIII. АКТИ ПРЕДУЗЕЋА
Члан 19.
У Предузећу се води књига одлука.
У књигу одлука уносе се одлуке које доноси Скупштина Предузећа.
Члан 20.
Акти Предузећа су и правилници и одлуке којима се, у складу са законом уређују одређена питања.
Измене и допуне правилника и одлука врше се на начин и по поступку који су одређени за њихово доношење.
Члан 21.
Предузећe води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.
Члан 22.
Предузеће је дужно да држи и чува све акте Предузећа у складу са законом којим се уређује правни положај привредних друштава.
XIV. ЗАШТИТА ЖИВОТНЕ СРЕДИНЕ
Члан 23.
Предузеће је, при обављању делатности, дужно да се стара о заштити животне средине, у складу са законом и Политиком животне средине.
XV. ПРЕСТАНАК ПРЕДУЗЕЋА
Члан 24.
Предузеће престаје:
1) одлуком Скупштине Предузећа;
2) статусним променама које воде престанку;
3) стечајем или ликвидацијом;
4) ако се правноснажном пресудом утврди ништавост регистрације и одреди брисање Предузећа;
5) у другим случајевима предвиђеним законом.
XVI. ПРЕЛАЗНЕ И ЗАВРШНЕ ОДРЕДБЕ
Члан 25.
Запослени у „Гоша Солко” д.о.о. Смедеревска Паланка – у реструктурирању, настављају да раде у Предузећу, а своја права и обавезе остварују у складу са законом и општим актима Предузећа.
Члан 26.
Предузеће ће општа акта ускладити са овом одлуком у року од три месеца од дана регистрације Предузећа у Регистар привредних субјеката.
Члан 27.
Постојећи Органи предузећа настављају да обављају послове из свог делокруга у складу са законом и овом одлуком до истека мандата на којег су изабрани, односно именовани.
Члан 28.
Ову одлуку по добијању сагласности Владе објавити у „Службеном гласнику Републике Србије”. 
	
 
У Смедеревској Паланци, 13. марта 2012. године
Председник Скупштине,

Ивица Ненадовић, с.р.