На основу члана 40. Закона о енергетици („Службени гласник РС”, број 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
ОДЛУКУ
о образовању Комисије за спровођење поступка за избор кандидата за председника и чланове Савета Агенције за енергетику Републике Србије
"Службени гласник РС", број 5 од 25. јануара 
				2017.
   
1. Образује се Комисија за спровођење поступка за избор кандидата за председника и чланове Савета Агенције за енергетику Републике Србије (у даљем тексту: Комисија).
2. Задатак Комисије је да распише и спроведе поступак за избор кандидата за председника и чланове Савета Агенције за енергетику Републике Србије, односно сачини текст јавног конкурса и преда на објављивање, прегледа и оцени пристигле пријаве и сачини мишљење Влади ради утврђивања предлога кандидата за избор председника и чланова Савета Агенције за енергетику Републике Србије, уз поштовање услова прописаних у чл. 41. и 42. и члану 43. став 2. Закона о енергетици.
3. У Комисију се именују:
1) Снежана Б. Петровић, председник Одбора за привреду, регионални развој, трговину, туризам и енергетику Народне скупштине;
2) др Александра Томић, заменик председника Одбора за привреду, регионални развој, трговину, туризам и енергетику Народне скупштине;
3) проф. др Никола Рајаковић, редовни професор Електротехничког факултета Универзитета у Београду,
4) проф. др Радивоје Митровић, редовни професор Машинског факултета Универзитета у Београду;
5) проф. др Александар Орловић, редовни професор Технолошко металуршког факултета Универзитета у Београду.
4. Комисија се образује на период до окончања поступка избора председника и чланова Савета Агенције за енергетику Републике Србије.
5. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-457/2017
У Београду, 24. јануара 2017. године
Влада
Председник,
Александар Вучић, с.р.