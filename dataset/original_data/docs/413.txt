На основу члана 43. став 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), на предлог Министарства државне управе и локалне самоуправе,
Влада доноси
 
ЗАКЉУЧАК

"Службени гласник РС", 
				број 145 од 29. децембра 2014.
 
1. Усваја се Акциони план за спровођење иницијативе Партнерство за отворену управу за 2014. и 2015. годину, који је саставни део овог закључка. 
2. Задужује се Министарство државне управе и локалне самоуправе да предузима активности у склопу учешћа Републике Србије у Партнерству за отворену управу. 
3. Овај закључак, ради реализације, доставити Министарству државне управе и локалне самоуправе, Министарству финансија, Министарству правде, Управи за јавне набавке и Канцеларији за сарадњу са цивилним друштвом, а ради информисања свим министарствима, Служби за управљање кадровима, као и Државној ревизорској институцији и Агенцији за борбу против корупције.
4. Овај закључак објавити у „Службеном гласнику Републике Србије”.
 
05 број 021-16514/2014
У Београду, 25. децембра 2014. године
Влада
Председник,
Александар Вучић, с.р.
 
Акциони планза спровођење иницијативе Партнерство за отворену управу у Републици Србији за 2014. и 2015. годину
I. УВОД
Учешће у Партнерству за отворену управу – Open Government Partnership (у даљем тексту: ПОУ), новој мултилатералној иницијативи која има за циљ да обезбеди подршку владама у областима као што су јавност рада, сарадња са организацијама цивилног друштва, борба против корупције и употреба нових технологија, прихваћено је као добар пут за спровођење општег циља реформе јавне управе у Републици Србији, који подразумева обезбеђење високог квалитета услуга грађанима и привредним субјектима и стварање такве јавне управе која ће значајно допринети економској стабилности и повећању животног стандарда грађана. 
Начела на којима се заснива иницијатива ПОУ у потпуности су у складу са опредељењем Владе да се изгради управа заснована на општим принципима „добре владавине” и „отворене управе”, односно обезбеди пуна имплементација општеприхваћених принципа владавине права и правне сигурности, јавности, одговорности, економичности и ефикасности. Влада прихвата принципе и начела отворене управе који су изражени у Декларацији Партнерства за отворену управу. Такође, стална сарадња са земљама чланицама ПОУ омогућава реалну оцену стања и потреба за даљим унапређењима у овој области.
Напори које Република Србија улаже у примени начела транспарентности у све сегменте рада управе препознати су и у 2013. години објављеном истраживању шпанске невладине организације Access Info Europe (AIE) – Приступ информацијама Европа и Centre for Law and Democracy (CLD) − Центра за право и демократију из Канаде. Према том истраживању Република Србија је заузела прво место, као држава која је на најефикаснији начин, уз пуно поштовање међународних стандарда, законски регулисала ову област.
Од понуђених пет великих ПОУ изазова, Влада се определила да у свом Акционом плану за спровођење иницијативе Партнерства за отворену управу у Републици Србији за 2014. и 2015. годину (у даљем тексту: Акциони план), посебну пажњу посвети јачању јавног интегритета и ефикасном управљању јавним ресурсима.
II. ДОСАДАШЊИ РЕЗУЛТАТИ У ОДНОСУ НА УТВРЂЕНЕ ПРИНЦИПЕ ОТВОРЕНЕ УПРАВЕ
У складу са наведеним реформским опредељењем, у Републици Србији су предузете мере за превазилажење институционалних, организационих и процедуралних недостатака на свим нивоима управе.
Ови напори, између осталог, имали су за резултат доношење неколико стратегија развоја чије су области и мере које треба преузети за развој тих области у вези са остваривањем основних принципа ПОУ, а њихово спровођење значајно је допринело унапређењу остваривања права и правних интереса грађана. 
У складу са донетим стратегијама развоја, донет је низ закона и подзаконских аката којима је успостављен правни оквир за унапређење транспарентности рада и одговорности при обављању послова јавне управе, као и етичких стандарда рада запослених у јавној управи, чиме су обезбеђени услови да јавна управа може ефикасно, делотворно и стручно да одговори потребама грађана и пружи квалитетне јавне услуге у складу са принципима и стандардима „доброг управљања”.
Стратегије развоја
У претходном периоду донето је више стратегија развоја, а у односу на основне принципе ПОУ значајно је издвојити Стратегију реформе државне управе у Републици Србији (2004. године), Стратегију развоја система јавног информисања у Републици Србији до 2016. године1 (2011. године) и Националну стратегију за борбу против корупције у Републици Србији за период од 2013. до 2018. године2 (2013. године). За сваку од наведених стратегија спроведен је поступак јавне расправе, а текстови нацрта стратегија јавно су објављени на званичним интернет страницама надлежних органа и били доступни за давање предлога и сугестија од стране заинтересоване јавности.
У Стратегији реформе државне управе, као првом реформском документу Владе у транзиционом периоду, указано је на неопходност потпуне примене принципа „отворене управе”, као неизбежног стандарда у раду државне управе. Примена овог принципа омогућава да се у креирање политике Владе, поред државних органа, укључе и све заинтересоване стране, укључујући и организације цивилног друштва. Ово подразумева да им се омогући да се изјасне о предлозима нових законских решења, као и да се укључе у анализу и мерење ефеката примене донетих закона.
После успешно спроведених активности утврђених у акционим плановима за спровођење Стратегије реформе државне управе у Републици Србији, које су се односиле, пре свега, на успостављање одговарајућег правног оквира за реформу државне управе и локалне самоуправе, Влада је у I кварталу 2014. године донела Стратегију реформе јавне управе у Републици Србији3, чије ће спровођење бити утврђено aкционим планом за период 2015–2016. године, са прегледом активности спроведених у 2014. години, а која обухвата област јавне управе – државна управа, покрајинска аутономија, локална самоуправа и други облици вршења јавних овлашћења. Овом стратегијом обезбеђен је континуитет у спровођењу реформских принципа утврђених Стратегијом реформе државне управе у Републици Србији. 
У Стратегији реформе јавне управе у Републици Србији указује се да активно учешће грађана у формулисању и спровођењу јавних политика представља једну од кључних претпоставки транспарентног рада управе. Због тога је Влада, на предлог Канцеларије за сарадњу са цивилним друштвом, у циљу јачања сарадње између органа државне управе и организација цивилног друштва, донела закључак којим су усвојене Смернице за укључивање организација цивилног друштва у процес доношења прописа4 значајне за усмеравање рада органа држaвне управе у погледу укључивања организација цивилног друштва у поступке припреме, доношења и праћења примене прописа, ради обезбеђивања њихове делотворне и ефикасне примене.
Такође, може се закључити да ће укључивање Републике Србије у мултилатералну иницијативу ПОУ значајно допринети унапређењу односа органа власти и организација цивилног друштва. У смислу укључивања организација цивилног друштва у израду овог акционог плана, постигнут је договор са организацијама цивилног друштва о начину рада на његовој припреми. Радне верзије Акционог плана, које је припремала Пројектна група коју чине представници релевантних органа државне управе, објављиване су на сајтовима министарства надлежног за послове државне управе и Канцеларије за сарадњу са цивилним друштвом, заједно са позивима свим организацијама цивилног друштва да писмено доставе своје предлоге и сугестије за унапређење садржине текста Акционог плана. С тим у вези, министарство надлежно за послове државне управе организовало је неколико састанака са заинтересованим организацијама цивилног друштва на којима су разматрани понуђени радни текстови Акционог плана и предлози и сугестије представника организација цивилног друштва. Предлози који унапређују предложене мере у Акционом плану и који су у складу са великим изазовима ПОУ, за које се Влада у овом тренутку определила, прихваћени су и уграђени у текст Акционог плана. 
––––––––––––

1 „Службени гласник РС”, број 75/11

2 „Службени гласник РС”, број 57/13

3 „Службени гласник РС”, бр. 9/14 и 42/14 – исправка

4 „Службени гласник РС”, број 90/14
 
Закони и подзаконски прописи
Законом о државној управи5 прописано је да је рад органа државне управе јаван, па су у том смислу дужни да обавештавају јавност о свом раду преко средстава јавног информисања и на други прикладан начин. Такође, органи државне управе дужни су да јавности омогуће увид у свој рад, према закону којим се уређује слободан приступ информацијама од јавног значаја. 
С тим у вези, потребно је истаћи да се Законом о слободном приступу информацијама од јавног значаја6 уређују права на информације од јавног значаја којима располажу органи јавне власти, у циљу остварења и заштите интереса јавности да зна и остварења слободног демократског поретка и отвореног друштва. Ради остваривања овог права установљен је Повереник за информације од јавног значаја и заштиту података о личности, као самосталан државни орган, независан у вршењу своје надлежности.
Поред тога, донета је Резолуција Народне скупштине о законодавној политици7, у којој је као један од циљева законодавне политике утврђено да је неопходно да се обезбеди потпуна транспарентност и отвореност током целокупног законодавног процеса. У смислу поштовања начела приступачности, захтев је да се детаљније уреди и доследно поштују правила о учешћу јавности и заинтересованих страна током целокупног законодавног процеса и обезбеди бесплатан приступ ажурираним и једноставним базама важећих прописа. 
У том смислу, у складу са Законом о објављивању закона и других прописа и аката8 и Уредбом о Правно-информационом систему Републике Србије9 успостављен је Правно-информациони систем Републике Србије, као збирка података у електронском облику. Правно-информациони систем Републике Србије објављен је на интернет странама Јавног предузећа „Службени гласник”, а база која садржи регистар и текстове важећих прописа и других аката Републике Србије објављених у „Службеном гласнику Републике Србије” доступна је свим корисницима интернета без накнаде од I квартала 2014. године. 
Даље, Законом о државној управи прописана је обавеза органа државне управе да у припреми закона којим се битно мења правни режим у једној области или којим се уређују питања која посебно занимају јавност спроведу јавну расправу, па су у том смислу Пословником Владе10 детаљно ближе уређена сва питања релевантна за спровођење поступка јавне расправе. 
Такође, у складу са одредбама Закона о државним службеницима11, Високи службенички савет донео је Кодекс понашања државних службеника12, који је од изузетног значаја за успостављање етичких стандарда и њихову примену у органима државне управе. Очекује се да мере и активности утврђени овим акционим планом додатно унапреде ово питање.
Посебан механизам заштите права грађана и контроле управе је и Заштитник грађана, као независан државни орган, који, у складу са Законом о Заштитнику грађана13, штити права грађана и контролише рад органа државне управе, органа надлежног за правну заштиту имовинских права и интереса Републике Србије, као и других органа и организација, предузећа или установа којима су поверена јавна овлашћења. 
Спољна државна финансијска контрола уређена је Законом о Државној ревизорској институцији14. У складу са наведеним законом успостављена је Државна ревизорска институција (у даљем тексту: ДРИ), као највиши државни орган ревизије јавних средстава у Републици Србији. Ова институција обавља ревизију на основу годишњег програма ревизије, који обухвата буџет Републике Србије, организације обавезног социјалног осигурања, одговарајући број јединица локалне самоуправе, пословање Народне банке Србије које се односи на коришћење јавних средстава и одговарајући број јавних предузећа, привредних друштава и других правних лица које је основао директни, односно индиректни корисник јавних средстава и код којих има учешће у капиталу, односно управљању. Рад Државне ревизорске институције је јаван, а она најмање једном годишње Народној скупштини подноси на разматрање извештај о свом раду за претходну годину, који се објављује на веб-презентацији ДРИ.
У циљу подстицања сарадње органа државне управе са удружењима и другим организацијама цивилног друштва, Влада је Уредбом о Канцеларији за сарадњу са цивилним друштвом15, као своју службу, основала Канцеларију за сарадњу са цивилним друштвом. Kанцеларија, између осталог, обавља послове који се односе на иницирање дијалога са организацијама цивилног друштва о питањима од заједничког интереса и учешће у припреми и праћењу спровођења стратешких докумената који се односе на стварање подстицајног окружења за развој цивилног друштва ради даљег развоја и сарадње јавног, приватног и цивилног сектора. 
––––––––––––

5 „Службени гласник РС”, бр. 79/05, 101/07 и 95/10

6 „Службени гласник РС”, бр. 120/04, 54/07, 104/09 и 28/10

7 „Службени гласник РС”, број 55/13 
				 

8 „Службени гласник РС”, број 45/13

9 „Службени гласник РС”, број 113/13

10 „Службени гласник РС”, бр. 61/06, 69/08, 88/09, 33/10, 69/10, 20/11, 37/11 и 30/13

11 „Службени гласник РС”, бр. 79/05, 81/05 – испр, 83/05 – испр, 64/07, 67/07 – испр, 116/08, 104/09 и 99/14

12 „Службени гласник РС”, број 29/08

13 „Службени гласник РС”, бр. 79/05 и 54/07

14 „Службени гласник РС”, бр. 101/05, 54/07 и 36/10

15 „Службени гласник РС”, број 26/10
 
III. ОБАВЕЗЕ
ФИСКАЛНА ТРАНСПАРЕНТНОСТ
Република Србија у вези са остваривањем једног од главних циљева – отвореност у управљању јавним пословима, континуирано улаже напоре да унапреди фискалну транспарентност, како на републичком, тако и на локалном нивоу, чиме се повећава кредибилитет државе, као и упућеност и разумевање шире јавности у вези са трошењем буџетских средстава. 
У оквиру активности за јачање фискалне транспарентности истиче се предузимање мера за доследну примену закона којим се уређује буџетски систем који, поред осталог, својим одредбама предвиђа обавезу периодичног и годишњег извештавања Народне скупштине, односно скупштине јединице локалне самоуправе, од стране органа надлежних за финансије на централном и локалном нивоу, о извршењу буџета, доношења трогодишњег буџета, припреме за доношење програмског буџета почев од 2015. године, као и примену предвиђених мера из ове области из стратегија за борбу против корупције и реформу јавне управе. Такође, наведеним законом се прописује да су сви корисници јавних средстава дужни да на својој интернет страници објављују своје финансијске планове за наредну годину, информатор о раду, као и завршне рачуне и финансијске извештаје. На овај нaчин грађани могу имати увид у планирање и трошење јавних средстава.
Са аспекта овог акционог плана потребно је истаћи да је држава, с обзиром на правну природу удружења као недобитних организација основаних ради остваривања и унапређења одређеног заједничког или општег циља и интереса, препознала потребу унапређења транспарентности система финансирања организација цивилног друштва и уједначавања праксе органа управе у погледу пружања финансијске подршке организацијама цивилног друштва и донела Уредбу о средствима за подстицање програма или недостајућег дела средстава за финансирање програма од јавног интереса која реализују удружења16, којом су успостављени ближи критеријуми, услови, обим, начин и поступак доделе средстава за подстицање ових програма. Даља имплементација принципа транспарентности у трошењу буџетских средстава очекује се кроз унапређење правног оквира који уређује ово питање. 
––––––––––––

16 „Службени гласник РС”, бр. 8/12 и 94/13
				 
 




МЕРА 1. УНАПРЕДИТИ ТРАНСПАРЕНТНОСТ У ПРАЋЕЊУ ТРОШЕЊА БУЏЕТСКИХ СРЕДСТАВА




Носилац активности:


Министарство надлежно за послове финансија




Партнери


Надлежни oрган управе јединице локалне самоуправе за финансије 
Организације цивилног друштва




Садашње стање или проблем/питање, које треба решити


Контрола и одговорност су од посебног значаја када је у питању управљање јавним ресурсима, односно средствима која грађани издвајају за потребе делотворног и ефикасног управљања јавним пословима у складу с општим интересом. У Републици Србији поштовање ових стандарда још увек није на задовољавајућем нивоу. Јавност није у потпуности и на разумљив начин упозната с процесима планирања и трошења буџетских средстава. У циљу повећања транспарентности у трошењу буџетских средстава, од I квартала 2015. године у Републици Србији ће се примењивати систем програмског буџетирања који ће допринети да се у свим ситуацијама трошења буџетских средстава утврди конкретна сврха за коју се средства троше и на који начин је то трошење повезано са средњорочним циљевима. У том смислу, Министарство финансија је донело Упутство за израду програмског буџета и спровело обуке за припрему програмског буџета за државне службенике. 
Транспарентности у трошењу буџетских средстава такође ће допринети и примена одредаба Закона о буџетском систему које се односе на обавезу објављивања извештаја о извршењу буџета. 




Основни циљ:


Транспарентност у трошењу буџетских средстава




ОГП изазов који се третира овом обавезом


Ефикасније управљање јавним ресурсима




Обавеза је важна за побољшање:


транспарентности


одговорности


учешћа јавности




ХХ


ХХ


ХХ




Активности – проверљиви и мерљиви кораци за испуњење обавезе


Нова или текућа обавеза


Датум почетка


Датум завршетка




1. Јавно објављивање годишњег извештаја о раду буџетске инспекције који се доставља Влади, ради разматрања и усвајања 
– на интернет страници Министарства финансија објављени годишњи извештаји и доступни свим заинтересованим лицима.






I квартал 2015.
I квартал 2016.




2. Јавно објављивање извештаја о извршењу буџета које министар, односно орган управе јединице локалне самоуправе надлежан за послове финансија, доставља најмање два пута годишње Влади, односно надлежном органу јединице локалне самоуправе, ради разматрања и доношења и достављање истих Народној скупштини, односно скупштини локалне самоуправе
– на интернет страницама државних органа и јединица локалне самоуправе објављени извештаји и доступни свим заинтересованим лицима.




I квартал 2015.


Трајни задатак




3. Јавно објављивање грађанског буџета -документа који на јасан, једноставан, сликовит и грађанима разумљив начин сажето представља буџет Републике Србије. 




I квартал
2015.


Трајни задатак




4. Јавно објављивање грађанског буџета –документа који на јасан, једноставан, сликовит и грађанима разумљив начин сажето представља буџет локалне власти. 




I квартал
2015.


Трајни задатак








МЕРА 2. ОТКЛОНИТИ НЕДОСТАТКЕ У ПРАВНОМ ОКВИРУ И СПРОВОЂЕЊУ КОНТРОЛЕ ФИНАНСИРАЊА ПОЛИТИЧКИХ АКТИВНОСТИ И СУБЈЕКАТА




Носилац активности:


Министарство надлежно за послове финансија 




Партнери


Министарство надлежно за послове правосуђа
Агенција за борбу против корупције
Државна ревизорска институција
Организације цивилног друштва




Садашње стање или проблем/питање, које треба решити


Доношењем Закона о финансирању политичких активности Република Србија је значајно унапредила правни оквир у овој области. Међутим, у пракси се показало да поједина законска решења имају недостатке, нарочито у погледу обавеза лица која су у вези са политичким субјектима, коришћења јавних средстава, као и обавеза органа надлежних за контролу финансирања политичких субјеката, јер они нису били предвиђени законом као обавезни субјекти ревизије Државне ревизорске институције. У циљу превазилажења наведених питања, Министарство финансија припремило је Нацрт закона о изменама и допунама Закона о финансирању политичких активности.




Основни циљ:


Транспарентност у финансирању политичких активности и одговорност политичких субјеката за трошење средстава у складу са Законом




ОГП изазов који се третира овом обавезом


Побољшање јавног интегритета




Обавеза је важна за побољшање:


транспарентности


одговорности


учешћа јавности




ХХ


ХХ






Активности – проверљиви и мерљиви кораци за испуњење обавезе


Нова или текућа обавеза


Датум почетка


Датум завршетка




1. Унапредити одредбе Закона о финансирању политичких активности тако да се јасно утврде и разграниче обавезе Агенције за борбу против корупције, Државне ревизорске институције и других органа у поступку контроле политичких активности и прецизно утврде механизми за транспарентност у финансирању политичких субјеката
– упућивање Нацрта закона Влади ради разматрања и утврђивања Предлога закона.






I квартал 2015.








МЕРА 3. ПОВЕЋАТИ ТРАНСПАРЕНТНОСТ ПОСТУПАКА ЈАВНИХ НАБАВКИ 




Носилац активности:


Активност 1:Управа за јавне набавке
Активност 2: Управа за јавне набавке




Партнери


Служба за управљање кадровима
Организације цивилног друштва
Министарство трговине, туризма и телекомуникација, Управа за заједничке послове републичких органа (за Активност 2)




Садашње стање или проблем/питање, које треба решити


Систем јавних набавки регулише нови Закон о јавним набавкама који је усаглашен са регулативом Европске уније и представља значајан допринос спречавању корупције. Јавне набавке представљају једну од најризичнијих области кад је у питању корупција и у односу на транспарентност у овим поступцима, у досадашњем функционисању Портала јавних набавки, уочено је да је потребно додатно унапредити комуникацију са корисницима, а пре свега са понуђачима, односно привредним субјектима.




Основни циљ:


Транспарентност и информисаност у области јавних набавки




ОГП изазов који се третира овом обавезом


Ефикасније управљање јавним ресурсима




Обавеза је важна за побољшање:


транспарентности


одговорности


учешћа јавности




ХХ


ХХ


ХХ




Активности – проверљиви и мерљиви кораци за испуњење обавезе


Нова или текућа обавеза


Датум почетка


Датум завршетка




1. Унапређење Портала јавних набавки увођењем нових опција: могућност објављивања планова набавки наручилаца, објављивање набавки које се спроводе по међународним процедурама, енглеска верзија Портала, унапређење претраге одлука Републичке комисије за заштиту права у поступцима јавних набавки, постављање регистра јавних уговора, израда система за извештавање Управе за јавне набавке.
– Унапређен Портал јавних набавки стављањем у функцију свих наведених опција.
– Унапређење call центра за пружање стручне помоћи корисницима Портала јавних набавки
– Обука корисника Портала јавних набавки – 2 годишње






III квартал 2015.
континуиранo
континуиранo од IV квартала 2015.




2. Унапређење система електронских јавних набавки
– Анализа постојећег законодавног и институционалног оквира за примену електронских набавки у Републици Србији (е-подношење понуда, е-аукција, е-динамични систем набавке, е-каталози...)
– Анализа техничких решења и опција које су у примени или се развијају у државама чланицама Европске уније у области е-набавки (е-подношење понуда, е-аукција, е-динамични систем набавке, е-каталози...)






III квартал 2015.
III квартал 2015.








МЕРА 4. УНАПРЕДИТИ ПРОЦЕС ТРАНСПАРЕНТНОГ ФИНАНСИРАЊА ОРГАНИЗАЦИЈА ЦИВИЛНОГ ДРУШТВА




Носилац активности:


Активност 1,3: Канцеларија за сарадњу са цивилним друштвом,
Активност 2: Министарство надлежно за послове државне управе




Партнери


Организације цивилног друштва




Садашње стање или проблем/питање, које треба решити


У односу на тренутно стање потребно је обезбедити редовно извештавање о средствима која органи државне управе, аутономне покрајине и јединице локалне самоуправе додељују организацијама цивилног друштва, уз јачање система фискалне одговорности и информисања шире јавности о сврсисходности доделе буџетских средстава за финансирање програма од јавног интереса. У том контексту је припремљен и Водич за транспарентно финансирање удружења и других организација цивилног друштва из средстава буџета локалних самоуправа, који су издрадиле Канцеларија за сарадњу са цивилним друштвом заједно са TASCO (Technical Assistance for Civil Society Organisations), који има за циљ упознавање локалних самоуправа са обавезним процедурама, документацијом потребном за спровођење јавног конкурса и добрим праксама појединих локалних самоуправа када је у питању транспарентно финансирање организација цивилног друштва.
Успостављањем система извештавања о додели и коришћењу буџетских средстава за подстицање програма од јавног интереса унапређује се одговорност у раду органа државне управе, покрајинске аутономије и јединица локалне самоуправе, али и организација цивилног друштва – корисника буџетских средстава. 




Основни циљ:


Ефикасније и сврсисходније трошење буџетских средстава за постизање циљева дефинисаних у стратешким и националним документима




ОГП изазов који се третира овом обавезом


Побољшање јавног интегритета




Обавеза је важна за побољшање:


транспарентности


одговорности


учешћа јавности




ХХ


ХХ






Активности – проверљиви и мерљиви кораци за испуњење обавезе


Нова или текућа обавеза


Датум почетка


Датум завршетка




1. Израда годишњих збирних извештаја о утрошку средстава која су као подршка програмским и пројектним активностима обезбеђена и исплаћена удружењима и другим организацијама цивилног друштва из јавних средстава Републике Србије у 2013. и 2014. години
– припремљен Годишњи збирни извештај о утрошку средстава за 2013. годину;
– Годишњи збирни извештај о утрошку средстава за 2013. годину, достављен Влади ради разматрања и усвајања;
– усвојен Годишњи збирни извештај о утрошку средстава за 2013. годину, представљен јавности и институцијама јавне управе и објављен на званичној интернет страници Канцеларије за сарадњу са цивилним друштвом;
– припремљен Годишњи збирни извештај о утрошку средстава за 2014. годину;
– Годишњи збирни извештај о утрошку средстава за 2014. годину, достављен Влади ради разматрања и усвајања;
– усвојен Годишњи збирни извештај о утрошку средстава за 2014. годину, представљен јавности и институцијама јавне управе и објављен на званичној интернет страници Канцеларије за сарадњу са цивилним друштвом;


Израђује се на годишњем нивоу




IV квартал 2014.
IV квартал 2014.
IV квартал 2014.
IV квартал 2015.
IV квартал 2015.
IV квартал 2015.




2. Увођење обавезе објављивања јавног конкурса, листе вредновања и рангирања пријављених програма, одлука о избору програма и др, на Порталу е-Управа и продужење рока за објаву листе вредновања и рангирања на најмање 5 дана, у поступку доделе буџетских средстава за финансирање програма од јавног интереса која реализују удружења 
– припрема Предлога уредбе о допуни Уредбе о средствима за подстицање програма или недостајућег дела средстава за финансирање програма од јавног интереса која реализују удружења
– доношење Уредбе о допуни Уредбе о средствима за подстицање програма или недостајућег дела средстава за финансирање програма од јавног интереса која реализују удружења




I квартал 2015.
II квартал 2015.


II квартал 2015.
II квартал 2015.




3. Јачање капацитета државних органа у областима сарадње и транспарентног финансирања организација цивилног друштва из буџетских средстава
– организовање обука за државне службенике на тему примене Смерница за укључивање организација цивилног друштва у процес доношења прописа и транспарентног финансирања oрганизацијa цивилног друштва из буџетских средстава 
– израда Другог допуњеног издања Водича кроз транспарентно финансирање oрганизацијa цивилног друштва из средстава буџета локалних самоуправа – припрема, дизајн и штампа, дистрибуирање Водича свим јединицама локалне самоуправе




I квартал 2015.
I квартал 2015.


I квартал 2015.
II квартал 2015.




ПРЕВЕНЦИЈА – БОРБА ПРОТИВ КОРУПЦИЈЕ
У Републици Србији је видљив развој јавних политика и праксе спречавања корупције, транспарентности и доброг управљања, кроз усвајање одговарајућих закона, стратегија развоја, оснивање независних органа за спречавање корупције, усвајање кодекса понашања државних службеника, уређивање приступа информацијама од јавног значаја, спречавање сукоба интереса и низ других активности. Ипак, успостављање квалитетног правног оквира у овој области није било у потпуности пропраћено одговарајућом имплементацијом прописа у пракси.
Потребно је успостављање система доброг управљања јавним пословима, заснованог на транспарентности, јасним поступцима и јасним одговорностима надлежних институција, како је утврђено у Националној стратегији за борбу против корупције у Републици Србији за период од 2013. до 2018. године. 




МЕРА 5. ПРОШИРИТИ И ПРЕЦИЗИРАТИ НАДЛЕЖНОСТИ АГЕНЦИЈЕ ЗА БОРБУ ПРОТИВ КОРУПЦИЈЕ




Носилац активности:


Министарство надлежно за послове правосуђа 




Партнери


Агенција за борбу против корупције
Организације цивилног друштва




Садашње стање или проблем/питање, које треба решити


Агенција за борбу против корупције је показала значајне резултате на пољу спречавања сукоба интереса у смислу неспојивости функција. Међутим, питање сукоба интереса, у смислу отклањања утицаја приватног интереса лица која врше јавне функције, није регулисано на адекватан начин, што отежава поступање Агенције. Стога је неопходно прецизирати и обезбедити механизме за праћење и доследну примену одредаба о сукобу интереса и ојачати одговорност и транспарентност у поступању. У сфери контроле имовине и прихода функционера, Агенција се сусрела са потешкоћама у вези са проверама тачности и потпуности извештаја о имовини и приходима, као и вођењем регистра. Главни недостаци који су се показали у пракси јесу непрецизно дефинисани права и обавезе функционера, као и непостојање каталога јавних функција. 




Основни циљ:


Ефикаснија борба против корупције




ОГП изазов који се третира овом обавезом


Побољшање јавног интегритета




Обавеза је важна за побољшање:


транспарентности


одговорности




учешћа јавности






ХХ


ХХ








Активности – проверљиви и мерљиви кораци за испуњење обавезе


Нова или текућа обавеза


Датум почетка


Датум завршетка




1. Унапредити одредбе Закона о Агенцији за борбу против корупције тако да се разграниче и јасно регулишу појмови кумулације функција (спречавање вршења више јавних функција које су међусобно у сукобу интереса) и сукоба интереса (отклањање приватног интереса у вршењу јавних овлашћења), проширити круг повезаних лица за која је функционер дужан да поднесе извештај о имовини и приходима а такође да се Агенцији законом омогући вршење ванредних провера имовине и поступање по анонимним пријавама.
– образовање посебне радне групе;
– припрема Нацрта закона о изменама и допунама Закона о Агенцији за борбу против корупције;
– утврђен и објављен програм јавне расправе;
– спровођење јавне расправе;
– упућивање Нацрта закона Влади ради разматрања и утврђивања Предлога закона.




I квартал 2015.
IV квартал 2015.


I квартал 2015.
IV квартал 2015.
IV квартал 2015.
IV квартал 2015.
IV квартал. 2015.








МЕРА 6. УСПОСТАВИТИ СИСТЕМ ЕФИКАСНЕ И ДЕЛОТВОРНЕ ЗАШТИТЕ УЗБУЊИВАЧА




Носилац активности:


Министарство надлежно за послове правосуђа




Партнери


Агенција за борбу против корупције
Служба за управљање кадровима
Организације цивилног друштва




Садашње стање или проблем/питање, које треба решити


Потреба за откривањем корупције је сваким даном већа, а могућности се смањују због непостојања адекватне заштите особа спремних да пруже одређене информације о корупцији о којој имају непосредна сазнања.
Заштита узбуњивача уређена је одредбама више закона и подзаконских аката (Закон о државним службеницима, Закон о слободном приступу информацијама од јавног значаја, Закон о Агенцији за борбу против корупције и Правилник о заштити лица које пријави сумњу на корупцију) и ограниченог je обима по више основа (дефинисање лица које ужива заштиту, обим заштите, случајеви у којима се заштита пружа, нерегулисана област санкција за оне који спроводе одмазду или надокнада штете, као и награђивање узбуњивача). Стога је неопходно успостављање јединственог правног оквира доношењем закона који ће ову област уредити на целовит начин. Осим тога, неопходно је изградити поверење јавности и лица која су потенцијални узбуњивачи, да ће се доношењем закона обезбедити њихова пуна заштита. У том смислу, министарство надлежно за послове правосуђа припремило је Нацрт закона о узбуњивачима, спровело јавну расправу и текст Нацрта закона доставило Влади. Влада је утврдила Предлог закона и упутила га Скупштини ради разматрања и доношења закона.




Основни циљ:


Ефикаснија борба против корупције и заштита узбуњивача




ОГП изазов који се третира овом обавезом


Побољшање јавног интегритета




Обавеза је важна за побољшање:


транспарентности


одговорности


учешћа јавности




ХХ


ХХ






Активности – проверљиви и мерљиви кораци за испуњење обавезе


Нова или текућа обавеза


Датум почетка


Датум завршетка




1. Спровођење стручног усавршавања државних службеника у органима државне управе и запослених у јединицама локалне самоуправе о поступку и значају заштите узбуњивача као превенције корупције
– припрема плана и програма обуке за државне службенике и запослених у јединицама локалне самоуправе;
– спровођење обуке за државне службенике и запослене у јединицама локалне самоуправе.




II квартал 2015.
II квартал 2015.


II квартал 2015.
2016. и даље




2. Спровођење кампање за подизање нивоа обавештености грађана о правима и заштити узбуњивача; 
– припрема програма и плана кампање;
– доношење програма и плана кампање;
– спровођење програма и плана кампање.




II квартал 2015.
III квартал 2015.


III квартал 2015.
III квартал 2015.
IV квартал 2015.








МЕРА 7. ЈАЧАЊЕ СИСТЕМСКЕ ФУНКЦИЈЕ КОНТРОЛЕ У ЈАВНОЈ УПРАВИ




Носилац активности:


Министарство надлежно за послове државне управе 




Партнери


Органи државне управе који врше инспекцијски надзор USAID




Садашње стање или проблем/питање, које треба решити


У области инспекцијског надзора још увек није донет посебан закон који уређује ову област. Након доношења Закона о државној управи 2005. године престао је да важи Закон о државној управи из 1992. године, осим у делу који се односи на инспекцијски надзор. Стога је у циљу повећања делотворности, ефикасности и економичности инспекцијског надзора неопходно донети нови закон о инспекцијском надзору, којим ће се на целовит начин и јединственим основама уредити ова област. Закон ће обезбедити ефикаснију контролу рада, квалитет производа и услуга и допринети смањењу корупције и сиве економије. Законом ће се регулисати повећана транспарентност поступка инспекције, као и размена података између инспекција - објављивањем свих одредби и правних аката и докумената који су основ за инспекцијски надзор и успостављањем правног оквира за ефикасну размену података и размену електронских докумената о планирању и спровођењу инспекцијског надзора
Министарство државне управе и локалне самоуправе је у сарадњи са релевантним државним органима припремило текст Нацрта закона о инспекцијском надзору.




Основни циљ:


Ефикаснија борба против корупције, повећана транспарентност и одговорност




ОГП изазов који се третира овом обавезом


Побољшање јавног интегритета




Обавеза је важна за побољшање:


транспарентности


одговорности


учешћа јавности




ХХ


ХХ






Активности – проверљиви и мерљиви кораци за испуњење обавезе


Нова или текућа обавеза


Датум почетка:


Датум завршетка:




1. Унапређење законодавног оквира којим се уређује инспекцијски надзор 
– Упућивање Нацрта закона Влади ради разматрања и утврђивања Предлога закона.






IV квартал 2014.




ПРИСТУП ИНФОРМАЦИЈАМА
Употреба информационо – комуникационих технологија (у даљем тексту: ИКТ) омогућава свим корисницима (грађанима, привредним субјектима, организацијама цивилног друштва и др.) делотворан механизам не само за лакше и брже остваривање појединачних права и правних интереса, већ и за остваривање општих циљева као што су увођење транспарентности и одговорности органа јавне управе и јачање учешћа грађана у демократском одлучивању.
Стога је доношење Стратегије развоја електронске управе у Републици Србији за период од 2009. до 2013. године17, Стратегије развоја информационог друштва у Републици Србији до 2020. године18 и Стратегије развоја система јавног информисања у Републици Србији до 2016. године19, као и низа законских аката значајно допринело унапређењу доступности информација од јавног значаја свим грађанима и другим субјектима. 
Међутим за потпуну имплементацију циљева развоја ове области потребно је континуирано унапређење организације, поступака и начина рада надлежних органа како би се обезбедила потпуна доступност информација и учешће грађана у вредновању и креирању јавних политика. 
––––––––––––

17 „Службени гласник РС”, бр. 83/09 и 5/10

18 „Службени гласник РС”, број 51/10

19 „Службени гласник РС”, број 75/11
 




МЕРА 8. УНАПРЕДИТИ ПОРТАЛ еУПРАВА 




Носилац активности:


Активност 1 и 2: Министарство надлежно за послове електронске управе




Партнери


Служба за управљање кадровима
Организације цивилног друштва




Садашње стање или проблем/питање, које треба решити


Употреба ИКТ у систему јавне управе у непосредној је вези са унапређењем ефикасности и ефективности овог система. Прецизније, ИКТ обезбеђује развој свих сегмената јавне управе, њихову међусобну повезаност и сарадњу и испуњење свих постављених циљева који се односе на приступ и доступност информацијама од јавног значаја.
Већа употреба успостављеног Портала еУправа од стране заинтересоване јавности допринеће да државна управа, али и остали делови јавне управе буду ефикаснији и транспарентнији у раду. Да би овај портал био делотворан неопходно је континуирано обучавати државне службенике и запослене у осталим сегментима јавне управе како би га користили у пуном капацитету. Такође, потребно је обезбедити и промоцију функционалности и услуга које Портал може да пружи грађанима и привредним субјектима, као и запосленима у јавној управи. 




Основни циљ:


Већи степен коришћења портала и пружања услуга




ОГП изазов који се третира овом обавезом


Побољшање јавних услуга




Обавеза је важна за побољшање:


транспарентности


одговорности


учешћа јавности




ХХ




ХХ




Активности – проверљиви и мерљиви кораци за испуњење обавезе


Нова или текућа обавеза


Датум почетка


Датум завршетка




1. Подизање свести и знања у погледу рада и коришћења Портала еУправа:
– Организовање обуке за све врсте корисника Портала (обрађивачи, генератори услуга из органа, корисници из техничких прегледа, ауто школа која користе систем, именовани из органа који постављају јавне расправе итд...).
– Обука државних службеника на тему електронске управе и рада на Порталу еУправа.
– Спровођење промотивних активности и кампања у вези са услугама Портала еУправа.




у току
I квартал 2015.
у току


IV квартал 2014.
IV квартал 2015.
континуирано током 2014. и 2015.




2. Унапредити Портал еУправа у правцу коришћења путем мобилних телефона и других мобилних уређаја
– Израда апликације за мобилне телефоне путем које ће бити могуће приступити и користити услуге Портала путем мобилног телефона.




I квартал 2015.


III квартал 2015.








МЕРА 9. УНАПРЕДИТИ ТРАНСПАРЕНТНОСТ У РАДУ ОРГАНА УПРАВЕ 




Носилац активности:


Активност 1: Министарство надлежно за послове електронске управе 
Активност 2: Министарство надлежно за послове државне управе




Партнери


Организације цивилног друштва




Садашње стање или проблем/питање, које треба решити


Република Србија на пољу транспарентности у последњих неколико година учинила је много, а њени надлежни државни органи континуирано прате стање и улажу напоре у спровођењу начела транспарентности у свим сегментима рада јавне управе. Тренутно, ова област уређена је Законом о слободном приступу информацијама од јавног значаја. Применом овог закона дошло се до закључка да је неопходно унапредити га у неким деловима, како би се отклониле препреке у примени и обезбедила већа транспарентност рада органа јавне власти и квалитетније остваривање и заштита права грађана кроз бољу доступност ажурних информација на сајтовима органа јавне власти и обезбеђивање принудног извршења коначних, извршних и обавезујућих решења Повереника. У том смислу, Влада је усвојила и унапређене Смернице за израду интернет презентација органа државне управе и јединица локалне самоуправе. 




Основни циљ:


Унапређење транспарентности рада органа јавне управе




ОГП изазов који се третира овом обавезом


Побољшање јавних услуга




Обавеза је важна за побољшање:


транспарентности


одговорности


учешћа јавности








ХХ


ХХ


ХХ






Активности – проверљиви и мерљиви кораци за испуњење обавезе


Нова или текућа обавеза


Датум почетка


Датум завршетка




1. Усаглашавање сајтова органа државне управе и јединица локалне самоуправе са Смерницама за израду интернет презентација:
– Проширење оцењивања прилагођености са Смерницама на јединице локалне самоуправе
– Годишњи извештај о усаглашености који се усваја на Влади




IV квартал 2014.
IV квартал 2014.
IV квартал 2015.


III квартал 2015.
IV квартал 2014.
IV квартал 2015.




2. Унапредити одредбе Закона о приступу информацијама од јавног значаја тако да се утврди обавеза органа јавне власти да израде и одржавају интернет презентације са свим информацијама о раду органа у складу са важећим прописима, да се утврди обавеза органа јавне власти да Поверенику достављају нацрте прописа на мишљење, као и да се Повереник овласти да подноси прекршајне пријаве због повреде права на приступ информацијама.
– припрема Нацрта закона о изменама и допунама Закона о приступу информацијама од јавног значаја;
– утврђивање и објављивање програма јавне расправе;
– спровођење јавне расправе;
– упућивање Нацрта закона Влади ради разматрања и утврђивања Предлога закона.




I квартал 2015.
II квартал 2015.


II квартал 2015.
II квартал 2015.
II квартал 2015.
III квартал 2015.








МЕРА 10. УВОЂЕЊЕ НОВИХ ТЕХНОЛОГИЈА РАДИ ПОБОЉШАЊА УСЛУГА КОЈЕ СЕ ПРУЖАЈУ ГРАЂАНИМА




Носилац активности:


Министарство надлежно за послове електронске управе 




Партнери


Министарство унутрашњих послова
Организације цивилног друштва




Садашње стање или проблем/питање, које треба решити


Успостављање нових сервиса путем коришћења нових технологија даје могућност државним институцијама да својим грађанима омогуће пружање и доступност услуга на лак и једноставан начин. Ови нови сервиси треба да омогуће да грађани дођу до потребних информација на лакши и приступачнији начин, и да им се исто тако путем ових сервиса омогући да електронским путем обаве велики број радњи које су везане првенствено за органе државне управе. Тиме ће се омогућити не само уштеда времена грађана, него и органа управе, и смањиће се непотребна бирократија и трошкови које изискују прекомпликоване бирократске процедуре. Циљ је да се првенствено омогући да све активности које су у вези са издавањем личних докумената буде могуће обавити електронским путем, а касније да се тај тренд прошири и на друге услуге. 




Основни циљ:


Олакшати приступ информацијама и прибављању докумената електронским путем




ОГП изазов који се третира овом обавезом


Побољшање јавних услуга




Обавеза је важна за побољшање:


транспарентности


одговорности


учешћа јавности




ХХ


ХХ






Активности – проверљиви и мерљиви кораци за испуњење обавезе


Нова или текућа обавеза


Датум почетка


Датум завршетка




1. Успостављање „Електронске огласне табле“ у свим полицијским управама и полицијским станицама, Министарству унутрашњих послова 
– Постављање киоска у полицијским станицама на којима се може добити информација о поступку за добијање услуге али и поднети захтев за услуге са Портала 
– Омогућавање плаћања административних такси путем платних картица на киосцима




II квартал 2015.


IV квартал 2015.
IV квартал 2015.




2. Реализација електронских сервиса везаних за издавање личних докумената до нивоа који је лимитиран обавезним присуством грађана ради идентификације и узимања биометријских података 
– Набавка опреме и инсталација
– Почетак рада поменутих сервиса.




у току


IV квартал 2014.
I квартал 2015.




УЧЕШЋЕ ЈАВНОСТИ
Једно од основних обележја савремених демократских држава је развијено цивилно друштво које, поред осталог, остварује своју улогу у отвореном дијалогу, сарадњи и партнерству организација цивилног друштва с органима јавне управе. Прихватање активне улоге цивилног друштва, отворености и јавности рада као темељних вредности, представља један од кључних услова за даљу изградњу демократског друштва у Републици Србији и подизање нивоа свести грађана о значају њиховог активног учешћа у друштвеним догађањима. Правним актима Републике Србије утврђена је обавеза јавности рада јавних институција, као и право јавности на приступ информацијама од јавног значаја. 




МЕРА 11. УНАПРЕДИТИ САРАДЊУ СА ОРГАНИЗАЦИЈАМА ЦИВИЛНОГ ДРУШТВА У КРЕИРАЊУ ЈАВНИХ ПОЛИТИКА




Носилац активности:


Активност 1: Министарство надлежно за послове државне управе и Канцеларија за сарадњу са цивилним друштвом
Активност 2: Министарство надлежно за послове локалне самоуправе




Партнери


Организације цивилног друштва




Садашње стање или проблем/питање, које треба решити


Иако је чињеница да су у последњој деценији бројни органи државне управе знатно унапредили комуникацију и сарадњу са организацијама цивилног друштва, следећи корак требало би да иде у правцу оспособљавања целокупног система за све нивое учешћа организација цивилног друштва у процесу припреме прописа. 
Ради омогућавања активног учешћа организација цивилног друштва у процесима  припреме прописа требало би увести нове, односно унапредити постојеће облике и механизме сарадње на свим нивоима њиховог учешћа. У том циљу Канцеларија за сарадњу са цивилним друштвом започела је израду првог стратешког оквира за стварање подстицајног окружења за развој цивилног друштва – Националне стратегије за стварање подстицајног окружења за развој цивилног друштва за период 2015–2018. године и Акционог плана за спровођење Националне стратегије за стварање подстицајног окружења за развој цивилног друштва у Републици Србији за период 2014–2018. године. Циљ доношења стратегије је успостављање оквира за развој и одрживост цивилног друштва, унапређење сарадње органа државне управе и организација цивилног друштва, као и дефинисање мера за веће укључивање заинтересоване јавности у процесе креирања и спровођења политика, ради даљег развоја и демократизације нашег друштва, промоције и заштите људских права и слобода. Почетак израде Стратегије означила је национална конференција којој је присуствовало преко 300 представника институција, органа државне управе и јединица локалне самоуправе и организација цивилног друштва, који су, путем методологије Отвореног простора (Open space), започели широки партиципативни процес израде стратешког документа и дали предлог приоритетних области и циљева Стратегије чиме су постављене основе за израду овог документа.




Основни циљ:


Унапређење сарадње јавне управе са организацијама цивилног друштва




ОГП изазов који се третира овом обавезом


Побољшање јавног интегритета




Обавеза је важна за побољшање:


транспарентности


одговорности


учешћа јавности




ХХ


ХХ


ХХ




Активности – проверљиви и мерљиви кораци за испуњење обавезе


Нова или текућа обавеза


Датум почетка


Датум завршетка




1. Израда Националне стрaтегије за стварање подстицајног окружења за развој цивилног друштва у Републици Србији за период 2014- 2018. године и Акционог плана за спровођење Нaциoнaлнe стрaтeгиje зa ствaрaњe пoдстицajнoг oкружeњa зa рaзвoj цивилнoг друштвa у Републици Србији за период 2014–2018. кроз широк консултативни процес са свим заинтересованим странама. 
– Припрема текста радне верзије националне стрaтегије и Акционог плана
– Спровођење 10 консултативних састанака широм Србије са представницима локалних и регионалних институција, организација цивилног друштва и пословног сектора
– Утврђен и објављен програм јавне расправе;
– Спровођење јавне расправе;
– Утврђивање Предлога националне стратегије за стварање подстицајног окружења за развој цивилног друштва и Предлога акционог плана Влади на разматрање и доношење




III квартал 2014.
IV квартал 
2014.
I квартал 2015.


II квартал 2015.
IV квартал 2014.
I квартал 2015.
II квартал 2015.
II квартал 2015.




2. Унапређење одредаба Закона о локалној самоуправи тако да се у циљу сарадње државних органа са јединицaмa локалне самоуправе посебно консултује Стална конференција градова и општина – утврђивање Предлога закона.






IV квартал 2014.








МЕРА 12. ЈАЧАЊЕ ПАРТИЦИПАЦИЈЕ ГРАЂАНА У ПОСЛОВИМА ЛОКАЛНЕ ВЛАСТИ




Носилац активности:


Министарство надлежно за послове локалне самоуправе 




Партнери


Канцеларија за сарадњу са цивилним друштвом
Организације цивилног друштва




Садашње стање или проблем/питање, које треба решити


У погледу јачања партиципације грађана у јавној власти, на локалном нивоу власти, Влада је спровела припремне радње за потписивање Додатног протокола Европској повељи о локалној самоуправи којим се гарантује учешће грађана у пословима локалне власти.




Основни циљ:






ОГП изазов који се третира овом обавезом


Јачање јавног интегритета




Обавеза је важна за побољшање:


транспарентности


одговорности


учешћа јавности






ХХ


ХХ


хх




Проверљиви и мерљиви кораци за испуњење обавезе


Нова или текућа обавеза


Датум почетка:


Датум завршетка:




1. Потписивање Додатног протокола уз Европску повељу о локалној самоуправи којим се гарантује учешће грађана у пословима локалне власти
– припрема текста закона о ратификацији Додатног протокола уз Европску повељу о локалној самоуправи
– утврђивање Предлога закона.






II квартал 2015.
II квартал 2015.




Јачање капацитета локалних самоуправа у областима сарадње са организацијама цивилног друштва и транспарентног финансирања ОЦД из буџета локалних самоуправа
– организовање обука на тему примене Смерница за укључивање организација цивилног друштва у процес доношења прописа и транспарентног финансирања ОЦД из буџетских средстава за службенике у јединицима локалне самоуправе.




I квартал 2015.


I квартал 2015.








МЕРА 13. ЈАЧАЊЕ ПАРТИЦИПАЦИЈЕ ОРГАНИЗАЦИЈА ЦИВИЛНОГ ДРУШТВА У ПРАЋЕЊУ СПРОВОЂЕЊА РЕФОРМЕ ЈАВНЕ УПРАВЕ




Носилац активности:


Министарство надлежно за послове државне управе




Партнери


Организације цивилног друштва




Садашње стање или проблем/питање, које треба решити


Праћење и вредновање реализовања планираних реформских активности је неопходно за перманентно прилагођавање процеса, односно омогућавања благовременог реаговања и увођења корективних мера у случају утврђених кашњења или одступања. Систем праћења овог процеса заснива се на редовној обради прикупљених података из редовних и ванредних извештаја. Досадашњи систем није у довољној мери био системски постављен, већ се углавном заснивао на ad hoc и неусаглашеном извештавању и праћењу. Стога је неопходно, извршити успостављање потпуног и ефикасног система праћења и вредновања резултата спроведених активности. То подразумева, пре свега увођење обавезних кварталних/полугодишњих извештаја свих носилаца активности, који се достављају надлежном министарству. Након обраде у надлежном министарству, они се разматрају на Међу-министарској пројектној групи, а потом и на вишим нивоима координације спровођења Стратегије реформе јавне управе. У циљу свеобухватнијег и објективног прикупљања података, бољег информисања о активностима ОЦД које могу да допринесу реформи, бољег протока информација ка цивилном друштву о активностима државе и праћења реализације планираних реформских активности, у рад Међу-министарске пројектне групе потребно је укључити организације цивилног друштва, као подршку за унапређење система праћења




Основни циљ:


Побољшање система праћења и евалуације реформе јавне управе




ОГП изазов који се третира овом обавезом


Јачање јавног интегритета




Обавеза је важна за побољшање:


транспарентности


одговорности


учешћа јавности




ХХ


ХХ


ХХ




Проверљиви и мерљиви кораци за испуњење обавезе


Нова или текућа обавеза


Датум почетка:


Датум завршетка:




1. Успостављање система координације праћења Стратегије реформе јавне управе 
– Оснивање Међуминистарске пројектне групе коју чине запослени из реда државних службеника у органима државне управе и представници организација цивилног друштва
– Спровођење обуке за чланове Међуминистарске пројектне групе
– Редовно одржавање састанака Међуминистарске пројектне групе (најмање 4 пута годишње)




II квартал 2015.


I квартал 2015.
континуирано
континуирано