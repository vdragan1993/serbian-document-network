На основу чл. 11, 264. и 265. Закона о привредним друштвима („Службени гласник РС”, бр. 36/11, 99/11, 83/14 – др. закон и 5/15) и члана 43. став 1. Закона о Влади („Службени гласник РС”, бр. 55/05, 71/05 – испрaвка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ
о оснивању Акционарског друштва за железнички превоз робе
"Службени гласник РС", број 60 од 8. јула 
				2015.
 
I. УВОДНЕ ОДРЕДБЕ
Члан 1.
Оснива се Aкционарско друштво за железнички превоз робе (у даљем тексту: Друштво), као друштво стицалац дела имовине „Железнице Србије” акционарско друштво, Београд, чији је попис и опис утврђен Деобним билансом, као саставним делом Плана статусне промене „Железнице Србије” акционарско друштво, Београд, издвајања уз оснивање нових акционарских друштава.
Члан 2.
Друштво се оснива на неодређено време.
Члан 3.
Оснивач Друштва је Република Србија, у чије име оснивачка права остварује Влада, Београд, Немањина 11, матични број 07020171 (у даљем тексту: Оснивач).
Оснивач, као једини акционар, овим актом оснива акционарско друштво и преузима обавезу уплате, односно уноса улога по основу уписаних акција.
Члан 4.
Друштво има својство правног лица и права, обавезе и одговорности утврђене законом и овом одлуком.
Друштво у правном промету са трећим лицима има сва овлашћења и иступа у своје име и за свој рачун.
Друштво одговара за своје обавезе целокупном својом имовином.
II. ПОСЛОВНО ИМЕ И СЕДИШТЕ
Члан 5. 
Друштво послује под пословним именом: Aкционарско друштво за железнички превоз робе „Србија Kарго”, Београд.
Скраћено пословно име Друштва је: „Србија Kарго” а.д.
Члан 6.
Седиште Друштва је у Београду. 
Адреса седишта Друштва је Немањина 6, Београд.
Члан 7.
О промени пословног имена и седишта Друштва одлучује Скупштина, уз сагласност Оснивача.
III. ПРЕТЕЖНА ДЕЛАТНОСТ
Члан 8.
Претежна делатност Друштва је: 
49.20 Железнички превоз терета.
Друштво може обављати и друге делатности у складу са законом, уз сагласност Оснивача.
Друштво обавља послове и услуге у унутрашњем и спољнотрговинском промету, у складу са законом. 
Члан 9.
О промени претежне делатности Друштва одлучује Скупштина, уз сагласност Оснивача.
IV. ОСНОВНИ КАПИТАЛ И ПОДАЦИ О АКЦИЈАМА
Члан 10.
Основни капитал Друштва износи укупно 24.348.473.508 динара (словима: двадесетчетиримилијардетристачетрдесетосаммилионачетиристоседамдесеттрихиљедапетстоосамдинара).
Улог Оснивача износи:
1) новчани, износ 970.767.925 динара (словима: деветстоседамдесетмилионаседамстошездесетседамхиљададеветстодвадесетпетдинара), који ће Оснивач уплатити до дана регистрације Друштва;
2) неновчани, у стварима и правима износи 23.377.705.583 динара (словима: двадесеттримилијардетристаседамдесетседаммилионаседамстопетхиљадапетстоосамдесеттридинара), које ће Оснивач унети до дана регистрације Друштва.
Списак ствари и права из става 2. тачка 2) овог члана, саставни је део Одлуке о статусној промени „Железнице Србије” акционарско друштво, издвајања уз оснивање нових акционарских друштава од 11. маја 2015. године. 
Удео члана Друштва у основном капиталу Друштва износи 100%.  
Члан 11.
Укупан уписани новчани део основног капитала Друштва износи: 
970.767.925 динара (словима: деветстоседамдесетмилионаседамстошездесетседамхиљададеветстодвадесетпетдинара). 
Укупан уплаћени новчани део основног капитала Друштва износи: 
970.767.925 динара (словима: деветстоседамдесетмилионаседамстошездесетседамхиљададеветстодвадесетпетдинара). 
Укупан уписани неновчани део основног капитала Друштва износи: 
23.377.705.583 динара (словима: двадесеттримилијардетристаседамдесетседаммилионаседамстопетхиљадапетстоосамдесеттридинара). 
Укупан унети неновчани део основног капитала Друштва износи: 
23.377.705.583 динара (словима: двадесеттримилијардетристаседамдесетседаммилионаседамстопетхиљадапетстоосамдесеттридинара). 
Члан 12.
Основни капитал Друштва је 100% акцијски капитал и подељен је на 24.348.473 обичних акција, појединачне номиналне вредности од 1.000 динара, по једној акцији и укупне номиналне вредности од 24.348.473.000 динара.
Акције су обичне и уписују се у књигу акционара.
Обичне акције које се издају у складу са овом одлуком, издају се, преносе и евидентирају у облику електронског записа у информационом систему Централног регистра, те ће носити ISIN број и CFI код, који ће им бити додељени од стране Централног регистра. 
V. СРЕДСТВА ЗА ОСНИВАЊЕ И РАД ДРУШТВА
Члан 13.
Средства за оснивање и почетак рада Друштва обезбеђују се из дела имовине „Железнице Србије” акционарско друштво, Београд, која је пренета Друштву, као друштву стицаоцу, чији је опис и попис садржан у Деобном билансу који је саставни део Плана статусне промене „Железнице Србије” акционарско друштво, Београд, издвајања уз оснивање нових акционарских друштава.
Члан 14. 
Средства за рад Друштва обезбеђују се из:
1) прихода од превоза робе; 
2) финансијских кредита;
3) улагања домаћих и страних лица;
4) других извора у складу са законом.
За рад Друштва, средства ће се привремено обезбеђивати из буџета Републике Србије, и то најдуже до 1. јануара 2018. године.
Члан 15.
Средства за инвестициона улагања Друштва, обезбеђују се из:
1) инвестиционих средстава Друштва;
2) буџета Републике Србије, утврђена посебно за ову намену;
3) финансијских кредита;
4) других извора у складу са законом.
VI. ОВЕРА ПОТПИСА, РЕГИСТРАЦИЈА И СХОДНА ПРИМЕНА
Члан 16.
Потписи на овој одлуци оверавају се у складу са законом којим се уређује овера потписа.
Члан 17.
Ова одлука се, са другом прописаном документацијом, подноси уз пријаву регистрације статусне промене „Железнице Србије” акционарско друштво, Београд издвајања уз оснивање нових акционарских друштава у Регистар привредних субјеката, у складу са законом о регистрацији.
Члан 18.
На питања која нису посебно уређена овом одлуком, сходно се примењују одговарајуће одредбе закона којим се уређује положај привредних друштава. 
VII. ПРЕЛАЗНЕ ОДРЕДБЕ
Члан 19.
Друштво почиње са радом даном регистрације у Регистар привредних субјеката, у складу са законом о регистрацији. 
Даном почетка рада, Друштво преузима права, обавезе, опрему, постројења и друга средства за рад, документацију, предмете, као и друге ствари, које су у „Железнице Србије” акционарско друштво, Београд у функцији обављања делатности за коју је основано Друштво, чији је попис и опис садржан у Деобном билансу који је саставни део Плана статусне промене „Железнице Србије” акционарско друштво, Београд издвајања уз оснивање нових акционарских друштава, као и запослене у „Железнице Србије” акционарско друштво, Београд, који радни однос у Друштву настављају под истим условима под којима је тај радни однос постојао у „Железнице Србије” акционарско друштво, Београд, пре статусне промене издвајања уз оснивање, чији је списак саставни део Плана статусне промене „Железнице Србије” акционарско друштво, Београд, издвајања уз оснивање нових акционарских друштава. 
Начин преузимања имовине и обавеза из става 2. овог члана и начин реализације обавеза од стране Друштва и „Железнице Србије” акционарско друштво, Београд, биће ближе уређени уговором о међусобном преузимању права и обавеза.
Члан 20.
Све припремне радње око регистрације Друштва у Регистар привредних субјеката, обавиће први Директор.
Први Директор извршиће судску оверу ове одлуке, у складу са законом којим се уређује овера потписа.
Члан 21.
За првог Директора одређује се Мирољуб Јевтић, ЈМБГ 1310961710076, који ће обављати дужност директора до именовања директора Друштва, у складу са законом. 
Члан 22.
До доношења општих аката, Друштво ће непосредно примењивати општа акта „Железнице Србије” акционарско друштво, Београд.
Члан 23.
Први статут Друштва доноси Оснивач, истовремено са доношењем ове одлуке.
VIII. ЗАВРШНА ОДРЕДБА
Члан 24.
Ову одлуку објавити у „Службеном гласнику Републике Србије”.
 
05 број 023-7357/2015
У Београду, 2. јула 2015. године
Влада
Председник,
Александар Вучић, с.р.