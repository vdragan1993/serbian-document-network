На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о образовању Комисије за праћење безвизног режима путовања са Европском унијом

	"Службени гласник РС", број 23 од 13. марта 2013.
 
1. Образује се Комисија за праћење безвизног режима путовања са Европском унијом (у даљем тексту: Комисија), на време од две године од дана ступања на снагу ове одлуке.
2. Задатак Комисије је:
– да разматра питања која се односе на повећање броја лажних азиланата у земљама Европске уније који долазе са територије Републике Србије;
– да предлаже Влади разматрање и доношење одлука у вези са мерама усмереним ка смањењу броја лажних захтева за азил.
3. У Комисију се именују:
1) за председника:
– Ненад Бановић, начелник Управе граничне полиције, Министарство унутрашњих послова,
2) за чланове:
– Владимир Атељевић, Кабинет потпредседника Владе за европске интеграције,
– Небојша Вушуровић, начелник Одељења за визну политику, Министарство спољних послова,
– Зорица Лончар Касалица, начелник Управе за управне послове, Министарство унутрашњих послова,
– Ана Комненовић, Управа криминалистичке полиције, Министарство унутрашњих послова,
– Чедомир Бацковић, помоћник министра у Сектору за европске интеграције и међународне пројекте, Министарство правде и државне управе,
– Ненад Манић, начелник у Управи царина, Министарство финансија и привреде,
– Ивана Банковић, Министарство рада, запошљавања и социјалне политике,
– Иван Гергинов, помоћник комесара за прихват, збрињавање, реадмисију и трајна решења избеглица,
– Сања Мрваљевић Нишавић, Канцеларија за европске интеграције,
– Миодраг Ракић, Канцеларија за људска и мањинска права.
4. Ради извршавања задатака из тачке 2. ове одлуке, Комисија може образовати стручне тимове и ангажовати истакнуте стручњаке.
5. Стручну и административно-техничку подршку Комисији пружа Министарство унутрашњих послова.
6. Комисија је дужна да надлежном одбору Владе доставља извештај сваких 60 дана, а Влади најмање сваких 90 дана.
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-1975/2013
У Београду, 7. марта 2013. године
Влада
Председник,
Ивица Дачић, 
	с.р.