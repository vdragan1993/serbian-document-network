На основу члана 49. став 10. Закона о јавним набавкама („Службени гласник РС”, број 124/12) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о утврђивању Списка наручилаца за чије потребе Управа за заједничке послове републичких органа спроводи централизоване јавне набавке
"Службени гласник РС", број 
	12 од 31. јануара 2015.
 
1. Утврђује се Списак наручилаца за чије потребе Управа за заједничке послове републичких органа спроводи централизоване јавне набавке.
2. Списак из тачке 1. ове одлуке одштампан је уз ову одлуку и чини њен саставни део.
3. Даном ступања на снагу ове одлуке престаје да важи Одлука о утврђивању Списка наручилаца за чије потребе Управа за заједничке послове републичких органа спроводи централизоване јавне набавке („Службени гласник РС”, број 13/14).
4. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 404-742/2015
У Београду, 31. јануара 2015. године
Влада
Председник,
Александар Вучић, 
	с.р.
СПИСАК
НАРУЧИЛАЦА ЗА ЧИЈЕ ПОТРЕБЕ УПРАВА ЗА ЗАЈЕДНИЧКЕ ПОСЛОВЕ РЕПУБЛИЧКИХ ОРГАНА СПРОВОДИ ЦЕНТРАЛИЗОВАНЕ ЈАВНЕ НАБАВКЕ
Управа за заједничке послове републичких органа спроводи централизоване јавне набавке за следеће државне органе и организације и правосудне органе, и то за:
I. Народну скупштину; 
II. Председника Републике;
III. Владу, кабинете и службе Владе;
IV. Министарства и посебне организације, у складу са законом којим се образују министарства, осим министарства надлежног за одбрану и министарства надлежног за унутрашње послове; 
	
V. Посебне организације образоване у складу са посебним законом, осим Безбедносно-информативне агенције;
VI. Правосудне органе, и то:
1. Судство:
1) Уставни суд;
2) Високи савет судства;
3) Врховни касациони суд;
4) Управни суд;
5) Привредни апелациони суд и
6) Прекршајни апелациони суд;
2. Тужилаштва:
1) Државно веће тужилаца;
2) Републичко јавно тужилаштво;
3) Тужилаштво за ратне злочине и
4) Тужилаштво за организовани криминал;
3. Државно правобранилаштво;
VII. Самосталне и независне органе, односно организације:
1) Заштитник грађана;
2) Државна ревизорска институција;
3) Агенција за борбу против корупције;
4) Фискални савет;
5) Повереник за информације од јавног значаја и заштиту података о личности;
6) Повереник за заштиту равноправности;
7) Републичка комисија за заштиту права у поступцима јавних набавки;
8) Комисија за заштиту конкуренције;
9) Комисија за хартије од вредности.