На
основу члана 35. став 4. Закона о научноистраживачкој делатности („Службени гласник
РС”, бр. 110/05 и 50/06 – исправка) и члана 43. став 1. Закона о Влади („Службени
гласник РС”, бр. 55/05 и 71/05 – исправка),

Влада
доноси 

ОДЛУКУ

о оснивању Института
за воћарство, Чачак


„Службени гласник РС“, број 


78 од 18. 
септембра 2006.

 

 

I. ОСНОВНЕ ОДРЕДБЕ

 

Члан 1.

Оснива
се Институт за воћарство, Чачак као научноистраживачка установа која послује у складу
са прописима којима се уређује правни положај јавних служби (у даљем тексту: Институт).

Члан 2.

Влада
је Решењем 05 број 022-8161/2006 од 31. августа 2006. године дала претходну сагласност
на Одлуку о статусној промени поделом уз оснивање, коју је донео Управни одбор Института
за истраживања у пољопривреди „СРБИЈА” Београд, Зелени венац 2/3, од 21. јула
2006. године. 

Члан 3.

Институт
има својство правног лица.

Институт
се оснива на неодређено време.

Институт
послује средствима у државној својини.

II. ПОСЛОВНО ИМЕ И СЕДИШТЕ

 

Члан 4.

Пословно
име Института је: Институт за воћарство, Чачак.

Седиште
Института је у Чачку, Улица краља Петра И број 9.

III. ПЕЧАТ И ШТАМБИЉ
ИНСТИТУТА

 

Члан 5.

Институт
има печат и штамбиљ.

Печат
Института је округлог облика, пречника 32 мм, у коме је у концентричном кругу исписано
пословно име Института и седиште Института на српском језику, ћириличким писмом.

Штамбиљ
је правоугаоног облика, дужине 55 мм и ширине 25 мм, у коме је исписано пословно
име Института и седиште Института на српском језику, ћириличким писмом.

Директор
Института доноси одлуку којом се утврђује начин употребе и чувања печата и штамбиља
Института.

IV. ПОДАЦИ О ОСНИВАЧУ

 

Члан 6.

Оснивач
Института је Република Србија за коју на основу законског овлашћења оснивачка права
врши Влада, Београд, Немањина 11 (у даљем тексту: оснивач).

V. ДЕЛАТНОСТ ИНСТИТУТА

 

Члан 7.

Претежна
делатност Института је:

73103
Истраживање и експериментални развој у биотехничким наукама.

Поред
делатности из става 1. овог члана, Институт обавља и следеће делатности:

73109
Истраживање и експериментални развој у непоменутим природним наукама;

22110
Издавање књига, брошура и других публикација;

22130
Издавање часописа и сличних периодичних издања; 

22150
Осталу издавачку делатност;

15890
Производњу осталих прехрамбених производа, на другом месту непоменуту;

15920
Производњу етил алкохола из ферментисаних материјала;

15320
Производњу сокова од воћа и поврћа;

15330
Прераду и конзервисање воћа и поврћа на другом месту непоменуту;

15940
Производњу јабуковаче и вина од осталог воћа;

15910
Производњу дестилованих алкохолних пића;

01131
Гајење воћа;

01122
Гајење воћних садница;

52210
Трговину на мало воћем и поврћем;

52250
Трговину на мало алкохолним и другим пићима;

52110
Трговину на мало у неспецијализованим продавницама претежно хране, пића и дувана;

51310
Трговину на велико воћем и поврћем;

51340
Трговину на велико алкохолним и другим пићима;

51700
Осталу трговину на велико;

51560
Трговину на велико осталим репродукционим материјалом;

74402
Остале услуге рекламе и пропаганде;

51190
Посредовање у продаји разноврсних производа;

74140
Консалтинг и менаџмент послови;

72300
Обраду података;

71310
Изнајмљивање пољопривредних машина и опреме;

74401
Приређивање конгреса;

74840
Остале пословне активности, на другом месту непоменуте.

У
вршењу своје делатности Институт обавља и следеће послове:

–
биолошка и еколошка проучавања воћака;

–
генетичка проучавања и стварање нових сорти воћака;

–
селекцију и интродукцију воћака;

–
физиолошка и агротехничка проучавања воћака;

–
проучавање болести и штеточина воћака и метода њиховог сузбијања;

–
технолошка проучавања плодова воћака;

–
стварање и одржавање предосновног и основног цертификованог материјала воћака;

–
ВЦУ тестове за испитивање производне и употребне вредности сорти и подлога воћака;

–
ДУС тестове за давање морфолошког описа и испитивање различитости, униформности
и стабилности сорти и подлога;

–
прикупљање и проучавање домаћих и интродукованих сорти воћака за потребе банке биљних
гена;

–
трансфер и примену научнотехнолошких решења;

–
стручну и здравствену контролу производње садног материјала воћака.

Институт
може обављати и друге делатности, укључујући и спољнотрговинску делатност, уколико
за то испуњава услове предвиђене законом.

VI. ОСНОВНИ КАПИТАЛ

 

Члан 8.

Средства
за оснивање и почетак рада Института чине непокретности, опрема и друга средства
укупне књиговодствене вредности у износу од 292.764.016,97 динара, а према спецификацији
која је извршена Деобним билансом о разграничењу средстава, права и обавеза Института
за истраживања у пољопривреди „СРБИЈА” на дан 31. децембра 2005. године.

Средства
из става 1. овог члана представљају укупан основни капитал Института, који је у
целости унет у Институт и који на дан 31. децембра 2005. године изражено у еврима
износи 3.424.140,54 евра.

VII. ЗАСТУПАЊЕ ИНСТИТУТА

 

Члан 9.

Институт
у пословима унутрашњег и спољнотрговинског промета заступа директор Института без
ограничења.

Директор
може у оквиру својих овлашћења дати другом лицу писано пуномоћје за заступање Института.

VIII. ОРГАНИ ИНСТИТУТА

 

Члан 10.

Органи
Института су: Управни одбор и директор.

Стручни
орган Института је Научно веће. 

Члан 11.

Управни
одбор Института има осам чланова које именује оснивач, од којих четири члана одређује
оснивач, као своје представнике, а остале чланове оснивачу предлаже научно веће
Института из реда истраживача у научном звању запослених у Институту.

У
случају једнаког броја гласова при доношењу одлука, одлучујући глас је глас председника
Управног одбора.

Управни
одбор има председника и заменика председника.

Председника
управног одбора именује оснивач, из реда својих представника у управном одбору.

Заменика
председника управног одбора именује и разрешава управни одбор из реда чланова које
предлаже научно веће Института.

Мандат
председника, заменика председника и чланова управног одбора траје четири године.

Председник,
заменик председника и чланови управног одбора могу бити разрешени и пре истека мандата,
на лични захтев или на образложен захтев овлашћеног предлагача из става 1. овог
члана.

Акт
о разрешењу председника и чланова управног одбора доноси оснивач. 

Члан 12.

Управни
одбор:

1)
доноси статут Института, уз претходно прибављену сагласност министарства надлежног
за научноистраживачку делатност;

2)
одлучује о пословању Института;

3)
усваја извештај о пословању и годишњи обрачун;

4)
доноси програм и план рада Института, на предлог директора Института;

5)
именује и разрешава директора;

6)
одлучује о коришћењу средстава, у складу са законом; 

7)
врши друге послове, у складу са законом и статутом.

IX. ДИРЕКТОР ИНСТИТУТА

 

Члан 13.

Директор
руководи Институтом у складу са законом.

Директор
се именује на основу јавног конкурса, на четири године, из реда истраживача у научном
звању који су компетентни за научну област којом се Институт бави.

Директор
је у радном односу у Институту, са пуним радним временом.

Директора
именује управни одбор Института, на образложен предлог научног већа и уз претходно
прибављену сагласност министра надлежног за научноистраживачку делатност. 

Директор
не може бити члан управног одбора, али може присуствовати седницама управног одбора.

X. АКТИ ИНСТИТУТА

 

Члан 14.

Статут
Института је основни општи акт Института.

У
Институту се доносе и други општи акти: Правилник о организацији Института, Правилник
о систематизацији радних места са описом послова, као и други општи акти у складу
са законом.

Правилнике
и одлуке којима се на општи начин уређују одређена питања доноси управни одбор,
уколико за доношење појединог општег акта није одређена надлежност директора Института.

XI. ПРЕЛАЗНЕ И ЗАВРШНЕ
ОДРЕДБЕ

 

Члан 15.

Запослени у Институту за истраживања у пољопривреди „СРБИЈА”,
Београд, Зелени венац 2/3, а распоређени у организационој целини – Центар за воћарство
и виноградарство у Чачку, даном уписа Института у регистар надлежног суда, настављају
да раде у Институту. 

Члан 16.

До
именовања директора Института, дужност директора обављаће, у својству вршиоца дужности
директора Института, др Слободан Миленковић из Чачка, Улица краља Петра И број
11/И, ЈМБГ 2303963782829.

Члан 17.

Ову одлуку објавити у
„Службеном гласнику Републике Србије”. 

 

 

 

05
број 022-8481/2006

У
Београду, 14. септембра 2006. године

Влада

Потпредседник,


Ивана
Дулић Марковић, с.р.