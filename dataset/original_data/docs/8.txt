На основу члана
40. тачка 3) Закона
о изгледу и употреби
грба, заставе
и химне Републике
Србије („Службени
гласник РС”, број
36/09),
   
Министар спољних
послова доноси
 
 
ПРАВИЛНИК
о употреби
грба, заставе
и химне Републике
Србије у дипломатско-конзуларним
представништвима
Републике Србије
и на званичним
документима Министарства
спољних послова
„Службени
гласник РС“,
број 4 од 29.
јануара 2010.
 
 
I. УВОДНА ОДРЕДБА
 
Предмет
правилника
 
Члан 1.
   
Овим правилником
ближе се уређује
начин употребе
грба, заставе
и химне Републике
Србије од стране
њених дипломатско-конзуларних
представништава
у иностранству
(у даљем тексту:
ДКП), као и начин
употребе грба
Републике Србије
на званичним документима
Министарства
спољних послова
(у даљем тексту:
Министарство).
 
 
II. УПОТРЕБА
ГРБА, ЗАСТАВЕ
И ХИМНЕ РЕПУБЛИКЕ
СРБИЈЕ ОД СТРАНЕ
ЊЕНИХ ДИПЛОМАТСКО-КОНЗУЛАРНИХ
ПРЕДСТАВНИШТАВА
 
Однос домаћих
и страних правила
 
Члан 2.
   
ДКП употребљава
грб, заставу и
химну Републике
Србије на начин
уређен законом
и овим правилником,
водећи рачуна
о законима, другим
прописима, пракси
и постојећим приликама
у држави пријема.
   
Ако шеф ДКП утврди
да употреба грба,
заставе или химне
Републике Србије
на начин уређен
законом и овим
правилником није
у складу са законима,
другим прописима,
праксом и постојећим
приликама у држави
пријема, одмах
о томе обавештава
министра спољних
послова, ради
предузимања мера
у складу са законом.
 
1. Употреба
грба
 
Употреба
Великог грба
 
Члан 3.
   
Велики
грб је стално
истакнут изнад
главног службеног
улаза у зграду
ДКП.
   
Велики грб се
израђује на месинганом
штиту.
 
Употреба
Малог грба у пријемној
просторији ДКП
 
Члан 4.
   
Мали грб је стално
истакнут на зиду
просторије ДКП
у којој се примају
странке (свечани
салон, кабинет
амбасадора или
генералног конзула,
пријемна просторија
у конзуларним
представништвима
и сл.) и то на оној
страни просторије
ка којој су странке
уобичејено окренуте.
 
Употреба
Малог грба на
службеним писменима
ДКП
 
Члан 5.
   
Мали грб се увек
штампа у заглављу
свих службених
писмена ДКП, као
и на званичним
позивницама и
посетницама.
 
2. Употреба
заставе
 
Употреба
Државне заставе
на згради ДКП
 
Члан 6.
   
Државна застава
је стално истакнута
изнад главног
службеног улаза
у зграду ДКП, изузев
ноћу и за време
неповољних атмосферских
прилика.
   
У дане жалости
у Републици Србији
и у држави пријема,
државна застава
се истиче на пола
копља.
 
Употреба
Државне заставе
у свечаном салону
ДКП
 
Члан 7.
   
Државна застава
је стално истакнута
на копљу с постољем
на видном месту
просторије ДКП
у којој се примају
дипломатске странке
(свечани салон,
кабинет амбасадора
или генералног
конзула).
 
Употреба
Државне заставе
на службеном возилу
шефа ДКП
 
Члан 8.
   
Државна застава
малих димензија,
које су у складу
с протоколарним
правилима државе
пријема, истиче
се на малом копљу
на предњем десном
делу службеног
возила шефа ДКП
приликом свих
званичних активности.
 
Остали
случајеви употребе
Државне заставе
 
Члан 9.
   
Државна застава
се истиче:
   
1) у главној просторији
у којој се одржава
пријем који ДКП
организује поводом
Дана државности
Републике Србије;
   
2) на другим прославама
и свечаним манифестацијама
којима се званично
обележавају догађаји
значајни за Републику
Србију.
 
Употреба
Државне заставе
Републике Србије
од стране државе
пријема или међународне
организације
приликом званичне
манифестације
 
Члан 10.
   
Пре почетка међународних
сусрета, такмичења
и других скупова
које организује
држава пријема
или међународна
организација,
а на којима Република
Србија учествује
или је репрезентована,
ДКП води рачуна
да Државна застава
Републике Србије,
када је њено истицање
део церемоније,
буде правилно
истакнута међу
заставама осталих
учесника, односно
чланица међународне
организације.
 
3. Употреба
химне
 
Извођење
химне приликом
Дана државности
Републике Србије
 
Члан 11.
   
Химна „Боже правде”
изводи се на почетку
пријема који ДКП
организује поводом
Дана државности
Републике Србије,
када је то у складу
са протоколарном
праксом у држави
пријема.
 
Извођење
химне Републике
Србије од стране
државе пријема
или међународне
организације
приликом званичне
манифестације
 
Члан 12.
   
Пре почетка међународних
сусрета, такмичења
и других скупова
које организује
држава пријема
или међународна
организације,
а на којима Република
Србија учествује
или је репрезентована,
ДКП се стара да
организатор манифестације
буде снабдевен
химном Републике
Србије и да се
она правилно изведе,
када је такво
извођење саставни
део церемоније.
 
III. УПОТРЕБА
ГРБА НА ЗВАНИЧНИМ
ДОКУМЕНТИМА МИНИСТАРСТВА
 
Употреба
Малог грба
 
Члан 13.
   
Мали грб се штампа
у заглављу свих
званичних дипломатских
докумената и службених
писмена Министарства,
као и на званичним
позивницама.
   
На патентном писму,
пуномоћју и дипломатској
ноти, Мали грб
се штампа на средини
горњег дела заглавља,
а у свим осталим
дипломатским
документима у
горњем левом углу
заглавља.
   
На незваничним
дипломатским
документима
(„non paper” и сл.)
и интерним актима
Министарства,
грб се не ставља.
 
Употреба
Малог грба на
корицама за међународне
уговоре и пуномоћја
 
Члан 14.
   
На корицама за
повезивање и печаћење
међународних
уговора, односно
инструмената
о потврђивању
међународних
уговора, ставља
се рељефни Мали
грб.
   
На корицама за
повезивање међународних
уговора који се
не печате, као
и за записнике
и меморандуме,
ставља се Мали
грб у златотиску.
   
На
корицама за предају
пуномоћја ставља
се Мали грб црвене
боје.
   
Мали грб се увек
ставља на средини
предње стране
корица.
 
IV. ЗАВРШНА
ОДРЕДБА
 
Ступање
на снагу правилника
 
Члан 14.
   
Овај правилник
ступа на снагу
осмог дана од
дана објављивања
у „Службеном гласнику
Републике Србије”.
   

 
         
Број 1327-1/12
         
У Београду, 30. децембра
2009. године
         
Министар,
         
Вук Јеремић, с.р.