На
основу члана 75. став 7. Закона о странцима („Службени гласник РС”, број
97/08),
Министар
унутрашњих послова доноси
 
 
ПРАВИЛНИК
о начину пријављивања
боравишта, пребивалишта и промене адресе и одјаве пребивалишта странца
„Службeни гласник РС“,
број 59 од 28. јула 2009.
 
 
Члан 1.
Овим
правилником се прописује начин пријављивања боравишта, пребивалишта, промене адресе
стана и одјаве пребивалишта странца. 
 
Члан 2.
Пријављивање
боравишта и промену адресе боравишта странца, правна и физичка лица, која пружају
услуге смештаја странцима уз накнаду, као и лица код којих странци долазе у посету,
врше тако што надлежном органу Министарства унутрашњих послова подносе пријаву на
прописаном обрасцу.
Податке
о пријављеном боравишту странаца, правна и физичка лица из става 1. овог члана која
пружају услуге смештаја уз накнаду, воде у складу са евиденцијом о гостима у за
то посебно одвојеној књизи, у складу са законом.
Пријављивање
боравишта странаца из става 1. овог члана, физичка и правна лица која пружају услуге
смештаја странцима уз накнаду, могу вршити и електронском поштом.
По
извршеној пријави странцу се издаје потврда.
Обрасци
пријаве и потврде о пријави боравишта су одштампани уз овај правилник и чине његов
саставни део. 
 
Члан 3.
Пребивалиште
стално настањеног странца сматра се пријављеним даном издавања личне карта за странца.
Пријављивање
промене адресе пребивалишта и одјава пребивалишта врши се код организационе јединице
Министарства унутрашњих послова надлежне за послове странаца према месту пребивалишта
странца.
Промена
адресе пребивалишта и одјава пребивалишта уносе се у личну карту за странца. 
 
Члан 4.
Овај
правилник ступа на снагу наредног дана од дана објављивања у „Службеном гласнику
Републике Србије”.
 
 
Министар,
Ивица Дачић, с.р.