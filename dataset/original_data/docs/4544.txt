На основу члана 43. став 1. Закона о Влади („Службени гласник РС”, бр. 55/05, 71/05 – испрaвка, 101/07, 65/08, 16/11, 68/12 – УС, 72/12, 7/14 – УС и 44/14), а у вези са чланом 47. Закона о улагањима („Службени гласник РС”, брoj 89/15), 
Влада доноси
 
ОДЛУКУ
о престанку рада Агенције за страна улагања и промоцију извоза и Националне агенције за регионални развој
"Службени гласник РС", број 2 од 8. јануара 
				2016.
 
1. Агенција за страна улагања и промоцију извоза основана у складу са Законом о спољнотрговинском пословању („Службени гласник РС”, бр. 36/09, 36/11 – др. закон, 88/11 и 89/15 – др. закон) и Одлуком о оснивању Агенције за страна улагања и промоцију извоза („Службени гласник РС”, бр. 107/09 и 15/10) и Национална агенција за регионални развој основана у складу са Законом о регионалном развоју („Службени гласник РС”, бр. 51/09, 30/10 и 89/15 – др. закон) и Одлуком о оснивању Националне агенције за регионални развој („Службени гласник РС”, бр. 75/09, 109/09 и 44/10), престају са радом 11. јануара 2016. године.
2. Даном престанка са радом Агенције за страна улагања и промоцију извоза и Националне агенције за регионални развој почиње са радом Развојна агенција Србије.
3. Даном ступања на снагу ове одлуке престају да важе Одлука о оснивању Агенције за страна улагања и промоцију извоза („Службени гласник РС”, бр. 107/09 и 15/10) и Одлука о оснивању Националне агенције за регионални развој („Службени гласник РС”, бр. 75/09, 109/09 и 44/10).
4. Овa одлукa ступа на снагу 11. јануара 2016. године.
 
05 број 02-59/2016
У Београду, 8. јануара 2016. године 
Влада
Председник, 
Александар Вучић, с.р