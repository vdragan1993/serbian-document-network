Редакцијски пречишћен текст
 
 
 

ЗАКОН

о одређивању послова и радних задатака за обавезно запошљавање слепих инвалида 
рада и других слепих лица 

„Службени гласник СРС”, бр. 50 од 9. децембра 1978, 24 од 6.

јула 1985


- 
др. закон, 6 од 25. 

фебруара 1989


- 
др. закон, 

"Службени гласник РС", број 

67 од 30. 

августа 1993


- 
др. закон

 

 

Члан 1.

Основне организације удруженог рада и друге самоуправне организације и заједнице (у даљем тексту: организације), дужне су да за обављање послова и радних задатака (у даљем тексту: послови) телефониста кућних телефонских централа, капацитета најмање четири линије за поштанско-телефонску мрежу, запошљавају слепе инвалиде рада и друга слепа лица која су оспособљена за обављање таквих послова.

Обавезно запошљавање из става 1. овог члана, односи се на случајеве потребе повећања броја радника за обављање тих послова, као и на случајеве престанка рада радника који су обављали те послове.

 

Члан 2.

Организације које за обављање редовне делатности запошљавају наставнике, односно професоре, који изводе предметну наставу дужне су да, под једнаким условима за пријем на рад, запосле слепо лице које за те послове испуњава услове утврђене законом и самоуправним општим актом.

Организације које у оквиру редовне делатности за обављање медицинских услуга запошљавају физиотерапеуте на пословима масаже и примене пасивних вежби дужне су да за те послове запошљавају слепа лица која имају одговарајућу стручну спрему.

Организације које у оквиру редовне делатности обављају послове на изради предмета од пластичних маса, картонске и папирне амбалаже, обраде метала и паковање дужне су да за те послове запошљавају слепа лица која имају одговарајућу стручну спрему.

Организације из става 3. овог члана самоуправним општим актима утврђују послове и задатке на којима се запошљавају слепа лица.

За послове из ст. 2. и 4. овог члана организације запошљавају слепа лица према потребама за радницима, а најмање једно слепо лице на пет радника који обављају те послове.

 

Члан 3.

Организације су дужне да ускладе своје самоуправне опште акте са одредбама овог закона у року од шест месеци од дана његовог ступања на снагу.

 

Члан 4.

Новчаном казном до 

350.000.000* динара казниће се за прекршај организација, ако не запосли слепог инвалида рада или друго слепо лице у складу са одредбама овог закона.

За прекршај из става 1. овог члана казниће се и одговорни радник у организацији новчаном казном до 

70.000.000* динара.

 

*Службени гласник 
РС, број 

67/1993

  

Члан 5.

Ступањем на снагу овог закона престаје да важи Закон о одређивању радних места за запошљавање слепих инвалида рада и других слепих лица („Службени гласник СРС”, бр. 10/70 и 4/75).

 

Члан 6.

Овај закон ступа на снагу осмог дана од дана објављивања у „Службеном гласнику Социјалистичке Републике Србије”.