Редакцијски пречишћен текст
 
 
На основу члана 25. став 2, члана 25а став 2, члана 45. став 5, члана 50е став 1, члана 50ж, члана 54, члана 56. став 5, члана 61. став 3, члана 62. став 4. и члана 63. став 4. Закона о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04 и 18/10),
Министар финансија доноси
 

ПРАВИЛНИК

о садржају пореског биланса и другим питањима од значаја за начин утврђивања пореза на добит правних лица

"Службени гласник РС", бр. 99 од 27. децембра 2010, 
8 од 11. фебруара 2011,
13 од 24. фебруара 2012, 8 од 25. 
јануара 2013, 20 од 21. фебруара 2014 - 
др. правилник
 
НАПОМЕНА ИЗДАВАЧА: Правилник је престао да важи даном ступања на снагу 
Правилника о
садржају пореског биланса и другим питањима од 
значаја за начин утврђивања пореза на добит правних лица ("Службени гласник РС", 
број 20/2014), односно 22. фебруара 2014. године, осим одредаба члана 4. 
које престају да важе 31. децембра 2017. године, члана 8. које престају да важе 
31. децембра 2022. године и члана 10. које престају да важе 31. 
децембра 2016. године (види члан 12. Правилника - 20/2014-13)
 
 
Чл. 1. до 3.
Престали су да важе (види члан 12. Правилника - 20/2014-13)
 
3. Начин исказивања прихода и расхода концесионара
Члан 4.
Обвезник – концесионар из члана 45. став 4. Закона исказује приходе од предмета концесије на основу посебне аналитичке евиденције о тим приходима. 
На основу исказаних прихода од предмета концесије, обвезник из става 1. овог члана обрачунава добит која не подлеже опорезивању тако што на добит пословне године примењује проценат учешћа прихода од предмета концесије у укупним својим приходима.
Добит по основу прихода од предмета концесије која не подлеже опорезивању обрачунава се на Обрасцу ДК – Добит од предмета концесије за период од ____ до ____ 201_. године, који је одштампан уз овај правилник и чини његов саставни део. 
У Образац ДК уносе се следећи подаци:
1) под редним бројем 1. – збир свих остварених прихода у складу са прописима којима се уређује рачуноводство и ревизија, укључујући и приходе од предмета концесије;
2) под редним бројем 2. – укупни приходи од предмета концесије;
3) под редним бројем 3. – проценат учешћа прихода од предмета концесије у укупном збиру прихода (износ са редног броја 2. подељен износом са редног броја 1. помножено са 100);
4) под редним бројем 4. – добит пословне године;
5) под редним бројем 5. – износ добити остварене по основу прихода од предмета концесије која не подлеже опорезивању (износ са редног броја 4. помножен процентом са редног броја 3).
 
Чл. 5. до 7.
Престали су да важе (види члан 12. Правилника - 20/2014-13)
 
Члан 8.
Начин умањења обрачунатог пореза код улагања у основна средства за обављање претежне делатности и делатности уписаних у оснивачки акт обвезника, односно наведених у другом акту обвезника, којим се одређују делатности које обвезник обавља, за обвезника разврстаног у једну од делатности, у складу са чланом 48а Закона, исказује се на Обрасцу ПК 1 – Порески кредит за улагања у основна средства у одређене делатности за период од ____ до _____ 201_. године, који је одштампан уз овај правилник и чини његов саставни део.
У образац ПК 1 уносе се следећи подаци:
1) под редним бројем 1. – укупан износ улагања у основна средства која су плаћена у текућој години, односно у периоду израде пореског биланса;
2) под редним бројем 2. – износ улагања у опрему плаћену у текућем пореском периоду, а која је била у употреби на територији Републике Србије;
3) под редним бројем 3. – износ улагања извршених у текућем пореском периоду у основна средства за која се признаје право на порески кредит, изражен као разлика износа са ред. бр. 1. и 2;
4) под редним бројем 4. – износ пореског кредита обрачунатог у пореском периоду, у висини од 80% извршених улагања, који се у истом пореском периоду може искористити до висине обрачунатог пореза, а неискоришћени део овог пореског кредита може се пренети на рачун пореза на добит из будућих обрачунских периода, у складу са чланом 48а став 1. Закона;
5) под редним бројем 5. – износ пореског кредита који се користи у текућем пореском периоду, у складу са чланом 48а став 3. Закона;
6) под редним бројем 6. – неискоришћени део пореског кредита из текућег пореског периода, који се преноси на рачун пореза на добит из будућих обрачунских периода, у складу са чланом 48а став 3. Закона, исказан као разлика износа са ред. бр. 4 и 5;
7) под редним бројем 7. – неискоришћени део пореског кредита из ранијих година, који се преноси на рачун пореза на добит из будућих обрачунских периода, у складу са чланом 48а став 3. Закона;
8) под редним бројем 8. – износ за који се врши корекција неискоришћеног дела пореског кредита из ранијих година, услед отуђења основних средстава извршеним у складу са чланом 48. ст. 6. и 7. Закона, односно у случају губитка права на порески кредит сходно члану 48. став 8. Закона, а у вези са чланом 48а став 4. Закона;
9) под редним бројем 9. – неискоришћени део пореског кредита из ранијих година, који се који се, после корекције услед отуђења основних средстава, односно услед губитка права на порески кредит,* преноси на рачун будућих обрачунских периода по редоследу улагања у складу са чланом 48а став 3. Закона, исказан као разлика износа са ред. бр. 7 и 8;
10) под редним бројем 10. – неискоришћени део пореског кредита из ранијих година који се користи у текућој години;
11) под редним бројем 11. – неискоришћени део пореског кредита из ранијих година, који се преноси на рачун будућих обрачунских периода, исказан као разлика износа са ред. бр. 9 и 10;
12) под редним бројем 12. – укупни порески кредит који се користи у текућем пореском периоду, исказан као збир пореског кредита текуће године и пренетих пореских кредита из ранијих година по редоследу улагања, у складу са чланом 48а став 3. Закона;
13) под редним бројем 13. – неискоришћени део пореског кредита који се преноси на рачун пореза на добит из будућих обрачунских периода, исказан као збир неискоришћеног пореског кредита текуће године и пренетог пореског кредита из ранијих година исказан као збир износа са ред. бр. 6. и 11.
 
*Службени гласник РС, број 8/2011
 
Члан 9.
Престало је да важи (види члан 12. Правилника - 20/2014-13)
 
Члан 10.*
Сразмерни износ улагања у основна средства из члана 50б ст. 1. и 2. 
Закона, исказује се на Обрасцу СУ 2 – Сразмерни износ улагања за период од ____ 
до _____ 201_. године, који је одштампан уз овај правилник и чини његов саставни 
део.*
У Образац СУ 2 уносе се подаци из пословних књига обвезника о стању и 
кретању имовине, односно основних средстава, у складу са прописима о 
рачуноводству и ревизији и МРС, односно МСФИ. Основна средства се не коригују за 
процењену, односно фер вредност коју обвезник (сагласно прописима о 
рачуноводству и ревизији и МРС, односно МСФИ) врши након почетног признавања.*
У Образац СУ 2 уносе се следећи подаци:*
1) под редним бројем 1 – вредност набављених основних средстава, за која 
обвезник може да оствари право на пореско ослобођење из члана 50б Закона, 
укључујући и основна средства која су била у употреби на територији Републике, 
која је обвезник ставио у употребу, односно која користи за обављање делатности, 
у износу који је, до последњег дана периода за који се саставља порески биланс, 
плаћен добављачу;*
2) под редним бројем 2 – вредност основних средстава – опреме за коју је 
извршено плаћање, а која је била у употреби на територији Републике, по основу 
које обвезник, сагласно члану 50и Закона, не остварује право на пореско 
ослобођење, у износу који је, до последњег дана периода за који се саставља 
порески биланс, плаћен добављачу;*
3) под редним бројем 3 – разлика износа са ред. бр. 1. и 2;*
4) под редним бројем 4. – вредност укупних основних средстава обвезника, 
која чине основна средства за која је извршено улагање исказано на редном броју 
1. овог обрасца, основна средства која су евидентирана у пословним књигама 
обвезника, а за која плаћање добављачу није у целости измирено до последњег дана 
периода за који се саставља порески биланс, као и друга основна средства која су 
евидентирана у пословним књигама обвезника. Под овим редним бројем не уносе се 
подаци о основним средствима која нису стављена у употребу, као ни аванси за 
набавку основних средстава;*
5) под редним бројем 5 – сразмерно учешће (изражено у проценту) основних 
средстава у која је извршено улагање у складу са чланом 50б Закона, у укупној 
вредности основних средстава (износ са редног броја 3. подељен износом са редног 
броја 4. помножено са 100, при чему се тако добијен проценат заокружује на две 
децимале);*
6) под редним бројем 6 – износ умањења обрачунатог пореза (проценат са 
редног броја 5. помножен износом са редног броја 9.3. Обрасца ПДП прописаног 
Правилником).*
Обвезник који је при отпочињању обављања делатности започео и испуњавање 
услова за остваривање права на пореско ослобођење из члана 50б Закона, под ред. 
бр. 1, 2. и 4. уноси истоветне податке, у смислу да под овим ред. бр. исказује 
улагања у основна средства у износу плаћеном добављачу, при чему се тако 
исказана вредност не умањује по основу исправке вредности основних средстава, у 
периоду коришћења овог пореског подстицаја. На редном броју 4. обвезник 
исказује, поред података са редног броја 1. и податак о улагањима у основна 
средства за која, у моменту стицања права на пореско ослобођење, не испуњава 
услов за остваривање права на пореско ослобођење у смислу члана 50б Закона (нпр. 
набављено основно средство, за које није извршено плаћање добављачу), као и 
податак о другим основним средствима, у износу набавне вредности тих основних 
средстава без умањења по основу исправке вредности основних средстава.*
Обвезник који је обављао делатност пре пореског периода у коме је први пут 
извршио улагања по члану 50б Закона, под редним бројем 4. исказује податак о 
износу улагања исказаних на редном броју 1. укључујући и набавну вредност 
основних средстава за која, у моменту стицања права на пореско ослобођење, не 
испуњава услов за остваривање права на пореско ослобођење у смислу члана 50б 
Закона (нпр. набављено основно средство, за које није извршено плаћање 
добављачу), увећаних за износ садашње вредности затечених основних средстава, 
као и осталих основних средстава евидентираних у пословним књигама обвезника, за 
која обвезник нема право на пореско ослобођење из члана 50б Закона, на последњи 
дан периода у коме је испунио услове за коришћење овог ослобођења. На редном 
броју 4. обвезник исказује износ садашње вредности основних средстава за која не 
остварује право на ово пореско ослобођење, и то у истом износу до истека 
корисног века употребе предметних основних средстава.*
 
*Службени 
гласник РС, број 13/2012
 
Чл. 11. до 17.
Престали су да важе (види члан 12. Правилника - 20/2014-13)
 
 
 
Број 110-00-573/2010-04
У Београду, 21. 
децембра 2010. године
Министар,
др 
Диана Драгутиновић, с.р. 
 
 

ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА
 

Правилник о 
изменама и допунама Правилника о садржају пореског биланса и другим питањима од 
значаја за начин утврђивања пореза на добит правних лица: "Службени гласник РС", 
број 13/2012-60
Члан 4.
Одредбе овог правилника примењују се на утврђивање и обрачунавање 
опорезиве добити и исказивање података у пореском билансу почев за 2011. годину.
Члан 5. 
Овај правилник ступа на снагу наредног дана од дана објављивања у 
„Службеном гласнику Републике Србије”.
 
 
Листа образаца:

Образац ДК – Добит од предмета 
концесије за период од ____ до ____ 201_. године
Образац ПК 1 – Порески 
кредит за улагања у основна средства у одређене делатности за период од ____
до 
_____ 201_. године
Образац СУ 2 – Сразмерни 
износ улагања за период од ____ до _____ 201_. године