На основу члана 26. став 2. Закона о Влади Републике Србије
(„Службени гласник РС”, бр. 5/91 и 45/93),
Влада Републике Србије доноси
 
 
ОДЛУКУ


о образовању Радне групе за праћење реализације 
циљева и планова из Миленијумске декларације УН
„Службени гласник РС“,
број 86 од 30. јула 2004.
 
 
1.
Образује се Радна група за праћење реализације циљева и планова дефинисаних Миленијумском
декларацијом и Оквиром УН за помоћ у развоју – Србија и Црна Гора 2005–2009 (у даљем
тексту: Радна група).
 
2.
Задатак радне групе је праћење реализације циљева и планова из тачке 1. ове одлуке,
а који се односе на: смањење сиромаштва, остваривање универзалног основног образовања,
промовисање једнакости полова и давање права женама, смањење смртности деце, побољшање
материнске здравствене заштите, борбу против ХИВ/СИДЕ, маларије и осталих болести,
осигурање самоодрживости, и развијање глобалних партнерских односа ради развоја.
 
3.
Председника и чланове Радне групе именује Влада Републике Србије, посебним решењем.
 
4.
Административно-техничке послове за потребе Радне групе обавља Министарство рада,
запошљавања и социјалне политике.
 
5.
Ова одлука ступа на снагу осмог дана од дана објављивања у „Службеном гласнику Републике
Србије”.
 
05 број 119-5533/2004
У Београду, 29. јула 2004.
године

Влада Републике Србије
Председник,

Војислав Коштуница, с.р