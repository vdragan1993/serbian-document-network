Редакцијски пречишћен текст

 
 

На основу 
члана 129. став 1. Закона
о војним 
школама и војним научноистраживачким установама (“Службени лист СРЈ”, бр. 80/94 и 74/99), Савезна
влада доноси

 

 

УРЕДБУ

о
оснивању Института
за стратегијска истраживања*

„Службени
лист СРЈ”, број 53 од 6. 
октобра 2000, 
"Службени гласник РС", бр.
81 од 1. новембра 2011, 95 од 20. новембра 2015.


*Службени гласник РС, број 81/2011

 

 

Члан
1.

Овом уредбом оснива
се Институт 
за 
стратегијска истраживања* са седиштем у Београду.


*Службени гласник РС, број 81/2011

 

Члан 2.*

Институт за стратегијска истраживања је војна научна установа која 
обавља научноистраживачку делатност за потребе одбране на пољу друштвених и 
хуманистичких наука у више научних области: менаџмент, политичке науке, 
социологија, психологија, економија, историја и других области под условима 
прописаним законом.*


*Службени гласник РС, број 95/2015

 

Члан 3.*

У научноистраживачком раду Институт за стратегијска истраживања обавља 
следеће задатке:*

1) применом научних метода истражује теоријска и практична питања из 
области безбедности и одбране Републике Србије;*

2) научним приступом истражује процесе и чиниоце у међународним односима 
од којих зависи безбедност и међународни положај Републике Србије;*

3) користећи научни приступ анализира искуства из постојећих кризних 
жаришта од значаја за безбедност и одбрану Републике Србије;*

4) научним методама истражује савремене облике угрожавања безбедности 
Републике Србије;*

5) користећи научни приступ анализира стратегијска и доктринарна 
документа Републике Србије и других држава и међународних организација од 
интереса за систем одбране;*

6) истражује организацију и основне принципе моделовања и уређења војске 
и система одбране применом савремених научних метода;*

7) истражује економске, социолошке, психолошке и друге аспекте 
функционисања система одбране и војне организације;*

8) истражује историју српске и југословенске војске у XIX и XX веку;*

9) организује рецензије научних радова из Института за стратегијска 
истраживања и по захтеву учествује у рецензијама научних радова из области 
безбедности, одбране и војне историје;*

10) оспособљава кадар Института за стратегијска истраживања за 
научноистраживачку делатност;*

11) учествује и сарађује у научноистраживачким пројектима и активностима 
са другим институцијама у земљи и иностранству;*

12) припрема и реализује научне и стручне скупове из области 
безбедности, одбране и војне историје;*

13) припрема и објављује резултате научноистраживачког рада кроз 
периодичне и друге научне публикације;*

14) реализује и друге задатке од значаја за систем одбране.*


*Службени гласник РС, број 95/2015

 

Члан
4.

Институт 

за 
стратегијска истраживања* остварује задатке из члана 3. ове уредбе на основу дугорочних и
средњорочних програма и планова развоја научноистраживачког рада у области
одбране земље.


*Службени гласник РС, број 81/2011

 

Члан
5.

Институт 

за 
стратегијска истраживања* донеће статут и друга акта у року од 90 дана од дана ступања на снагу
ове уредбе.


*Службени гласник РС, број 81/2011

 

Члан
6.

Ова уредба ступа на
снагу осмог дана од дана објављивања у “Службеном листу СРЈ”.

 

 

Савезна влада

Е. п. бр. 215

5. октобра 2000.
године

Београд

Председник


Момир Булатовић, с. р.