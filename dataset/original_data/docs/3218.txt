ЗАКОН

о задужењу 
Савезне
Републике
Југославије 
код Међународног 
удружења за развој 
(кредит за структурно прилагођавање 
Републике
Црне
Горе 
од 11,9 милиона СДР)

"Службени
лист СРЈ", број 65 од 29. новембра 2002.

 

 

Члан
1.

Савезна Република
Југославија задужиће се у износу до 11.900.000,00 СДР (једанаест милиона и
девет стотина хиљада специјалних права вучења), код Међународног удружења за
развој, ради финансијске подршке структурним реформама у Савезној Републици
Југославији - Републици Црној Гори.

 

Члан
2.

Задужење из члана 1.
овог закона извршава се закључењем Споразума о развојном кредиту – кредит за
структурно прилагођавање (Република Црна Гора) између Савезне Републике
Југославије и Међународног удружења за развој.

 

Члан
3.

Ради коришћења
средстава из члана 1. овог закона, Савезна Република Југославија отвара рачун
код Народне банке Југославије под условима прихватљивим за Међународно удружење
за развој, на коме се средства исказују у еврима, са искључивом наменом
коришћења средстава зајма за потребе Републике Црне Горе – корисника кредита.

 

Члан
4.

Међународно удружење
за развој уплаћује средства из члана 1. овог закона на рачун из члана 3. овог
закона Савезној Републици Југославији, у различитим валутама.

Ради коришћења
средстава из става 1. овог члана, Република Црна Гора отвара рачун код
Централне банке Црне Горе под условима прихватљивим за Међународно удружење за
развој, на коме се средства исказују у еврима, са искључивом наменом коришћења
средстава зајма за потребе Републике Црне Горе – корисника кредита.

Савезна Република
Југославија са рачуна из члана 3. овог закона уплаћује средства из става 1.
овог члана на рачун Централне банке Црне Горе из става 2. овог члана.

 

Члан
5.

Република Црна Гора
се обавезује да у року од 30 дана од ступања на снагу овог закона донесе закон
о контрагаранцији Савезној Републици Југославији.

 

Члан
6.

Ради измиривања
обавеза из овог закона, Република Црна Гора је дужна да обезбеђује средства за
уредну отплату обавеза по Споразуму о развојном кредиту из члана 2, а у складу
са законом о контрагаранцији из члана 5. овог закона.

Средства из става 1.
овог члана Република Црна Гора преноси на посебан рачун Савезне Републике
Југославије код Народне банке Југославије, са искључивом наменом отплате
обавеза из овог закона.

 

Члан
7.

Савезна Република
Југославија измириваће обавезе према Међународном удружењу за развој по основу
средстава из члана 6. овог закона.

 

Члан
8.

Зајмопримац
отплаћује обавезе из овог закона под условима и роковима утврђеним Споразумом о
развојном кредиту из члана 2. овог закона.

 

Члан
9.

Зајмопримац се
обавезује да Међународном удружењу за развој плаћа трошкове у складу са
Споразумом о развојном кредиту из члана 2. овог закона, с тим да Република Црна
Гора обезбеђује средства и преноси их на посебан рачун Савезне Републике
Југославије из члана 6. овог закона.

Трошкови из става 1.
овог члана плаћају се под условима и у роковима утврђеним Споразумом о
развојном кредиту из члана 2. тог закона.

 

Члан
10.

Курсне разлике које
могу настати у вези са измиривањем обавеза у смислу овог закона сноси Република
Црна Гора.

 

Члан
11.

Народна банка
Југославије наплаћује од Републике Црне Горе трошкове за трансфер средстава за
отплату обавеза међународном удружењу за развој, као и провизију за услуге које
пружа у смислу овог закона.

 

Члан
12.

Овај закон ступа на
снагу наредног дана од дана објављивања у “Службеном листу СРЈ”.