На основу члана 82. став 3. Закона о приватизацији („Службени гласник РС”, бр. 83/14, 46/15 и 112/15), 
Министар привреде доноси
 
ПРАВИЛНИK
о трошковима приватизације које сносе трећа лица пред министарством надлежним за послове привреде
"Службени гласник РС", број 20 од 3. марта 
				2016.
 
Члан 1.
Овим правилником утврђује се висина и врста трошкова приватизације које сносе трећа лица, а које министарство надлежно за послове привреде (у даљем тексту: министарство) наплаћује у висини стварних трошкова.
Трошкове из става 1. овог члана сносе трећа лица, односно субјекти приватизације, задруге и купци у поступку приватизације, као и друга правна и физичка лица која подносе захтеве министарству.
Члан 2.
Висина трошкова из члана 1. овог правилника, утврђује се зависно од врсте и износи:
1) у поступку приватизације моделом продаје капитала за откуп продајне документације:
(1) 100.000,00 РСД за микро и мала правна лица; 
(2) 150.000,00 РСД за средња правна лица; 
(3) 250.000,00 РСД за велика правна лица; 
2) у поступку продаје удела и акција у власништву Акционарског фонда методом јавног прикупљања понуда са јавним надметањем за откуп продајне документације:
(1) за уделе/пакете акција у вредности до 1.000,00 РСД према последњем завршном рачуну, цена продајне документације је 1.000,00 РСД;
(2) за уделе/пакете акција у вредности од 1.000,00 РСД до 10.000,00 РСД према последњем завршном рачуну, цена продајне документације је 3.000,00 РСД;
(3) за уделе/пакете акција у вредности од 10.000,00 РСД до 100.000,00 РСД према последњем завршном рачуну, цена продајне документације је 10.000,00 РСД;
(4) за уделе/пакете акција у вредности једнакој или већој од 100.000,00 РСД према последњем завршном рачуну, цена продајне документације је 20.000,00 РСД.
3) у поступку приватизације моделом продаје имовине за откуп продајне документације:
(1) 150.000,00 РСД за микро и мала правна лица; 
(2) 200.000,00 РСД за средња правна лица; 
(3) од 300.000,00 РСД до 1.200.000,00 РСД за велика правна лица;
4) за прихватање Програма за продају имовине 40.000 РСД;
5) у поступку преноса капитала без накнаде запосленима: 
(1) за пренос капитала у складу са одредбама закона којим се уређује приватизација: 
– 30.000,00 РСД за микро правна лица; 
– 40.000,00 РСД за мала правна лица; 
– 50.000,00 РСД за средња правна лица; 
– 70.000,00 РСД за велика правна лица; 
(2) за пренос капитала у складу са одредбама закона којим се уређује право на бесплатне акције и новчану накнаду: 
– 50.000,00 РСД за микро правна лица; 
– 100.000,00 РСД за мала правна лица; 
– 150.000,00 РСД за средња правна лица; 
– 250.000,00 РСД за велика правна лица; 
6) у поступку по захтеву за давање сагласности на одлуке предузећа која послују већинским друштвеним капиталом и задруга у складу са законом којим се уређује положај задруга 30.000,00 РСД;
7) у поступку по захтевима за давање сагласности на одлуке из члана 11. Уредбе о поступку и начину реструктурирања субјекта („Службени гласник РС”, бр. 52/05, 96/08, 98/09, 44/13, 59/13 и 83/14) 30.000,00 РСД;
8) у поступку по захтеву за давање сагласности на одлуке за које је привремени заступник капитала дужан да тражи сагласност у складу са актом којим се уређује поступање лица која обављају послове привременог заступника капитала у субјектима приватизације 15.000,00 РСД;
9) у поступку контроле извршења уговорних обавеза:
(1) по захтеву за давање сагласности за измену инвестиционе обавезе, за отуђење и оптерећење основних средстава или имовине, за проширење или промену делатности и у другим случајевима предвиђеним Уговором о продаји капитала, односно имовине или Уговором о стратешком партнерству: 
– 30.000,00 РСД за микро правна лица; 
– 40.000,00 РСД за мала правна лица; 
– 50.000,00 РСД за средња правна лица; 
– 70.000,00 РСД за велика правна лица; 
(2) по захтеву за уступање уговора:
– 50.000,00 РСД;
(3) по захтеву за давање сагласности за превремено плаћање купопродајне цене:
– 30.000,00 РСД; 
10) у поступку по захтевима за издавање потврде:
(1) 15.000,00 РСД за измирену купопродајну цену у целости по уговору о продаји капитала/имовине; 
(2) 7.000,00 РСД за измирену рату купопродајне цене по уговору о продаји капитала/имовине; 
(3) 5.000,00 РСД за статус привредног субјекта у поступку приватизације;
11) у поступку по захтевима за издавање копије потврде 500,00 РСД:
(1) о извршеном упису у евиденцију носилаца права;
(2) о извршеном упису у евиденцију запослених и бивших запослених.
Члан 3.
Средства остварена наплатом трошкова у складу са овим правилником, уплаћују се у буџет Републике Србије преко прописаног уплатног рачуна јавног прихода.
Члан 4.
Даном ступања на снагу овог правилника престаје да важи Правилник о трошковима које сносе трећа лица пред Агенцијом за приватизацију („Службени гласник РС”, бр. 17/15 и 80/15).
Члан 5.
Овај правилник ступа на снагу наредног дана од дана објављивања у „Службеном гласнику Републике Србије”.
Број 110-00-37/2016-05
У Београду, 2. марта 2016. године
Министар, 
Жељко Сертић, с.р.