На
основу члана 25. став 4. и члана 58. став 3. Закона о азилу („Службени гласник РС”,
број 109/07) и члана 17. став 4. и члана 24. Закона о Влади („Службени гласник РС”,
бр. 55/05, 71/05 – исправка и 101/07), 
Министар
унутрашњих послова доноси
 
 
ПРАВИЛНИК
о садржини и изгледу
образаца захтева за азил и исправа које се могу издавати тражиоцима азила и лицима
којима је одобрен азил или привремена заштита
„Службени гласник
РС“, број 53 од 20. маја 2008.
 
 
Члан 1.
Овим
правилником прописује се садржина и изглед образаца захтева за азил, потврде за
лице које је изразило намеру да тражи азил, личне карте за лице које тражи азил,
личне карте за лице коме је одобрен азил и личне карте за лице коме је одобрена
привремена заштита.
 
Члан 2.
Образац
захтева за азил штампа се на српском језику, ћириличким писмом, и на енглеском језику.
Садржина
обрасца захтева за азил усмено се преводи на језик који тражилац азила разуме.
Образац
захтева за азил попуњава се на језику на коме је штампан. Уколико тражилац азила
не разуме језик на коме је образац захтева за азил штампан, може га попунити на
језику који разуме.
 
Члан 3.
Потврда
за лице које је изразило намеру да тражи азил (у даљем тексту: потврда), лична карта
за лице које тражи азил, лична карта за лице коме је одобрен азил и лична карта
за лице коме је одобрена привремена заштита штампа се на српском језику, ћириличким
писмом.
 
Члан 4.
Странцу
који је изразио намеру за подношење захтева за азил, као и члановима његове породице
који се налазе са њим, издаће се потврда.
Потврду
издаје овлашћено службено лице Министарства унутрашњих послова.
 
Члан 5.
Образац
потврде штампа се на папиру беле боје, величине 21 x 29,7 cm (у даљем тексту: формат
А4), који се налази у прилогу овог правилника и чини његов саставни део (Образац
број 1).
Потврда
се издаје у три примерка, од којих се први издаје странцу, други се, без одлагања,
доставља Канцеларији за азил, а трећи остаје у архиви организационе јединице Министарства
унутрашњих послова у којој ради овлашћено службено лице које је издало потврду.
 
Члан 6.
Образац
захтева за азил штампа се на папиру беле боје формата А4 на четири листа, који се
налази у прилогу овог правилника и чини његов саставни део (Образац број 2).
Захтев
за азил подноси се лично.
 
Члан 7.
Личну
карту за лице које тражи азил издаје Канцеларија за азил, по извршеној регистрацији
лица.
Лична
карта за лице које тражи азил важи до окончања поступка азила, с тим што јој се
важење продужава сваких шест месеци. 
 
Члан 8.
Образац
личне карте за лице које тражи азил штампа се на картону беле боје, величине 9
x 6 cm, који се налази у прилогу овог правилника и чини његов саставни део (Образац
број 3).
 
Члан 9.
Лична
карта за лице коме је одобрен азил, издаје се са роком важења од пет година за лица
којима је признато право на уточиште, односно од једне године за лица којима је
призната супсидијарна заштита.
У
поступку издавања личне карте за лице коме је одобрен азил, овлашћено службено лице
може затражити од лица коме се издаје лична карта да приложи две фотографије које
га верно приказују, величине 2,5 x 3,5 cm. 
 
Члан 10.
Образац
личне карте за лице коме је одобрен азил штампа се на картону беле боје, величине
9 x 6 cm, који се налази у прилогу овог правилника и чини његов саставни део (Образац
број 4).
 
Члан 11.
Лична
карта за лице коме је одобрена привремена заштита издаје се са роком важења од једне
године.
У
поступку издавања личне карте за лице коме је одобрена привремена заштита, овлашћено
службено лице може затражити од лица коме се издаје лична карта да приложи две фотографије
које га верно приказују, величине 2,5 x 3,5 cm. 
 
Члан 12.
Образац
личне карте за лице коме је одобрена привремена заштита штампа се на картону беле
боје, величине 9 x 6 cm, који се налази у прилогу овог правилника и чини његов саставни
део (Образац број 5).
 
Члан 13.
Лица
којима су издате исправе из чл. 7, 9. или 11. овог правилника јављају се, самоиницијативно
или по позиву, Канцеларији за азил, ради замене или продужења важења наведених исправа,
најкасније 15 дана пре њиховог истека.
 
Члан 14.
Замењене,
одузете или враћене личне карте уништавају се комисијски, о чему се саставља записник.
 
Члан 15.
Лице
коме је одобрен азил или привремена заштита Канцеларији за азил, без одлагања, пријављује
нестанак личне карте, као и све околности нестанка које су му познате.
Приликом
пријаве нестанка личне карте, Канцеларија за азил лицу коме је одобрен азил или
привремена заштита издаје потврду о пријави нестанка личне карте, са роком важења
од 30 дана.
Несталу
личну карту Канцеларија за азил решењем проглашава неважећом.
Лице
чија је лична карта проглашена неважећом, оглашава то у „Службеном гласнику Републике
Србије”, о свом трошку.
Надлежни
орган издаје нову личну карту након што утврди да је нестала лична карта оглашена
неважећом у „Службеном гласнику Републике Србије”.
 
Члан 16.
Лична
карта чији нестанак је пријављен, а која се у међувремену пронађе, враћа се власнику
уколико није проглашена неважећом, а поступак проглашења се обуставља.
 
 
Члан 17.
Образац
путне исправе за избеглице прописаће се посебним правилником.
 
 
Члан 18.
Даном
ступања на снагу овог правилника престају да важе одредбе чл. 46. до 48. Правилника
о начину издавања путних и других исправа и виза странцима и о обрасцима тих исправа
и виза („Службени лист СФРЈ”, број 44/81 и „Службени лист СРЈ”, бр. 23/00,
24/00 и 67/01). 
 
Члан 19.
Овај
правилник ступа на снагу наредног дана од дана објављивања у „Службеном гласнику
Републике Србије”.
 
 
01 број 2976/08-2
У Београду, 15. маја 2008. године
Министар,
Драган Јочић, с.р.