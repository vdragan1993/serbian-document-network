4020
На основу члана 193. ст. 1. и 4. Закона о енергетици („Службени гласник РС”, број 145/14) и члана 43. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
РЕШЕЊЕ
о одређивању снабдевача који ће обављати резервно снабдевaње електричном енергијом 
1. Oдређује се Јавно предузеће „Електропривреда Србије” д.о.о. Београд, Царице Милице 2, Београд, за снабдевача који ће обављати резервно снабдевање електричном енергијом крајњих купаца који немају право на гарантовано снабдевање.
2. Резервно снабдевање из тачке 1. овог решења ће се обављати на период од две године од дана доношења овог решења, по цени од 55,84 EUR/МWh, без ПДВ.
3. Цена резервног снабдевања из тачке 2. овог решења представља јединствени износ у EUR/MWh и обухвата цену електричне енергије и трошкове балансирања система, а не обухвата трошкове приступа систему и накнаде за подстицај повлашћених произвођача електричне енергије.
4. Резервни снабдевач је дужан да услове резервног снабдевања и цену електричне енергије објави на својој интернет страници.
5. Ово решење објавити у „Службеном гласнику Републике Србије”.
05 број 312-11118/2016-1
У Београду, 29. новембра 2016. године
Влада
Председник, 
Александар Вучић, с.р.