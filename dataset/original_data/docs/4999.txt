На основу члана 18. Закона о јавним предузећима („Службени гласник РС”, бр. 119/12, 116/13 – аутентично тумачење и 44/14 – др. закон) члана 70. Закона о заштити природе („Службени гласник РС”, бр. 36/09, 88/10 и 91/10 – исправка) и Уредбе о ближим критеријумима, начину обрачуна и наплати накнаде за коришћење заштићеног подручја („Службени гласник РС”, број 43/10),
Надзорни одбор Јавног предузећа за газдовање шумама „Србијашуме”, на седници одржаној 27. новембра 2015. године, доноси 
 
ОДЛУКУ
о накнадама за коришћење заштићеног подручја Парк природе „Голија”
"Службени гласник РС", број 111 од 29. 
				децембра 2015.
 
Члан 1.
Овом одлуком одређује се и утврђује висина и начин обрачуна и плаћања накнада за коришћење заштићеног подручја Парк природе „Голија” (у даљем тексту: Парк природе).
Члан 2.
Привредно друштво или друго правно лице, предузетник и грађани (у даљем тексту: Корисник) који на подручју заштићеног подручја обављају делатност, користе природне вредности и на други начин користе заштићено подручје и његове погодности, Јавном предузећу за газдовање шумама „Србијашуме” (у даљем тексту: Јавно предузеће „Србијашуме”), плаћају накнаду по основу утврђеном чланом 70. Законa о заштити природе, и то за:
1. делатност из области туризма, угоститељства, трговине, занатства, изградње, експлоатације минералних сировина, транспорта, дистрибуције, преноса, телекомуникација, снимања, водопривреде, индустрије, рударства и енергетике, саобраћаја, грађевинарства, коришћења дивље флоре и фауне и слично, 
2. коришћење посебно уређених терена у заштићеном подручју или погодних терена за одређене намене, 
3. коришћење имена и знака заштићеног подручја, 
4. коришћење услуга које пружа Јавно предузеће „Србијашуме”, 
5. улазак и посету заштићеном подручју, његовим деловима и објектима.
Члан 3.
Јавно предузеће „Србијашуме” одређује основицу и утврђује висину накнаде за коришћење заштићеног подручја у зависности од вида коришћења тог подручја и његових погодности, сагласно одредбама чл. 3, 4, 5. и 6. Уредбе о ближим критеријумима, начину обрачуна и поступку наплате накнаде за коришћење заштићеног подручја („Службени гласник РС”, брoj 43/10).
Члан 4.
Накнада из члана 2. ове одлуке утврђује се и плаћа у износу, и то:




ПРЕДМЕТ И ОБВЕЗНИК НАКНАДЕ


ОСНОВИЦА


ИЗНОС (динара)




I ДЕЛАТНОСТИ




1. ТУРИЗАМ




1.1. Туристичке агенције и наутичке-ваздухопловне пословне јединице




1.1.1. Туристичке агенције са седиштем, огранком или посебним простором за обављање делатности на заштићеном подручју


по седишту или другој регистрованој јединици туристичке агенције/годишње


10.000,00




1.1.2. Пружаоци наутичких и ваздухопловних услуга (параглајдинг – балон) чије је седиште, огранак или простор за обављање тих делатности на заштићеном подручју 


по регистрованој пословној јединици пружаоца ваздухопловних услуга/годишње


10.000,00




1.2. Ловни туризам (само на површинама на којима је утврђен III степен заштите)




1.2.1. Пружаоци ловнотуристичких услуга, осим када је управљач пружалац тих услуга


по регистрованој пословној јединици пружаоца ловнотуристичких услуга/годишње


10.000,00




2. УГОСТИТЕЉСТВО




2.1. Услуге смештаја и/или исхране




2.1.1. Власници односно правна или физичка лица којима је поверено управљање над угоститељским објектима за смештај: 
– хотели, мотели, туристичка насеља


по туристичком (гостинском) лежају
угоститељског објекта/годишње


1.000,00




2.1.2. Власници односно правна или физичка лица којима је поверено управљање над угоститељским објектима за смештај: 
– хостели, пансиони и преноћишта


по туристичком (гостинском) лежају угоститељског објекта/годишње


770,00




2.1.3. Власници односно правна или физичка лица којима је поверено управљање над угоститељским објектима за смештај: 
– планинарски домови, куће, апартмани, собе, сеоска туристичка домаћинства и сл.


по туристичком (гостинском) лежају угоститељског објекта/годишње


430,00




2.1.4. Власници – корисници кампова


по m2 површине простора кампа/годишње


10,00




2.2. Услуге исхране и пића




2.2.1. Власници односно правна или физичка лица којима је поверено управљање над сталним и стационарним објектима за пружање услуга исхране и пића: ресторан, кафана, бар, бифе, објекат брзе хране, печењара и друго, осим када се пружају услуге искључиво за потребе локалног становништва


по m2 површине на којој се пружа услуга, укључујући и површину припадајуће терасе односно баште/годишње


670,00




2.2.2. Угоститељи који пружају услуге исхране и пића ван угоститељских објеката, на вашарима и другим јавним манифестацијама


по m2 површине простора на коме је одобрено пружање услуге/дневно


220,00




2.2.3. Угоститељи који пружају услуге исхране и пића у привременим и покретним угоститељским објектима


по m2 површине на којој се пружа услуга, укључујући и површину припадајуће терасе односно баште/годишње


670,00




3. ТРГОВИНА, ЗАНАТСТВО, УСЛУГЕ И ИНДУСТРИЈА




3.1. Промет прехрамбених и других производа (текстил, козметичка, санитарна и хемијска средства за домаћинство и пољопривреду, лекови, семена и друго) и пијачна продаја прехрамбених производа, сувенира и друге робе




3.1.1. Власници односно правна или физичка лица којима је поверено управљање над продајним објектима мешовите специјализоване робе, осим када се врши продаја искључиво за потребе локалног становништва


по m2 површине продајног просторa/годишње


670,00




3.1.2. Власници односно правна или физичка лица којима је поверено управљање над објектима за продају штампе, дувана и сл. робе (киоск и сл.), осим када се врши продаја искључиво за потребе локалног становништва


по киоску/годишње


4.500,00




3.1.3. Власници односно правна или физичка лица којима је поверено управљање над станицама за откуп пољопривредних производа, стоке, гљива и шумских плодова 


по објекту, откупном месту/годишње


6.500,00




3.1.4. Власници односно правна или физичка лица којима је поверено управљање над сувенирницама


по m2 површине продајног простора/годишње


250,00




3.1.5. Власници односно правна или физичка лица којима је поверено управљање над банкама, поштама, телефонским централама и мењачницама


по m2 површине заузетог простора/годишње


300,00




3.1.6. Покретне тезге за продају разних роба


по m2 површине заузетог простора/дневно


 300,00




3.2. Промет грађевинског материјала, резане грађе, машина и опреме, аутомобила, вештачких ђубрива и др.




3.2.1. Власници – корисници стоваришта


по m2 површине објекта и продајног простора/годишње


200,00




3.2.2. Власници – корисници продајних објеката грађевинског материјала, машина, опреме, аутомобила и др.


по m2 површине објекта и продајног простора/годишње


200,00




3.3 Откуп, складиштење и чување пољопривредних производа




3.3.1. Власници – корисници хладњача, силоса, сушара и магацина, осим за потребе локалног становништва


по m2 површине објекта/годишње


250,00




3.4 Занатски и сервисни послови (поправке и одржавање машина, моторних возила, поправка апарата, уређаја, скијашке и друге опреме и др.)




3.4.1. Власници – корисници занатских радњи, осим за потребе локалног становништва


по m2 површине занатске радње/годишње


250,00




3.4.2. Власници – корисници сервисних радионица


по m2 површине радионице/годишње


250,00




3.4.3. Пумпе за течна горива и гас


по m2 /годишње


 3.000,00




3.4.4. Кречане и ћумуране, осим за потребе локалног становништва


по m2 /годишње


 300,00




3.5. Остали услужни послови као што су видео игре, аутодроми, рингишпили, забавни паркови, изнајмљивање опреме за спорт и рекреацију и школе скијања




3.5.1. Власници односно правна или физичка лица којима је поверено управљање над радњама за изнајмљивање опреме, фризерских, козметичарских, фотографских и сличних радњи, школе скијања, тениса, фудбала, јахања и др., осим за потребе локалног становништва


по m2 површине радње/годишње


300,00




3.5.2. Власници односно правна или физичка лица којима је поверено управљање над сталним објектима за забаву (видео игре, кладионице, забавни паркови, аутодроми и слично)


по m2 површине објекта односно простора за забаву/годишње


400,00




3.5.3. Власници односно правна или физичка лица којима је поверено управљање над покретним објектима за забаву (забавни паркови, рингишпили, аутодроми и слично)


по m2 површине за забаву/дневно


200,00




3.6. Занатско-индустријска и индустријска делатност (резање и обрада дрвета, брикетирање, асфалтне базе и друга производња грађевинских материјала, млинови за жито, паковање и прерада амбалажног отпада, прерада пољопривредних производа, прехрамбена и друга индустријска производња)




3.6.1. Власници односно правна или физичка лица којима је поверено управљање над просторима на коме се обавља 


по објекту/годишње






– занатска делатност, осим за потребе локалног становништва 


 25.000,00




– индустријска делатност


 80.000,00




3.6.2. Власници односно правна или физичка лица којима је поверено управљање машинама за резање грађе (бансек), осим за потребе локалног становништва


по објекту, односно бансеку /годишње


35.000,00




3.6.3. Власници односно правна или физичка лица којима је поверено управљање машинама за резање грађе (брента/гатер), осим за потребе локалног становништва


по објекту, односно бренти/– гатеру/годишње


80.000,00




4. РУДАРСТВО/КОРИШЋЕЊЕ МИНЕРАЛНИХ СИРОВИНА




4.1. Експлоатација камена, руда, угља, глине, песка, нафте, гаса и других минералних сировина. 
Напомена: Уредбом о заштити забрањена је осим у научноистраживачке сврхе на површинама на којима је утврђен II степен заштите и у III степену заштите забрањена је експлоатација минералних сировина која није у складу са прописаним мерама заштите животне средине, природних вредности и културних добара 




4.1.1. Правно и физичко лице које је добило право да врши експлоатацију; – грађевински, технички и украсни камен


по m3 минералне сировине


 150,00




4.1.2. Правно и физичко лице које је добило право да врши експлоатацију; песак, шљунак и сличан материјал који се не узима из корита и обала водотокова 


по m3 минералне сировине


 120,00




5. КОРИШЋЕЊЕ ВОДА И ВОДОПРИВРЕДА






5.1. Правна и физичка лица са правом коришћење песка и шљунка из корита водотока, спрудова и напуштених корита. 


по m3 минералне сировине


100,00




5.2. Власници односно правна или физичка лица којима је поверено управљање над објектима/постројењима за флаширање воде пореклом са заштићеног подручја


по литру произведене флаширане воде


1,00




5.3. Власници односно правна или физичка лица којима је поверено управљање над објектима/постројењима коришћења термалних и термоминералних вода


по m3 узете термалне и термоминералне воде


1,00




5.4. Власници односно правна или физичка лица којима је поверено управљање над рибњацима на заштићеном подручју или који користе воду пореклом са заштићеног подручја


– пастрмског по m2 површине рибњака – годишње


40,00 




– шаранског по ha површине рибњака – годишње


1.000,00




5.5. Управљачи система / постројења за пречишћавање отпадних вода, осим за потребе локалног становништва


по m3 отпадих вода/годишње


 5,00




6. ЕНЕРГЕТИКА




6.1. Производња електричне енергије у хидроелектранама




6.1.1. Власници односно правна или физичка лица којима је поверено управљање над хидроелектранама чијe се водоакумулације налазе на заштићенoм подручју 


по хектару (ha) површине водоакумулације при коти максималног успора /годишње


3.600,00




6.1.2. Власници односно правна или физичка лица којима је поверено управљање над мини хидроелектранама чији се објекти налазе на заштићенoм подручју


по објекту/годишње


100.000,00




6.1.3. Власници односно правна или физичка лица којима је поверено управљање над водоакумулацијама за вештачко оснежавање


по m2 површине водоакумулације/годишње


50,00




6.2. Производња електричне енергије у ветрогенераторима




6.2.1. Власници односно правна или физичка лица којима је поверено управљање над ветрогенераторима који се налазе на заштићеном подручју


по објекту /годишње


150.000,00




6.3. Пренос и дистрибуција електричне енергије




6.3.1. Власници односно правна или физичка лица којима је поверено управљање над далеководима 110 kV, ширина коридора 15 m


по m2 трасе далековода/годишње


30,00




6.3.2. Власници односно правна или физичка лица којима је поверено управљање над далеководима 35kV, ширина коридора 10 m 


по m2 трасе далековода/годишње


30,00




6.3.3. Власници односно правна или физичка лица којима је поверено управљање над далеководима 20 или 10 kV, ширина коридора 5 m


по m2 трасе далековода/годишње


30,00




6.3.4. Власници односно правна или физичка лица којима је поверено управљање подземних (кабловских) далековода 


по дужном метру (m) далековода/годишње


85,00




6.3.5. Власници односно правна или физичка лица којима је поверено управљање над трафостаницама вишег (улазног) напона 35 и110 kV 


по m2 површине испод трафостанице


400,00




6.3.6. Власници односно правна или физичка лица којима је поверено управљање над МБТС 10 (20)/0,4 kV и стубних трафостаница 


по објекту /годишње


1.400,00




6.4. Цевоводни транспорт воде и гаса




6.4.1. Власници односно правна или физичка лица којима је поверено управљање над примарном мрежом водовода и гасовода, осим за потребе локалног становништва


по дужном метру (m) /годишње


100,00




7. САОБРАЋАЈ, ГРАЂЕВИНАРСТВО, ТРАНСПОРТ И ТЕЛЕКОМУНИКАЦИЈЕ




7.1. Друмски саобраћај и транспорт




7.1.1. Аутопут


км/годишње


60.000,00




7.1.2. Власници односно правна или физичка лица којима је поверено управљање над државним путевима I и II реда


по дужном метру (m) пута/годишње


50,00




7.1.3. Власници односно правна или физичка лица којима је поверено управљање над Општинским путевима


по дужном метру (m) пута/годишње


40,00




7.1.4. Превоз грађе и осталог материјала, осим за потребе локалног становништва


по m3/тура


20,00




7.2. Железнички саобраћај и транспорт




7.2.1. Власници односно правна или физичка лица којима је поверено управљање над железничким пругама – туристичка пруга


по дужном метру (m) пруге/годишње


140,00




7.3. Ваздушни саобраћај




7.3.1. Власници – корисници аеродрома или хелиодрома


по хектару (hа) површине/годишње


2.000,00




7.4. Транспорт жичаром и покретном траком




7.4.1. Власници односно правна или физичка лица којима је поверено управљање над жичаром за превоз људи (који су у статусу закупа или службености, а траса жичаре чини појас ширине: осмосед и шестосед – 30 m, четворосед – 20 m , а ски лифт – 10 m ) 


по хектару (hа) жичаре / годишње


27.000,00




7.4.2. Власници односно правна или физичка лица којима је поверено управљање над жичарама и покретним тракама за транспорт материјала 


по хектару жичаре / годишње


54.000,00




7.4.3. Власници односно правна или физичка лица којима је поверено управљање над уређајима за вештачко оснежавање ски стаза (који су у статусу закупа или службености)


по m2 површине испод стуба снежног топа/годишње


500,00




7.4.4. Власници односно правна или физичка лица којима је поверено управљање над стубовима жичара (који су у статусу закупа или службености)


по m2 површине испод стуба жичаре/годишње


500,00




7.4.5. Власници односно правна или физичка лица којима је поверено управљање над станицама жичара и ски лифтова (који су у статусу закупа или службености)


по m2 површине испод станице/годишње


500,00




7.5. Телефонски саобраћај




7.5.1. Власници односно правна или физичка лица којима је поверено управљање над примарном телефонском мрежом: 


по дужном метру (m) /годишње






– надземни вод


 100,00




– подземни вод


 50,00




7.5.2. Власници односно правна или физичка лица којима је поверено управљање над базним станицама мобилне телефоније (које су у статусу закупа или службености)


по m2 површине заузетог простора /годишње


3.000,00




7.6. Радио и телевизијске комуникације




7.6.1. Власници односно правна или физичка лица којима је поверено управљање над телевизијским релејима и одашиљачама (који су у статусу закупа или службености)


по m2 површине заузетог простора/годишње


3.000,00




7.6.2. Власници односно правна или физичка лица којима је поверено управљање над радио релејима и одашиљачима (који су у статусу закупа или службености)


по m2 површине заузетог простора/годишње


600,00




8. СНИМАЊЕ




8.1. Снимање филмова (играних, рекламних, документарних и др), звучних записа и фотографисање у комерцијалне сврхе




8.1.1. Правна и физичка лица која снимају филмове 


по започетом дану снимања


Уговор или 9.000,00




8.1.2. Правна и физичка лица која фотографишу


по започетом дану фотографисања


Уговор или 2.000,00




8.1.3. Правна и физичка лица која снимају звучне записе


по започетом дану снимања


Уговор или 2.000,00




9. КОРИШЋЕЊЕ ФЛОРЕ И ФАУНЕ И ДРУГЕ ДЕЛАТНОСТИ




9.1. Сакупљање гљива, лековитог и јестивог биља, других шумских плодова и животиња (пужева и др.). 
Напомена: Уредбом о заштити забрањено је сакупљање заштићених врста и врста заштићених као природне реткости. 




9.1.1. Физичка лица која врше сакупљање, односно брање на заштићеном подручју


по сакупљачу/годишње


1.800,00




по сакупљачу/дневно


80,00




9.1.2. Правна и физичка лица која врше откуп на заштићеном подручју


по откупљеном килограму 


 15,00




II КОРИШЋЕЊЕ ПОСЕБНО УРЕЂЕНИХ ИЛИ ПОГОДНИХ ТЕРЕНА ЗА ПОЈЕДИНЕ НАМЕНЕ КОРИШЋЕЊА




10. ОДМОР, СПОРТ И РЕКРЕАЦИЈА




10.1. Уређени терени и објекти за спорт и рекреацију, боравак и одмор у природи (игралишта, камп кућице, шатори, ложишта, платформе за рекреативни риболов, сплавови, плаже, базени за купање, ски стазе, хиподроми и терени за обуку у јахању и др.)




10.1.1. Власници односно правна или физичка лица којима је поверено управљање над игралиштима, отвореним базенима, хиподромима, теренима за обуку, плажама и слично


по m2 површине/годишње


25,00




10.1.2. Власници – корисници камп кућице


по објекту/годишње


2.400,00




10.1.3. Власници – корисници камп приколице


по објекту/годишње


1.200,00




10.1.4. Власници – корисници шатора


по m2 површине шатора/дневно


20,00




10.1.5. Власници односно правна или физичка лица којима је поверено управљање над ски стазама 


по m2 површине/годишње


2,00




10.1.6. Постављање кошница, осим за потребе локалног становништва


кошница


200,00




10.2. Терени на којима се одржавају спортске, туристичке и културне манифестације 




10.2.1. Организатор манифестације, осим када је управљач организатор


по догађају, односно манифестацији/дневно






– (сакупљање биља и плодова, косидба, лов и риболов, регате и друга такмичења на води, културни догађај, празник и друго)


12.000,00




– (мото рели трке)


 45.000,00




10.3. Уређени паркинзи на земљишту изван јавног пута




10.3.1. Власници односно правна или физичка лица којима је поверено управљање над паркингом


по m2 површине паркинга/годишње


30,00




11. ПОСТАВЉАЊЕ РЕКЛАМА




11.1. Рекламне и информативне ознаке, постављене на заштићеном подручју, осим ознака саобраћајне и туристичке сигнализације




11.1.1. Власник ознаке табле, рекламе, паноа и друге ознаке


по m2 површине ознаке /годишње


10.000,00




11.1.2. Власник билборда


по m2 површине/годишње


20.000,00




12. ПОРОДИЧНИ ОБЈЕКТИ ЗА ОДМОР (Напомена: забрањена је изградња нових објеката ван грађевинске зоне)




12.1. Власници викендица, вила и других породичних објекта за одмор, осим за потребе локалног становништва


по m2 подне површине објекта/годишње


120,00




12.2. Власници или корисници бачија, осим за потребе локалног становништва 


по m2 подне површине објекта/годишње


40,00




III КОРИШЋЕЊЕ ИМЕНА И ЗНАКА ЗАШТИЋЕНОГ ПОДРУЧЈА




13. КОРИШЋЕЊЕ ИМЕНА И ЗНАКА




13.1. Коришћење имена и знака заштићеног подручја у пословном имену правног лица и предузетника, на меморандуму и другом документу, на ознаци производа и на рекламним материјалима




13.1.1. Правно лице или предузетник који користи име или знак 


Споразумно по уговору – у случају несагласности воља 1% годишњег износа укупног прихода оствареног коришћењем имена и знака




IV КОРИШЋЕЊЕ УСЛУГА ЈАВНОГ ПРЕДУЗЕЋА „СРБИЈАШУМЕ”




14. УСЛУГЕ ПРЕЗЕНТАЦИЈЕ ЗАШТИЋЕНОГ ПОДРУЧЈА




14.1. Вођење посетилаца ради разгледања и фотографисања заштићеног подручја




14.1.1. Посетилац, односно појединац или организатор путовања:


– до 10 посетилаца, по посетиоцу


120,00




– преко 10 посетилаца, по посетиоцу


100,00




14.1.2. Услуге водича


по групи (до 25 особа)/дан


 3.500,00




14.1.3. Услуга презентације (едукативни час у трајању од 45 минута) 


по групи (до 25 особа)/час


2.500,00




14.2. Организовање едукације у природи, пикника, излета, манифестација, спортских такмичења на води и екстремних спортова 




14.2.1. Учесник активности за препознавање шумских плодова, лековитог биља, птица, риба и других природних и културних вредности


по учеснику/дневно


100,00




14.2.2. Учесник пикника и излета, осим за локално становништво


по учеснику/дневно


100,00




14.2.3. Учесник спортских такмичења на води, у роњењу, риболову, планинарству, бициклизму и оријентацији у природи


по учеснику/дневно


 100,00




15. УСЛУГЕ КОРИШЋЕЊА ПАРКИНГА И ДРУГИХ УРЕЂЕНИХ ПОВРШИНА




15.1. Коришћење паркинга и других уређених површина на којима је носилац права коришћења управљач заштићеног подручја




15.1.1. Корисник услуге паркирања


по возилу/дневно






– за аутобусе


 350,00




– за аутомобиле


 100,00




15.1.2. Корисник ложишта/огњишта


по ложишту/дневно


200,00




16. УСЛУГЕ ИЗНАЈМЉИВАЊА СРЕДСТАВА И ОПРЕМЕ




16.1. 1. Изнајмљивање моторних возила, чамаца и других пловних средстава, бицикала и других средстава и опреме 




– бицикл


по возилу/дан


50,00




– чамац са руковаоцем пловила


по пловилу/на сат


1.000,00




по пловилу/дневно


5.000,00




V УЛАЗАК И ПОСЕТА ЗАШТИЋЕНОГ ПОДРУЧЈА




17. УЛАЗАК И БОРАВАК У ЗАШТИЋЕНОМ ПОДРУЧЈУ, УЛАЗАК У ДЕЛОВЕ И ОБЈЕКТЕ ЗАШТИЋЕНОГ ПОДРУЧЈА




17.1. Улазак у заштићено подручје моторним возилом




17.1.1. Власник-Корисник моторног возила за следеће категорије возила:
(осим моторних возила која су у власништву локалног становништва)




I категрија – моторна возила до 1,3 m висине (код предње осовине возила) – мотоцикли и путничка возила


по моторном возилу/дневно


100,00




II категорија – моторна возила са приколицом висине до 1,3 m и комби


по моторном возилу/дневно


200,00




III категорија – моторна возила висине веће од 1,3 m (аутобуси и камиони)


по моторном возилу/дневно


300,00




IV категорија – моторна возила висине веће од 1,3 m (код предње осовине вучног возила) са више од 3 осовине – сва возила са више од 3 осовине


по моторном возилу/дневно


700,00




17.2. Улазак и боравак у заштићеном подручју (осим локалног становништва)




17.2.1. Регистровани посетилац


пунолетни посетилац /дневно


100,00




17.2.2. Регистровани посетилац 


деца од 8 до 18 година/дневно


50,00




17.3. Улазак у заштићено подручје и његове делове (посебне шумске пределе, клисуре и кањоне, просторе са водопадима, видиковце, пећине и друге зоне)




17.3.1. Посетилац или организатор путовања/посете за улазак и разгледање заштићеног подручја, односно његовог основног феномена


за групу до 10 посетилаца, по посетиоцу


 150,00 




за групу преко 10 посетилаца, по посетиоцу


 100,00




Члан 5.
Накнаду за сакупљање и откуп гљива, лековитог биља, шумских плодова, коришћење ложишта, не плаћају сопственици шума и шумског земљишта, када обављају делатност на свом земљишту за сопствене потребе.
Члан 6.
Накнаде из члана 4. ове одлуке, које се утврђују на годишњем нивоу, обрачунавају се за текућу годину и плаћају се на основу решења Јавног предузећа „Србијашуме” у следећем року, и то:
− до 31. марта текуће године за делатности из раздела 1. ТУРИЗАМ и 3. ТРГОВИНА; 
− квартално по ратама до 31. марта, 30. јуна, 30. септембра и 30. новембра текуће године за области из раздела 2. УГОСТИТЕЉСТВО, 11. ПОСТАВЉАЊЕ РЕКЛАМА и 12. ПОРОДИЧНИ ОБЈЕКТИ ЗА ОДМОР; 
− до 30. априла текуће године за делатности из раздела 10. ОДМОР, СПОРТ И РЕКРЕАЦИЈА; 
− месечно до 10-ог у месецу за претходни месец за делатности из раздела 6. ЕНЕРГЕТИКА и 7. САОБРАЋАЈ, ГРАЂЕВИНАРСТВО, ТРАНСПОРТ И КОМУНИКАЦИЈЕ.
Накнаде за улазак у заштићено подручје моторним возилом из тачке 17.1. наплаћиваће се након оснивања улазних станица са објектима и особљем, а за чије оснивање ће се претходно прибавити сагласност управљача јавног пута на коме се накнада наплаћује.
Накнаде које се утврђују на основу количина обрачунавају се месечно и плаћају по испостављеној фактури најкасније до 10-ог у текућем за претходни месец, на основу података о количини (експлоатисана сировина и друго) коју доставља Корисник.
Накнаде које се обрачунавају дневно, плаћају се чувару заштићеног подручја или другом овлашћеном лицу продајом улазнице (карте и друго) или издавањем рачуна. 
Надзорни одбор Јавног предузећа „Србијашуме” ближе ће прописати начин наплате накнаде за улазак у заштићено подручје.
Начин и рок плаћања накнаде за сезонске и привремене активности из табеле наведене у члану 4. ове одлуке, одређују се приликом закључивања уговора или издавања одређеног одобрења.
Члан 7.
Накнаде утврђене овом одлуком уплаћују се на посебан рачун Јавног предузећа „Србијашуме” а средства, остварена од накнада по овој одлуци, користе се за заштиту, развој и унапређење Парка природе „Голија”, односно за спровођење плана и програма управљања и на исте се примењују одредбе Закона о заштити природе.
Члан 8.
Од обавезе плаћања накнаде, утврђене овом одлуком, ослобађају се: лица која обављају послове и службене радње у Парку природе, локално становништво, физичка и правна лица која са управљачем имају уговор о донаторству, спонзорству, суфинансирању, пословно техичкој сарадњи, а за време трајања уговора, лица са инвалидитетом изнад 79%, у својству физичких лица укључујући предузетнике, физичка и правна лица ангажована од стране управљача на одређеним пословима, а за време трајања послова.
Обавезе плаћања накнаде, утврђене овом одлуком, умањује се у проценту од 30% за: децу старости до осам година, лица преко 65 година старости и пензионере, лица запослена код управљача ван радног времена, од 50% за: остала лица са инвалидитетом и посебним потребама у својству физичких лица искључујући предузетнике.
Накнада утврђена овом одлуком изузетно се може умањити до 30% од обрачунатог задужења због елементарне непогоде или других оправданих разлога, који битно отежавају услове рада и пословања. 
Одлуку о умањењу плаћања накнаде из трећег става овог члана, на основу достављених доказа (надлежних тела локалних самоуправа) и образложеног захтева подносиоца, доноси Надзорни одбор Јавног предузећа „Србијашуме”.
Члан 9.
Ова одлука објављује се у „Службеном гласнику Републике Србије” по добијању сагласности Министарства пољопривреде и заштите животне средине и ступа на снагу осмог дана од дана објављивања.
Број 41/2015-48
У Београду, 27. новембра 2015. године
Председник Надзорног одбора,
Милош Срећковић, с.р.