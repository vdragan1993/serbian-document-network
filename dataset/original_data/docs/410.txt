На
основу члана 61. став 1. Закона о државној управи („Службени гласник РС”, бр.
79/05 и 101/07) и члана 17. ст. 1. и 2. и члана 43. став 3. Закона о Влади („Службени
гласник РС”, бр. 55/05, 71/05 – исправка и 101/07),
Влада
доноси
 
 
ЗАКЉУЧАК

„Службени гласник РС“, број 
41 од 
18. 
априла 2008. 
 
1.
Помоћници министра, секретари министарстава, директори органа управе у саставу министарства,
помоћници директора органа управе у саставу министарства, директори посебних организација,
заменици и помоћници директора посебних организација, директори служби Владе, заменици
и помоћници директора служби Владе и Генералног секретара Владе, Републички јавни
правобранилац, заменици Републичког јавног правобраниоца и начелници управних округа,
који се 1. маја 2008. године затекну на дужностима – а нису постављени после спроведеног
јавног или интерног конкурса – настављају да обављају дужности и после 1. маја
2008. године.
 
2.
Ако је нека од наведених дужности упражњена или ако постане упражњена (оставком,
разрешењем итд.), ново лице поставља се на дужност без спроведеног јавног или интерног
конкурса (применом члана 179. став 2. Закона о државним службеницима) само ако његов
претходник није био постављен на дужност по спроведеном јавном конкурсу.
 
3.
Лицу које није постављено на дужност по спроведеном јавном или интерном конкурсу,
дужност престаје кад истекне шест месеци од дана избора нове Владе, ако дотле на
његову дужност не ступи лице које је постављено после спроведеног јавног конкурса.
 
4.
Овај закључак објавити у „Службеном гласнику Републике Србије”.
  
05 број 119-1624/2008
У Београду, 17. априла 2008. године
Влада 
Потпредседник,
Божидар Ђелић, с.р.