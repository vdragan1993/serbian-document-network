Редакцијски пречишћен текст
				

				 
 
На основу чл. 9. и 29. Закона о средствима у својини Републике Србије („Службени гласник РС”, бр. 53/95, 3/96 – исправка, 54/96, 32/97 и 101/05 – др. закон) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),
Влада доноси

 
УРЕДБУ
о решавању стамбених потреба изабраних, постављених и запослених лица код корисника средстава у државној својини
"Службени 
	гласник РС", бр. 102 од 30. децембра 2010, 
	117 од 12. децембра 2012 - УС, 104 од 23. децембра 2016.

	 


				НАПОМЕНА ИЗДАВАЧА: 

				Одлуком Уставног суда број IУо-109/2011 
				(„Службени гласник РС“, број 117/2012) престале су да важе
				
				одредбе члана 6. став 4. и члана 40.
				Уредбе о решавању стамбених потреба изабраних, постављених и 
				запослених лица код корисника средстава у државној својини 
				(„Службени гласник РС”, број 102/10), 
				јер је утврђено да 
				нису у сагласности са Уставом.  
				Истом одлуком одбачена
је иницијатива за покретање поступка 
				за оцену ове уредбе у односу на 
				Закон о становању („Службени гласник РС”, бр. 50/92, 76/92, 
				84/92, 33/93, 53/93, 67/93, 46/94, 47/94, 48/94, 44/95, 49/95, 
				16/97, 46/98, 26/01, 101/05 и 99/11) 
				(види 
				Одлуку УС - 117/2012-39).

				Уредба je престала да важи даном ступања на снагу Закона о 
				становању и одржавању зграда ("Службени гласник РС", број 
				104/2016), односно 31. децембра 2016. године, осим одредаба чл. 
				41-43. (види члан 157. Закона - 104/2016-6).

				 
Чл. 1-39.
Престали су да 
				важе (види члан 157. Закона - 104/2016-6)

Члан 40.


				Престао је да важи (види
				
Одлуку УС - 117/2012-39)
Члан 41.
На писмени захтев закупца стана на одређено време закуподавац ће омогућити куповину стана по купопродајној цени, у складу са овом уредбом. 
				 
Купопродајна цена се одређује у висини тржишне вредности стана коју је утврдило Министарство финансија – Пореска управа (у даљем тексту: Пореска управа), на начин како се утврђује основица пореза на пренос апсолутних права, у периоду који претходи закључењу уговора не дужем од годину дана.
Купопродајна цена стана се исказује у еврима, према званичном средњем курсу Народне банка Србије на дан утврђивања, а плаћа у динарској противвредности у односу на евро према званичном средњем курсу Народне банкe Србије на дан плаћања. 
				 
 Трошкове утврђивања купопродајне цене стана сноси подносилац захтева за куповину стана.
Купопродајна цена се може исплатити одједном или у једнаким месечним ратама тако да рок отплате не може бити дужи од 20 година.
Уколико се купопродајна цена плаћа у једнаким месечним ратама, месечна рата се исказује у еврима а плаћа у динарској противвредности евра по званичном средњем курсу Народне банке Србије на дан плаћања рате. 
				 
Уколико се исплата купопродајне цене врши одједном купац је исту дужан да исплати у року од 15 дана од дана закључења уговора. 
				 
Уколико се плаћање не изврши у року наведеном у ставу 7. овог члана уговор се раскида.
Члан 42.  
Уговор o купопродаји стана садржи нарочито: податке о уговорним странама, податке о стану који је предмет куповине (зграда, улица, спрат, број стана, број и врста просторија у стану, површина стана), висину купопродајне цене и начин плаћања (у целости или на рате), рокове плаћања, обезбеђење уговора, услове раскида уговора, датум и место закључења уговора, потпис уговорних страна и друга питања која су од значаја за овај уговорни однос.
Уговор из става 1. овог члана, са лицем коме је стан дат у закуп на одређено време, закључује, у име Републике Србије, директор Републичке дирекције за имовину Републике Србије или лице у тој дирекцији које директор за то овласти. 
				 
Члан 43.
Продавац ће једнострано раскинути уговор о купопродаји:
1) ако се утврди да је стан који је предмет купопродаје добијен на основу неистините и нетачне документације или података;
2) ако купац или његови наследници не плате ни после опомене три доспеле рате, односно четири у току године;
3) ако купцу његовом једностраном вољом престане радни однос код продавца;
4) у случају неиспуњења других обавеза утврђених уговором, овом уредбом и законом.
 
Чл. 44-55.
Престали су да 
				важе (види члан 157. Закона - 104/2016-6)
 
05 број 110-9755/2010
У Београду, 29. децембра 2010. године

				Влада
Први потпредседник Владе –

				заменик председника Владе,

				Ивица Дачић,  
				с.р.