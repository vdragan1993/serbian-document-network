На
основу члана 64. став 3. Закона о азилу („Службени гласник РС”, број 109/07),
Комесар
Комесаријата за избеглице доноси
 
 
ПРАВИЛНИК
о начину вођења и садржини
евиденција о лицима смештеним у Центру за азил
„Службени гласник
РС“, број
31 од
28. марта 2008.
 
 
Члан 1.
Овим
правилником ближе се уређује начин вођења и садржина евиденција о лицима смештеним
у Центру за азил (у даљем тексту: Центар).
 
Члан 2.
Комесаријат
за избеглице води евиденције о лицима која су смештена у Центар.
Евиденције
се обавезно воде на папиру или у електронској форми.
Упис,
односно унос података у евиденције врши се у Центру који је у саставу Комесаријата
за избеглице.
 
Члан 3.
Евиденције
се воде на следећим обрасцима:
ОБ-1
– Породични образац;
ОБ-2
– Индивидуални образац и
ОБ-3
– Образац пријаве одсуствовања. 
Обрасци
из става 1. овог члана су величине 210 x 297 mm. 
Обрасци
из става 1. овог члана одштампани су уз овај правилник и чине његов саставни део.
 
Члан 4.
Обрасци
из члана 3. став 1. овог правилника чине породични досије лица која су смештена
у Центар (у даљем тексту: досије).
Поред
образаца из члана 3. став 1, досије чине и фотокопије докумената и аката која се
односе на смештај лица у Центар.
 
Члан 5.
Досијеима
се додељује породични број који се уписује на Породичном обрасцу.
Породични
број се састоји од седам цифара, од којих прва и друга означавају редни број Центра,
трећа и четврта календарску годину, а пошто се досије формира оним редоследом којим
се породица прима у Центар, пета, шеста и седма цифра означавају тај редослед који
у свакој календарској години почиње од броја 001.
Лични
број лица који се уписује на Индивидуалном обрасцу састоји се од породичног броја
на који се додаје повлака и две цифре које означавају редни број под којим је то
лице уписано у Породични образац.
За
свако лице смештено у Центар које пријави одсуствовање, на Обрасцу пријаве одсуствовања
уписује се редни број пријаве одсуствовања.
 
Члан 6.
Досије
се формира истог дана када је лице примљено у Центар, а најкасније првог следећег
радног дана и то с датумом пријема у Центар.
 
Члан 7.
Овлашћено
лице које уписује и уноси податке у евиденције, одговорно је за потпуност и тачност
података и формирање и чување досијеа.
 
Члан 8.
Подаци
о лицима смештеним у Центар представљају службену тајну и доступни су само овлашћеним
лицима.
 
Члан 9.
По
коначном напуштању Центра, досије се архивира.
 
Члан 10.
Овај
правилник ступа на снагу наредног дана од дана објављивања у „Службеном гласнику
Републике Србије”, а примењује се од дана почетка примене Закона о азилу („Службени
гласник РС”, број 109/07).
 
 
Број 700-110-3/1-2008-01
У Београду, 17. марта 2008. године
Комесар,
Драгиша Дабетић, с.р.