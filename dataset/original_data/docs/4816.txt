На основу члана 14. став 8. Закона о заштити и одрживом коришћењу рибљег фонда („Службени гласник РС”, број 36/09),
Mинистар животне средине, рударства и просторног планирања, доноси
 

ПРАВИЛНИК

о категоризацији риболовних вода

				"Службени гласник РС", број 10 од 10. фебруара 2012.
 
Члан 1.
Овим правилником прописује се категоризација риболовних вода.
Члан 2.
Риболовне воде за привредни, рекреативни и спортски риболов сврставају се у две категорије:
1) риболовне воде прве категорије које обухватају све природне и вештачке риболовне воде; 
2) риболовне воде друге категорије које обухватају природне и вештачке риболовне воде у националном парку или другом заштићеном природном добру, риболовне воде у којима је масени удео поточне пастрмке и липљена већи од 70%, као и делове водотока које насељава младица, и на њима се рекреативни риболов обавља на основу доплатне дозволе за рекреативни риболов у складу са Законом о заштити и одрживом коришћењу рибљег фонда.
Члан 3.
Даном ступања на снагу овог правилника престаје да важи Правилник о категоризацији риболовних вода („Службени гласник РС”, број 13/10).
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-24/2012-03
У Београду, 6. фебруара 2012. године
Министар,
др Оливер Дулић, с.р.