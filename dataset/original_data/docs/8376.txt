Редакцијски пречишћен текст 
 

На
основу члана 6. став 4. и члана 11. Закона о повластицама у унутрашњем
путничком саобраћају инвалидних лица („Службени гласник РС“, број 21/93),

министар
за рад, борачка и социјална питања доноси

 

 

ПРАВИЛНИК

о начину 
остваривања права инвалидних лица на повластице у унутрашњем путничком 
саобраћају

„Службени
гласник РС”, бр. 31 од 27. 
априла 1993, 5 од 12. 
јануара 1994, 38 од 10. 
јуна 1994. 


 

 

Члан
1.

Овим правилником
ближе се уређује начин остваривања права инвалидних лица и њихових пратилаца на
повластице у унутрашњем путничком саобраћају, утврђених Законом о повластицама
у унутрашњем путничком саобраћају инвалидних лица (у даљем тексту: Закон),
садржина и образац књижице, односно објаве за повлашћену вожњу, као и садржина
захтева и документације која се подноси за остваривање накнаде за коришћење
повластица. 

 

Члан
2. 

Захтев за издавање
књижице за повлашћену вожњу (у даљем тексту: књижица) инвалидно лице подноси
надлежној организацији из члана 6. Закона преко њене општинске, регионалне,
односно градске организације.* 

Уз захтев из става
1. овог члана, поред доказа о пребивалишту, и две фотографије формата 4,5 х 3,5
цм, инвалидно лице подноси и то: 

1) слепо лице –
налаз одговарајуће специјалистичке здравствене установе, односно налаз надлежне
лекарске комисије, по прописима из области пензијског и инвалидског осигурања,
борачке и инвалидске заштите и социјалне заштите, о постојању слепоће у смислу
члана 2. став 1. Закона; 

2) лице оболело од
дистрофије и сродних мишићних и неуромишићних болести, плегија, церебралне и
дечје парализе и мултипле склерозе – налаз одговарајуће специјалистичке
здравствене установе, односно налаз надлежне лекарске комисије по прописима из
области пензијског и инвалидског осигурања, борачке и инвалидске заштите или
социјалне заштите о постојању одговарајуће болести, као и о утврђивању I
категорије инвалидности или потребе за помоћ и негу другог лица по основу тих
болести. 

 

*Службени гласник РС, број 5/1994

 

Члан
3.

Захтев за издавање
објаве за бесплатну вожњу, односно објаве за повлашћену вожњу (у даљем тексту:
објава), за свог пратиоца, инвалидно лице подноси надлежној организацији из
члана 6. Закона преко њене општинске, регионалне, односно градске
организације.* 

Приликом подношења
захтева из става 1. овог члана, инвалидно лице подноси на увид књижицу. 


 

*Службени гласник РС, број 5/1994

 

Члан
4. 

Књижица садржи: 

1) име и презиме и
адресу инвалидног лица, 

2) број личне карте
инвалидног лица и назив органа од кога је издата, 

3) лични број
инвалидног лица,* 

4)* евиденциони број
књижице, 

5)* датум и место
издавања, 

6)* назив организације
која издаје књижицу, 

7)* оверу књижице
приликом издавања, 

8)* извод из Закона – о
обиму права инвалидног лица на повластице, 

9)* рубрике за годишњу оверу
књижице, 

10)* купоне за оверу
сваког појединачног путовања. 

Књижица се штампа у
облику књиге у брошираном повезу, величине 10 х 7 цм, а када се штампа
двојезично, величине 11 х 8 цм на обрасцу број 1, који је одштампан уз овај
правилник и чини његов саставни део. 

 

*Службени гласник РС, број 5/1994

 

Члан
5. 

Објава коју користи
пратилац када путује са инвалидним лицем садржи:*

1) име и презиме
пратиоца инвалидног лица,*

2) број личне карте
пратиоца инвалидног лица и назив органа од кога је издата,*

3) купоне за оверу
сваког појединачног путовања.*

Објава из става 1.
овог члана чини саставни део књижице и штампа се на обрасцу број 1 из члана 4.
став 2. овог правилника.*

Објава коју користи
пратилац када путује по инвалидно лице или се враћа после праћења инвалидног
лица садржи:*

1) име и презиме
пратиоца инвалидног лица,*

2) број личне карте
пратиоца инвалидног лица и назив органа код кога је издата,*

3) евиденциони број
објаве,*

4) датум и место
издавања,*

5) назив
организације која издаје објаву,*

6) име и презиме
инвалидног лица,*

7) назнаку врсте
повластице,*

8) полазно и
одредишно место путовања,*

9) извод из Закона –
о обиму права пратиоца инвалидног лица на повластице,*

10) рубрику за оверу
сваког појединачног путовања.*

Објава из става 3.
овог члана се штампа на листу формата А-5 на једној страни, на обрасцу број 2,
који је одштампан уз овај правилник и чини његов саставни део.* 

 

*Службени гласник РС, број 38/1994

 

Члан
6. 

На основу књижице,
овлашћено лице превозника издаје инвалидном лицу карту за превоз и при том
оверава одговарајући купон за путовање у књижици. 

На основу објаве,
овлашћено лице превозника издаје пратиоцу инвалидног лица карту за превоз,
оверава путовање одобрено у објави, а објава остаје код пратиоца инвалидног
лица за даљу употребу. 

 

Члан
7. 

Издата књижица може
се користити само у календарској години за коју је оверена. 

Надлежна
организација из члана 6. Закона врши оверу књижице за годину у којој се
књижица издаје.* 

Оверу књижице за
сваку наредну годину врши надлежна организација из члана 6. Закона преко своје
општинске, регионалне, односно градске организације.* 

 

*Службени гласник РС, број 5/1994

 

Члан
8. 

Ако инвалидно лице
изгуби књижицу, организација која је издала књижицу, издаће му нову књижицу на
основу доказа да је изгубљена књижица оглашена неважећом. 

Нова књижица издаје
се и ако је раније издата књижица дотрајала или је постала неупотребљива.
Приликом издавања нове књижице, поништава се онолико купона колико је
искоришћено путовања са повластицом. 

 

Члан
9. 

Организација која је
издала књижицу огласиће књижицу неважећом, уколико лице коме је издата књижица
престане да испуњава услове из члана 2. Закона, ако то лице у року од 30 дана
од дана престанка испуњавања услова не врати књижицу. 

 

Члан
10. 

Накнаду за
искоришћене повластице превозник остварује подношењем захтева за накнаду
Министарству за рад, борачка и социјална питања преко организационе јединице
службе надлежне за платни промет код које има жиро рачун. 

Уз захтев превозник
подноси попуњен општи налог за пренос – образац број 40 – СДК ЈУ, са позивом на
рачун Министарства за рад, борачка и социјална питања бр. 60802-637-5299, без
уписивања датума, потписа и печата. 

Захтев из става 1.
овог члана подноси се на обрасцу број 3, који је одштампан уз овај правилник и
чини његов саставни део. 

 

Члан
11. 

Када утврди да су
поднети захтеви у складу са Законом и одредбама овог правилника, организациона
јединица службе надлежне за платни промет из члана 10. став 1. овог правилника
доставља налог за исплату Министарству за рад, борачка и социјална питања. 


 

Члан
12. 

Када превоз обавља
превозник чије је седиште ван територије Републике Србије, накнаду за
искоришћену повластицу инвалидно лице, односно његов пратилац, остварује
подношењем захтева за накнаду Министарству за рад, борачка и социјална питања. 


Уз захтев, инвалидно
лице, односно његов пратилац, подноси фотокопију књижице, односно објаве и
карту за извршени превоз. 

 

Члан
13. 

Лица којима су
издате књижице и објаве у складу са прописима који су били на снази до дана
ступања на снагу Закона могу, за остваривање Законом утврђених права, те
исправе користити најкасније до краја 1994.* године. 

 

*Службени гласник РС", број 5/1994

 

Члан
14. 

Овај правилник ступа
на снагу наредног дана од дана објављивања у „Службеном гласнику Републике
Србије”. 

 

 

Број
110-37/93-10

У
Београду, 21. априла 1993. године

Министар,

др
Јован Радић, с. р.

 

 

 

 

 

 

 

 



 

НАПОМЕНА ИЗДАВАЧА: 
Правилникoм 
о изменама и допунама 
Правилника 
о начину остваривања права инвалидних лица на повластице у унутрашњем путничком 
саобраћају („Службени
гласник РС", број 5/1994), чланом 6. прописано је да се у књижици за повлашћену 
вожњу инвалидног лица приликом издавања, однонсо овере, књижицње на првој 
унутрашњој страни у рубрици у којој се уписује име и презиме корисника уписује и 
лични број корисника (види члан 6. Правилника - 5/1994-74).

 

 



 

 



 

 



 

 

НАПОМЕНА 
ИЗДАВАЧА: 
Правилникoм 
о изменама и допунама 
Правилника 
о начину остваривања права инвалидних лица на повластице у унутрашњем путничком 
саобраћају („Службени
гласник РС", број 38/1994), после четврте унутрашње стране додата је нова пета 
унутрашња страна (види члан 2. Правилника 
38/1994-1190).

 

 





 

 

 

 

НАПОМЕНА 
ИЗДАВАЧА: 
Правилникoм 
о изменама и допунама 
Правилника 
о начину остваривања права инвалидних лица на повластице у унутрашњем путничком 
саобраћају („Службени
гласник РС", број 38/1994), у дотадашњој петој унутрашњој страни у горњем левом 
углу у загради реч "пета" замењена је речју "шеста" и дотадашња пета унутрашња 
страна је постала шеста унутрашња страна (види члан 2. 
Правилника 
38/1994-1190).

 

 



*Службени гласник РС, број 38/1994

 

 

 

НАПОМЕНА 
ИЗДАВАЧА: 
Правилникoм 
о изменама и допунама 
Правилника 
о начину остваривања права инвалидних лица на повластице у унутрашњем путничком 
саобраћају („Службени
гласник РС", број 38/1994), после дотадашње пете унутрашње стране која је 
постала шеста унутрашња страна, додата је седма унутрашња страна (види члан 2. 
Правилника 
38/1994-1190)

 

 



 

 

 

 


НАПОМЕНА
ИЗДАВАЧА: 
Правилникoм 
о изменама и допунама 
Правилника 
о начину остваривања права инвалидних лица на повластице у унутрашњем путничком 
саобраћају („Службени
гласник РС", број 38/1994), 64, 65. и 66.страна постале су 124, 125. и 126. страна (види члан 2.
Правилника – 38/1994-1190).

 

  

 


НАПОМЕНА
ИЗДАВАЧА: 
Правилникoм 
о изменама и допунама 
Правилника 
о начину остваривања права инвалидних лица на повластице у унутрашњем путничком 
саобраћају („Службени
гласник РС", број 38/1994) замењен је Образац број 2.

(види члан 2. 
Правилника – 38/1994-1190).