На основу члана 11. став 2. Закона о научноистраживачкој
делатности („Службени гласник РС”, број 52/93),

Влада Републике Србије доноси

	 

ОДЛУКУ

о оснивању 
Института за шумарство

„Службени гласник РС“, број 
20 од 
2. марта 2004.

 

Члан 1.

Оснива се Институт за шумарство (у даљем тексту: Институт),
као установа, за обављање научноистраживачке делатности, односно обављање основних,
примењених и развојних истраживања и других стручних послова у области шумарства.

Члан 2.

Институт ће пословати под фирмом Институт за шумарство,
са потпуном одговорношћу, Београд.

Скраћени назив фирме Института је: Институт са п.о. Београд.

Седиште Института је у Београду, Улица кнеза Вишеслава бр.
3.

Институт има жиро рачун.

Члан 3.

На оснивање, организацију и рад Института примењују се прописи
о јавним службама и прописи из области научноистраживачке делатности.

Институт има својство правног лица, са правима, обавезама
и одговорностима утврђеним законом, овом одлуком и статутом.

О промени назива, седишта и статусној промени Института
одлучује Влада Републике Србије.

Члан 4.

Институт обавља следеће делатности:

73101 Истраживање и експериментални развој у природно-математичким
наукама

73102 Истраживање и експериментални развој у техничко-технолошким
наукама

73103 Истраживање и експериментални развој у биотехничким
наукама

73105 Истраживање и експериментални развој у мултидисциплинарним
наукама

73109 Истраживање и експериментални развој у непоменутим
природним наукама

73201 Истраживање и експериментални развој у друштвеним
наукама

45240 Заштита од штетног дејства вода

74201 Просторно и урбанистичко планирање

74202 Пројектовање грађевинских објеката

74203 Инжењеринг

74204 Премеравање и картирање земљишта

72200 Пружање савета и израда компјутерских програма

72400 Израда база података

22110 Издавање књига, брошура и других публикација

75210 Послови са иностранством

74140 Консалтинг и менаџмент послови

7411 Правни послови

7412 Рачуноводствени и књиговодствени послови

74204 Остале архитектонске и инжењерске активности и технички
савети

Институт може обављати и друге делатности, у складу са законом
и статутом.

Члан 5.

Средства за оснивање Института обезбеђују се у буџету Републике
Србије.

Институт послује и средствима Института за шумарство који
је био део Јавног предузећа за газдовање шумама „Србијашуме”.

Институт може стицати приходе непосредно од корисника на
тржишту, из донација, прилога и спонзорства домаћих и страних правних и физичких
лица и из других извора, у складу са законом.

Члан 6.

Органи Института су: управни одбор и директор.

У погледу броја, састава и начина именовања, односно избора
органа из става 1. овог члана примењују се одредбе закона којим се уређује научноистраживачка
делатност.

Институт може имати и друге стручне органе, у складу са
законом и статутом.

Члан 7.

За обавезе у правном промету са трећим лицима, од дана уписа
у судски регистар, Институт одговара целокупном својом имовином.

Члан 8.

Институт заступа и представља лице које је одлуком управног
одбора именовано за вршиоца дужности директора Института, а до избора директора,
у складу са законом.

Члан 9.

Институт почиње са радом даном уписа у судски регистар.

Члан 10.

Ову
одлуку објавити у „Службеном гласнику Републике Србије”.

  

05 број 023-1004/2004-001

У Београду, 19. фебруара
2004. године

Влада Републике Србије

Потпредседник,

мр 
Миодраг Исаков, с.р.