Редакцијски пречишћен текст   
 

 

ЗАКОН

о 
гробљима и гробовима бораца у иностранству

„Службени лист СФРЈ”, бр. 29 од 31. 

маја 1973, 29 од 2. 

јула 1976. године.

 

 

Члан 1.

У циљу очувања успомене на жртве које су народи 
и народности* Југославије дали у борбама за ослобођење и одавање дужне поште палим борцима, гробља и гробови бораца у иностранству се уређују и одржавају према одредбама овог закона. 


 

*Службени лист СФРЈ, број 29/1976

 

Члан 2.

Као гробља и гробови бораца у иностранству, у смислу овог закона, сматрају се гробља, гробови, спомен-костурнице, 
спомен-простори,* надгробни споменици и друга надгробна спомен-обележја у иностранству бораца народноослободилачног рата, бораца из ранијих ратова и Југословена ратних заробљеника, интернираних лица и других жртава непријатељског терора из другог светског рата и ранијих ратова.


 

*„Службени лист СФРЈ”, број 29/1976

 

Члан 3.

Гробља и гробови бораца у иностранству уређују се и одржавају у складу са месним обичајима и, по правилу, на начин на који су уређена и одржавана гробља и гробови бораца других држава, ако међудржавним споразумом између односне државе и Социјалистичке Федеративне Републике Југославије није друкчије одређено.

О уређивању и одржавању гробља и гробова бораца у иностранству, старају се 
Савезни комитет за питања бораца и војних инвалида* и Савезни секретаријат за иностране послове. 


 

*Службени лист СФРЈ, број 29/1976 

Члан 4.

О гробљима и гробовима бораца у иностранству води се евиденција.

Евиденцију о гробљима и гробовима бораца у иностранству води 
Савезни комитет за питања бораца и војних инвалида*.

Евиденцију о гробљима и гробовима бораца у појединим земљама води и дипломатско, односно конзуларно представништво Социјалистичке Федеративне Републике Југославије у односној земљи.* 


 

*Службени лист СФРЈ, број 29/1976

 

Члан 5.

Савезни комитет за питања бораца и војних инвалида*, у споразуму са савезним секретаром за иностране послове, прописаће начин уређивања и одржавања гробља и гробова бораца у иностранству, начин прикупљања података и вођења евиденције, као и међусобне односе 
Савезног комитета за питања бораца и војних инвалида* и Савезног секретаријата за иностране послове у вези са старањем око одржавања гробља и гробова, и начин финансирања ових послова. 


 

*Службени лист СФРЈ, број 29/1976

 

Члан 6.

Даном ступања на снагу овог закона престаје да важи Закон о гробљима бораца („Службени лист ФНРЈ”, бр. 52/61 и „Службени лист СФРЈ”, бр. 9/65) и у односу на гробља и гробове бораца који се налазе у иностранству.

 

Члан 7.

Овај закон ступа на снагу осмог дана од дана објављаивања у „Службеном листу СФРЈ”.