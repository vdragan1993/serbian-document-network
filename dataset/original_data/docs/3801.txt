На основу члана 10. став 2.
Закона о штрајку („Службени лист СРЈ'', број 29/96), 
Влада Републике Србије доноси
 
 
УРЕДБУ 


о минимуму процеса рада за време штрајка у Јавном предузећу „Jat Airways"  
"Службени гласник РС", број 119 од 4. децембра 2003.
 
 
Члан 1.
Минимум процеса рада за време
штрајка у Јавном предузећу „Jat Airways” обухвата послове којима се обезбеђује
пружање услуга у превозу путника и ствари, према плану одвијања међународног и
домаћег саобраћаја, и то:
1) У пуном обиму обављају се следећи послови:
– међународни (редовни)
саобраћај, са члановима посаде ваздухоплова према плану и ротацији посада
потребних за извршење обима рада;
– чартер саобраћаја;
– саобраћајног центра;
– техничког одржавања
ваздухоплова;
– прихвата и отпреме
ваздухоплова, путника и ствари;
– резервационог система
(букинг);
– представништава Јавног
предузећа „ Jat Airways " у иностранству и пословница у земљи;
– финансијски послови
(благајне);
– медицинске службе, службе за
обезбеђење људи,
објеката и опреме тог јавног предузећа и противпожарно обезбеђење, сходно
Закону о ваздушном саобраћају („Службени лист СРЈ", бр. 12/98, 5/99,
38/99, 44/99, 73/2000 и 70/2001).
2) Домаћи саобраћај се мора
обављати са
најмање 30% планираног обима.
 
Члан 2.
Минимум процеса рада из члана
1. ове уредбе мора се обављати са пуним радним временом које је утврђено у тим организационим
деловима Јавног предузећа „ Jat Airways ".
 
Члан 3.
Генерални директор Јавног
предузећа „ Jat Airways " одредиће начин обезбеђивања минимума процеса
рада из члана 1. ове уредбе, радна места и број извршилаца који су дужни да
раде и друга питања у складу са законом и колективним уговором.
 
Члан 4.
Ова уредба ступа на снагу осмог
дана од дана објављивања у „Службеном гласнику Републике Србије''.
 
05 број
130-7559/2003-2
У Београду,
27. новембра 2003. године

Влада
Републике Србије
Потпредседник,
др 
Жарко
Кораћ, с.р.