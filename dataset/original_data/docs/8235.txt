Скупштина Коморе медицинских сестара и здравствених техничара Србије, на основу члана 19. став 2. тачка 9. Закона о коморама здравствених радника („Службени гласник РС”, бр. 107/2005 и 99/2010), члана 25. став 3. тачка 1. Статута КМСЗТС („Службени гласник РС”, бр. 115/2006, 21/2008 и 69/2008), на 4. редовној седници Скупштине КМСЗТС, одржаној 23. децембра 2011. године, доноси
 
ОДЛУКУ
о висини чланарине за чланове Коморе медицинских сестара и здравствених техничара Србије

"Службени гласник РС", број 3 од 18. јануара 
	2012.
 
Члан 1.
Висина чланарине за медицинске сестре и здравствене техничаре износи 0,6 % од нето месечне зараде. 
	
Чланарина, из става 1. овог члана одлуке, плаћа се месечно, приликом обрачуна зараде у здравственој установи и у другим облицима здравствене службе (приватној пракси), као и у другим установама, у складу са законом, у којој је члан КМСЗТС запослен.
 
Члан 2.
Чланарина се уплаћује на текући рачун огранка КМСЗТС на чијој територији члан КМСЗТС има пребивалиште.
Обавезује се установа, у којој је члан КМСЗТС запослен, да огранку КМСЗТС, достави доказе о извршеној уплати чланарине чланова коморе, и то спискове медицинских сестара и здравствене техничаре за које је уплаћена чланарина. 
	
Списак из става 2. овог члана одлуке, потребно је да садржи следеће податке: име и презиме члана КМСЗТС, ЈМБГ, основица обрачуна и износ обрачунате и уплаћене чланарине. 
	
 
Члан 3.
Ова одлука ступа на снагу даном доношења.
Одлука се објављује у „Службеном гласнику Републике Србије” и на сајту КМСЗТС.
 
Председник
Скупштине КМСЗТС,

Тања Ракић, с.р.