Редакцијски пречишћен текст
 
 
На основу члана 156. став 4. Закона о основама система образовања и васпитања („Службени гласник РС”, бр. 72/09, 52/11, 55/13 и 35/15 – аутентично тумачење), 
Министар просвете, науке и технолошког развоја доноси
 
ПРАВИЛНИК
о критеријумима и стандардима за финансирање установе која обавља делатност средњег образовања и васпитања
"Службени гласник РС", бр. 72 од 19. 
				августа 2015, 84 од 6. октобра 2015, 73 од 31. августа 2016.
 
I. УВОДНЕ ОДРЕДБЕ
Члан 1.
Овим правилником прописују се критеријуми и стандарди за финансирање (у даљем тексту: цена услуга) установа које обављају делатност средњег образовања и васпитања – средњих школа (у даљем тексту: школа).
Члан 2.
Школи се за остваривање школског програма и годишњег плана рада школе обезбеђују средства на основу утврђене цене услуга, под условима и у складу са одредбама овог правилника.
Цена услуга, обухвата средства за плате, накнаде, додатке запослених и социјалне доприносе на терет послодавца и отпремнине, која се обезбеђују из буџета Републике Србије, као и друге расходе за које се средства обезбеђују из буџета јединице локалне самоуправе, у складу са законом који уређује основе система образовања и васпитања (у даљем тексту: Закон).
Цена услуга утврђује се и обрачунава на почетку сваке школске године.
Измена цене услуга може се вршити током школске године, када наступе промене неког од елемената на основу којих је утврђена цена услуга, у складу са законом и овим правилником.
Члан 3.
Утврђивање цене услуга врши се на основу броја радних сати, односно броја запослених за остваривање годишњег плана рада школе, школског програма, величине и опремљености школе, броја одељења и ученика, укупног броја запослених, степена њиховог образовања и материјалних трошкова.
Школа доставља министарству надлежном за послове образовања (у даљем тексту: Министарство) – надлежној школској управи најкасније до 15. септембра текуће школске године извод из годишњег плана рада школе са елементима потребним за утврђивање цене услуга.
II. МЕРИЛА У ПОГЛЕДУ УТВРЂИВАЊА БРОЈА ЗАПОСЛЕНИХ
Члан 4.
Број извршилаца у настави за остваривање годишњег плана рада школе утврђује се на основу:
1) укупног фонда часова предвиђеног школским програмом и других облика образовно-васпитног рада у оквиру 40-то часовне радне недеље;
2) броја одељења, група или класа утврђених годишњим планом рада;
3) броја наставних недеља предвиђених правилником којим се уређује календар образовно-васпитног рада;
4) правилника којим се уређује педагошка норма свих облика образовно-васпитног рада наставника и стручних сарадника у средњој школи;
5) броја ванредних ученика који школу похађају бесплатно по конкурсу министарства надлежног за послове образовања (у даљем тексту: Министарство).
Број извршилаца у настави утврђује се тако што се укупан годишњи фонд часова редовне наставе појединачно за сваки наставни предмет по одељењу, групи или класи у школи подели са недељном нормом часова наставника (редовна настава)
				и бројем наставних недеља (годишња норма наставника)*.
*Службени гласник РС, број 73/2016
Члан 5.
Код извођења практичне наставе и вежби у школи, врши се подела одељења на две, односно три групе ако је то предвиђено наставним планом и програмом.
Код извођења практичне наставе и вежби ван школе, не врши се подела одељења на групе, сем ако то безбедносни разлози и услови рада захтевају у складу са наставним планом и програмом.
Код извођења наставе страног језика, ако ученици једног одељења уче различите стране језике, формирају се групе на нивоу разреда до 30 ученика и не мање од 15 ученика.
Изборни предмет се остварује на нивоу целог одељења. Ако се формирају групе за ученике истог или различитих одељења, минималан број ученика је 15.
Члан 6.
Број извршилаца у школи на пословима руковођења, административним пословима и пословима стручних сарадника утврђује се на основу броја одељења, група или класа.
Директор и помоћник директора
Члан 7.
Школа има директора. 
Школа од 24 до 35 одељења има 0,0833 извршиоца на пословима помоћника директора више по сваком одељењу преко 23. 
Школа од 36 и више одељења има 0,0417 извршиоца на пословима помоћника директора више по одељењу преко 35, а највише два помоћника директора.
Стручни сарадници
Члан 8.
Школа до 8 одељења има 0,5 извршиоца на пословима стручног сарадника (педагога или психолога).
Школа од 9 до 15 одељења има по 0,0625 извршилаца на пословима стручног сарадника (педагога или психолога) више по сваком одељењу преко 8.
Школа од 16 до 24 одељења има једног извршиоца на пословима стручног сарадника (педагога или психолога).
Школа од 25 до 36 одељења има по 0,0833 извршилаца на пословима стручног сарадника (педагога или психолога) више по сваком одељењу преко 24.
Школа са више од 36 одељења има по 0,0417 извршилаца на пословима стручног сарадника (педагога, психолог или социјални радник) више по сваком одељењу преко 36, а највише три стручна сарадника. 
Члан 9.
Школа до 11 одељења има 0,5 извршиоца на пословима библиотекара.
Школа од 12 до 15 одељења има по 0,1 извршиоца више на пословима библиотекара по сваком одељењу преко 11.
Школа од 16 до 24 одељења има једног библиотекара.
Школа са 25 и више одељења има по 0,0417 извршиоца на пословима библиотекара више по сваком одељењу преко 24, а највише два библиотекара.
Члан 10. 
Школа до 8 одељења у којима се по наставном плану и 
				програму реализује практична настава* има 0,5 извршиоца на пословима организације практичне наставе у стручној школи.
Школа од 9 до 15 одељења у којима се по наставном 
				плану и програму реализује практична настава* има по 0,0625 извршилаца на пословима организације практичне наставе у стручној школи више по сваком одељењу преко 8.
Школа од 16 до 24 одељења у којима се по наставном 
				плану и програму реализује практична настава* има једног извршиоца на пословима организације практичне наставе у стручној школи.
Број помоћних наставника утврђује се на основу наставног програма за одговарајуће подручје рада и образовни профил. 
Школа има право на једног помоћног наставника за 44 
				часа вежби или 52 часа практичне наставе која се изводи у школи 
				(у лабораторији, редионици, или на школској економији). Број 
				помоћних наставника се повећава/смањује пропорционално 
				повећању/смањењу броја часова вежби/практичне наставе.*
Школа која образује ученике којима је потребна додатна подршка има право на педагошког асистента, у складу са Законом.
Брисан је ранији став 7. (види члан 1. Правилника - 
				84/2015-99)
*Службени гласник РС, број 73/2016
 
Члан 11.
Школа до 11 одељења има 0,5 извршиоца на пословима секретара.
Школа од 12 и више одељења има једног секретара.
Школа до 11 одељења има 0,5 извршиоца на пословима шефа рачуноводства.
Школа од 12 и више одељења има једног шефа рачуноводства.
Гимназија са 20 одељења има 0,5 извршиоца који обавља административно-финансијске послове.
Гимназија од 21 до 36 одељења има 0,12 извршиоца који обавља административно-финансијске послове више по сваком одељењу преко 20.
Гимназија више од 36 одељења има по 0,09 извршиоца који обавља административно-финансијске послове више по сваком одељењу преко 36, а највише четири административно-финансијска радника.
Средња стручна школа или школа са више подручја рада од 16 одељења има 0,5 извршиоца који обавља административно-финансијске послове.
Средња стручна школа или школа са више подручја рада од 17 до 36 одељења има 0,12 извршиоца који обавља административно-финансијске послове више по сваком одељењу преко 16.
Средња стручна школа или школа са више подручја рада са више од 36 одељења има по 0,09 извршиоца који обавља административно-финансијске послове више по сваком одељењу преко 36, а највише четири административно-финансијска радника.
Број извршилаца на пословима 
				административно-финансијског радника увећава се за 0,004 по 
				одељењу за послове уноса и ажурирања података у информационом 
				систему просвете.*
*Службени гласник РС, број 73/2016
Члан 12.*
Школа величине од 2.000 до 5.000 квадратних метара 
				има једног извршиоца на пословима одржавања објекта, опреме и 
				грејања школе и остварује право на увећање броја извршилаца у 
				зависности од начина грејања и површине која се греје.*
Школа величине преко 5.000 квадратних метара има два 
				извршиоца на пословима одржавања објекта, опреме и грејања школе 
				и остварује право на увећање броја извршилаца у зависности од 
				начина грејања и површине која се греје.*
Школа чија је површина мања од 2.000 квадратних 
				метара утврђује број извршилаца на пословима одржавања објекта, 
				опреме и грејања школе смањењем по начелу сразмерности (који је 
				одређен површином) и остварује право на увећање броја извршилаца 
				у зависности од начина грејања и површине која се греје.*
Увећање броја извршилаца из ст. 1, 2. и 3. овог члана 
				је:*
1) за 1 извршиоца на 3500 квадратних метара, уколико 
				школа има сопствени систем централног грејања на течна и 
				гасовита горива;*
2) за 1 извршиоца на 1000 квадратних метара, уколико 
				школа има сопствени систем централног грејања на чврста горива.*
Увећање броја извршилаца из става 4. тач. 1) и 2) 
				утврђује се применом начела сразмерности (која је одређена 
				површином која се греје).*
Изузетно, школе са грејним пећима, увећање броја 
				извршилаца из ст. 1, 2. и 3. овог члана, остварују према броју 
				одељења, и то:*
1) за 1 извршиоца на 16 одељења, уколико се школа 
				греје пећима на течна горива;*
2) за 1 извршиоца на 8 одељења, уколико се школа 
				греје пећима на чврста горива.*
Увећање броја извршилаца из става 6. тач. 1) и 2) 
				утврђује се применом начела сразмерности (која је одређена 
				бројем одељења).*
*Службени гласник РС, број 73/2016
Члан 13.*
Средња стручна школа са 12 одељења има 0,25 извршиоца 
				за одржавање машина, инструмената и инсталација, а на свако 
				наредно одељење 0,0625 извршиоца више, а највише једног 
				извршиоца.*
Школа са више од 8 одељења има за свако одељење по 
				0,03125 извршиоца за одржавање рачунара, а највише 0,5 
				извршиоца.*
Средња стручна школа у подручју рада Пољопривреда, 
				производња и прерада хране која има школску економију има:*
1) 4 радника у школској радионици – узгајивача 
				домаћих животиња;*
2) 2 возача – руковаоца пољопривредних машина и 
				возила;*
3) 1 магационера.*
*Службени гласник РС, број 73/2016
Члан 14.*
Број извршилаца на пословима одржавања хигијене у 
				школи са 12 одељења и мање од 12 одељења утврђује се у 
				зависности од броја извршилаца у настави и износи 16% од броја 
				признатих извршилаца у настави.*
Школа има једног запосленог на пословима одржавања 
				хигијене у школи на:*
1) 450 m² школског простора са централним системом 
				грејања;*
2) 400 m² школског простора за грејање пећима на 
				ложење.*
Изузетно, школа са 40 и више одељења, која остварује 
				образовно-васпитни рад у две смене, има право на увећање броја 
				извршилаца на пословима одржавања хигијене за 20%.*
Број извршилаца из става 2. тач. 1) и 2) утврђује се 
				применом начела сразмерности (која је одређена површином 
				школског простора).*
*Службени гласник РС, број 73/2016
Члан 14а*
За признавање другачијег броја извршилаца од броја 
				утврђеног овим правилником, школа се обраћа Министарству, ради 
				добијања сагласности.*
*Службени гласник РС, број 73/2016
III. МЕРИЛА У ПОГЛЕДУ МАТЕРИЈАЛНИХ ТРОШКОВА У ШКОЛИ
Члан 15.
Средства за материјалне трошкове наставе утврђују се у висини од 5%, а за стручне школе које имају сопствене радионице за практичну наставу у износу од 7% у односу на средства за бруто плате запослених у школи.
Материјални трошкови наставе могу бити већи у подручјима рада и образовним профилима који захтевају већа средства за практичну наставу ученика, па се средства увећавају у односу на износ предвиђен ставом 1. овог члана за:
1) 10% у подручју рада Саобраћај (образовни профил: возач моторних возила);
2) 10% у подручју рада Пољопривреда, производња и прерада хране (образовни профили: руковалац – механичар пољопривредне технике, техничар пољопривредне технике, пољопривредни техничар, ветеринарски техничар);
3) 5% у подручју рада Здравство и социјална заштита (образовни профили: зубни техничар, фармацеутски техничар и лабораторијски техничар);
4) 5% у подручју рада Хемија, неметали и графичарство (сви образовни профили);
5) 5% у подручју рада Пољопривреда, производња и прерада хране (сви образовни профили осим: руковалац – механичар пољопривредне технике, техничар пољопривредне технике, пољопривредни техничар, ветеринарски техничар);
6) 5% у подручју рада Машинство и обрада метала и Електротехника (трогодишњи образовни профили);
7) 5% у подручју рада Трговина, угоститељство и туризам (за образовне профиле: кувар и посластичар);
8) 5% у подручју рада Геодезија и грађевинарство (трогодишњи образовни профили);
9) 5% у подручју рада Текстилство и кожарство (сви образовни профили);
10) 5% у подручју рада Шумарство и обрада дрвета (сви образовни профили);
11) 5% у подручју рада Личне услуге (сви образовни профили).
Члан 16.
Трошкови за извођење практичне наставе у подручју рада Саобраћај утврђују се на основу цене бензина помножене са количином неопходном за обуку ученика (2,5 литара по часу).
Трошкови за извођење практичне наставе у подручју рада Пољопривреда, производња и прерада хране утврђују се на основу цене дизел горива помножене са количином неопходном за обуку ученика (2,5 литара по часу).
Члан 17.
Трошкови електричне енергије утврђују се у износу 12 kWh по 1 m² учионичког простора.
Стручним школама које имају сопствене лабораторије и радионице са машинама или уређајима са погоном на електричну енергију поред средстава из става 1. овог члана признаје се утрошак 100 kWh по ученику за вежбе и практичну наставу.
Члан 18.
Трошкови грејања утврђују се на основу врсте горива, површине школе која се греје, трајања сезоне грејања и цене горива франко испорука школи.
Школи чији су објекти прикључени на топлификациону мрежу, трошкови грејања се признају на основу површине школе и текуће цене испоручиоца топлотне енергије.
У школи чији објекти имају сопствени систем грејања, трошкови грејања се утврђују на основу површине која се греје, врсте и цене горива, начина рада школе (једна или две смене) и то:
1) за објекте који се греју на нафту – 12 литара у току грејне сезоне по 1 m² површине која се загрева, ако школа ради у једној смени и 18 литара у току грејне сезоне по 1 m² површине која се загрева, ако школа ради у две смене;
2) за објекте са сопственим централним грејањем на угаљ:
(1) 40 kg мрког угља у току грејне сезоне по 1 m² површине која се греје, ако школа ради у једној смени и 50 kg мрког угља по 1 m² површине која се греје ако школа ради у две смене;
(2) за грејање са пећима на угаљ количина угља из подтачке (1) повећава се за 10%;
3) за објекте са грејањем пећима на огревно дрво – 0,070 m³ дрвета у току грејне сезоне по 1 m² површине која се загрева, ако школа ради у једној смени и 0,10 m³ дрва по 1 m² површине, ако школа ради у две смене.
Члан 19.
Трошкови за воду утврђују се у зависности од врсте школе, цене воде и намене, и то:
1) у школама које су прикључене на водоводну мрежу, за одржавање хигијене објеката и опреме, хигијене ученика и запослених утврђује се 0,5 m³ воде по одељењу дневно, односно 183 m³ воде годишње;
2) школама са сопственим централним грејањем количина воде увећава се за 10%, а школи са фискултурном салом увећава се за 10%;
3) школама које за праксу ученика користе техничку воду, за свако одељење које изводи практичну наставу у школској радионици, количина воде увећава се за 100%.
IV. МЕРИЛА У ПОГЛЕДУ ОСТАЛИХ ТРОШКОВА И АМОРТИЗАЦИЈЕ
Трошкови за инвестиционо и текуће одржавање
Члан 20.
Трошкови инвестиционог и текућег одржавања утврђују се у износу од 3% од бруто плата запослених у школи.
Средства за инвестиције
Члан 21.
Средства за инвестиције утврђују се на основу финансијског плана јединице локалне самоуправе и буџета Републике Србије.
Други материјални трошкови
Члан 22.
Школа има право на накнаду на основу поднетог рачуна за следеће расходе:
1) стручно усавршавање наставника и стручних сарадника (стручни испит, семинари и друге обавезе у складу са правилником који уређује стручно усавршавање);
2) санитарни преглед ученика и наставника и других запослених ако постоји законска обавеза прегледа;
3) трошкови грађевинског земљишта;
4) трошкови обавезног осигурања ученика на лабораторијским вежбама и практичној настави;
5) трошкови учешћа ученика на такмичењима (републичка и међународна);
6) трошкови практичне наставе која се изводи ван седишта школе;
7) трошкови комуналног доприноса, платног промета и други фиксни трошкови;
8) трошкови закупа фискултурне сале или другог школског простора.
Члан 23.
Остали материјални трошкови (канцеларијски материјал, часописи, дневници и друго) износе 1% од бруто плата запослених у школи.
Члан 24.
Средства потребна за финансирање делатности образовања утврђена у складу са овим правилником умањују се школи сразмерно неизвршеним обавезама из годишњег плана рада, као и за време за које не обавља делатност.
V. ЗАВРШНЕ ОДРЕДБЕ
Члан 25.
Ступањем на снагу овог правилника престаје да важи Правилник о критеријумима и стандардима за финансирање установе која обавља делатност средњег образовања и васпитања („Службени гласник РС”, број 36/15).
Члан 26.
Овај правилник ступа на снагу наредног дана од дана објављивања у „Службеном гласнику Републике Србије”, а примењује се од школске 2015/2016. године, осим одредбе члана 4. став 1. тачка 5) која се примењује од школске 2016/2017. године.
 
Број 110-00-243/2015-04
У Београду, 27. јула 2015. године
Министар,
др Срђан Вербић, с.р.