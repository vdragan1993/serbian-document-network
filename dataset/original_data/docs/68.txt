На основу члана 99. тачка
7. Устава Републике Србије и члана 134. Пословника Народне скупштине Републике Србије
(„Службени гласник РС”, бр. 56/05 – пречишћен текст и 81/06),
Народна скупштина Републике
Србије, на Првој седници Другог редовног заседања у 2007. години, одржаној 5. новембра
2007. године, донела је 
 
 
ДЕКЛАРАЦИЈУ
Народне скупштине Републике Србије о неопходности
окончања санкција и изолације Републике Кубе
„Службени гласник РС“, број
100 од 6.
новембра 2007.
 
 
Полазећи од чињенице
да економске санкције погађају становништво и остављају трајне разорне последице
по привреду, социјални положај и здравље грађана земаља изложених међународним санкцијама;
Поштујући међународно
признате принципе толеранције, сарадње, мирног решавања проблема без притисака,
дијалогом и међусобним уважавањем;
Имајући у виду да је
Србија и сама претпрела економске санкције међународне заједнице:
1. Народна скупштина
Републике Србије изражава пуну солидарност са народом Републике Кубе, који више
деценија живи у условима економске блокаде и изолације.
2. Народна скупштина
Републике Србије противи се свакој примени политике присиле, санкција и изолације
земаља, које за последицу увек имају патњу становништва.
3. Народна скупштина
Републике Србије подржава напоре Републике Кубе који имају за циљ уклањање блокаде
и изолације и остваривање пуне сарадње са светом.
4. Народна скупштина
Републике Србије даје пуну подршку Резолуцији Генералне скупштине УН о неопходности
окончања економских, трговинских и финансијских санкција уведених од стране САД
Куби.
Ову декларацију објавити
у „Службеном гласнику Републике Србије”.
 
РС
број 35
У
Београду, 5. новембра 2007. године

Народна
скупштина Републике Србије
Председник,
др
Оливер Дулић, с.р.