На основу члана 5. став 3. Закона о јавном дугу („Службени гласник РС”, бр. 61/05, 107/09, 78/11 и 68/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о емисији дугорочних државних хартија од вредности
"Службени гласник РС", број 63 од 15. јула 
				2016.
   
1. Република Србија емитује дугорочне државне хартије од вредности (у даљем тексту: обвезнице), ради финансирања буџетског дефицита и рефинансирања доспелих обавеза по основу јавног дуга.
2. Основни елементи обвезница из тачке 1. ове одлуке су:
Емитент Република Србија
Износ емисије 100.000.000 евра
Номинална вредност 1.000 евра
Датум емитовања 8. септембар 2016. године
Датум салдирања 12. септембар 2016. године
Датум доспећа 12. септембар 2021. године
Купон 2,500% годишње
3. Обвезнице се емитују у нематеријализованом облику и региструју код Централног регистра, депоа и клиринга хартија од вредности АД Београд (у даљем тексту: Централни регистар).
4. Обвезнице гласе на име.
5. Продајна цена дугорочних државних хартија од вредности утврђује се у форми обвезница са годишњом исплатом купона. Датуми доспећа купона су 12. септембар 2017. године, 12. септембар 2018. године, 12. септембар 2019. године, 12. септембар 2020. године и 12. септембар 2021. године. Уколико датум доспећа обвезница падне у нерадан дан, исплата доспелих обвезница ће се обавити првог наредног радног дана.
Износ продајне цене код дугорочних државних хартија од вредности емитованих у форми обвезница израчунава се по формули:

Легенда:
D – продајна цена 
N – номинална вредност 
pk – годишња купонска стопа 
f – број купона у току године 
p – извршна стопа приноса 
K – укупан број купона који доспевају од дана продаје до дана доспећа 
d1 – број дана од датума продаје до дана доспећа следећег купона
d2 – број дана у купонском периоду коме припада датум продаје
6. Пренос власништва на обвезницама врши се другог дана након уписа обвезница на одговарајуће рачуне хартија од вредности који се воде код Централног регистра, а по потреби пренос власништва може се вршити и након тога.
7. Номинална вредност обвезница којe нису продатe до 31. децембра 2016. године, преноси се са емисионог рачуна на рачун окончања емисије Републике Србије у Централном регистру.
8. Обвезнице из тачке 2. ове одлуке могу да буду откупљене и пре рока њиховог доспећа, ако министар финансија или лице које он овласти из члана 39. став 2. Уредбе о општим условима за емисију и продају државних хартија од вредности на примарном тржишту („Службени гласник РС”, број 100/14) о томе одлучи.
9. Ова одлука ступа на снагу осмог дана од дана објављивања у „Службеном гласнику Републике Србије”.
05 број 424-6257/2016
У Београду, 15. јула 2016. године
Влада
Председник,
Александар Вучић, с.р.