Редакцијски пречишћен текст
 


 

На основу члана 104. Закона о привредним друштвима („Службени гласник РС”, број 125/04), члана 38. Закона о професионалној рехабилитацији и запошљавању особа са инвалидитетом („Службени гласник РС”, број 36/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),
Влада доноси
 
 
ОДЛУКУ
o изменама и допунама оснивачког акта Друштвеног предузећа за радно оспособљавање и запошљавање инвалида Металац, Ниш
"Службени гласник РС", бр. 49 од 21. јулa 2010, 93 од 8. децембра 2010.

 
 
I. ОСНОВНЕ ОДРЕДБЕ
 
Члан 1.
Друштвено предузеће за радно оспособљавање и запошљавање инвалида МЕТАЛАЦ, Ниш, ул. Ивана Милутиновића бр. 28, организује се као једночлано друштво с ограниченом одговорношћу (у даљем тексту: Предузеће) и послује у складу са прописима којима се уређује правни положај привредних друштава и прописима којима се уређује рад и пословање предузећа за професионалну рехабилитацију и запошљавање особа са инвалидитетом.
 
Члан 2.
Друштвено предузеће за радно оспособљавање и запошљавање инвалида МЕТАЛАЦ, Ниш, ул. Ивана Милутиновића бр. 28, било је у саставу Заштитне радионице за професионалну рехабилитацију и запошљавање глувих и других инвалидних лица „Вук Караџић”, која је основана решењем Народног одбора општине Ниш број 9260 од 6. марта 1962. године. 
Решењем Окружног Привредног суда у Нишу ФИ број 76/90 од 27. jануара 1990. године организовано је Друштвено предузеће за професионалну рехабилитацију и запошљавање инвалидних лица МЕТАЛАЦ са п.о. Ниш, ул. Ивана Милутиновића бр. 28, издвајањем из Друштвеног предузећа „Вук Караџић”.
Решењем Привредног суда у Нишу ФИ број: 1639/96 од 12. децембра 1996. године извршено је усаглашавање Друштвеног предузећа за професионалну рехабилитацију и запошљавање инвалидних лица МЕТАЛАЦ са Законом о радном оспособљавању и запошљавању инвалида, а решењем Привредног суда у Нишу ФИ број: 1778/99 од 24. фебруара 2000. године извршено је усаглашавање са Законом о предузећима.
Решењем Агенције за привредне регистре у Београду БД 64748/2005 од 7. јула 2005. године Друштвено предузеће за радно оспособљавање и запошљавање инвалида МЕТАЛАЦ, Ниш, ул. Ивана Милутиновића бр. 28, уписано је у Регистар привредних субјеката.
На основу Закључка Владе 05 број 46-620/2010 од 28. јануара 2010. године којим је утврђен удео државног капитала од 100% у Друштвеном предузећу за радно оспособљавање и запошљавање инвалида МЕТАЛАЦ, Ниш, Републичка дирекција за имовину Републике Србије у име Републике Србије и Друштвено предузеће за радно оспособљавање и запошљавање инвалида МЕТАЛАЦ, Ниш, закључили су Споразум о уделу државне својине у средствима која користи Друштвено предузеће за радно оспособљавање и запошљавање инвалида МЕТАЛАЦ, од 31. марта 2010. године.
 
Члан 3.
Предузеће послује средствима у државној својини.
Предузеће има својство правног лица.
Предузеће у правном промету са трећим лицима има сва овлашћења и иступа у своје име и за свој рачун.
 
II. ПОСЛОВНО ИМЕ И СЕДИШТЕ
 
Члан 4.
Предузеће послује под следећим пословним именом: Предузеће за професионалну рехабилитацију и запошљавање особа са инвалидитетом „МЕТАЛАЦ”, Ниш, ул. Ивана Милутиновића бр. 28, друштво с ограниченом одговорношћу.
Скраћено пословно име Предузећа је: „МЕТАЛАЦ” д.о.о. Ниш.
 
Члан 5.
Седиште Предузећа је у Нишу, ул. Ивана Милутиновића бр. 28.
 
III. ПЕЧАТ И ШТАМБИЉ ПРЕДУЗЕЋА
 
Члан 6.
Предузеће има печат и штамбиљ.
Печат је округлог облика пречника 32 mm, на коме је исписано пословно име и седиште Предузећа, на српском језику, ћириличким писмом.
Излазни штамбиљ је правоугаоног облика, дужине 60 mm и ширине 30 mm, на коме је исписано пословно име и седиште Предузећа на српском језику, ћириличким писмом.
Улазни штамбиљ је правоугаоног облика, дужине 65 mm и ширине 32 mm, на коме је исписано пословно име и седиште Предузећа на српском језику, ћириличким писмом.
Директор Предузећа доноси одлуку којом се утврђује начин употребе и чувања печата и штамбиља Предузећа. 
 
IV. ПОДАЦИ О ОСНИВАЧУ
 
Члан 7.
Оснивач Предузећа је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).
 
V. ДЕЛАТНОСТ ПРЕДУЗЕЋА
 
Члан 8.
Претежна делатност Предузећа је: 
85322 – остали социјални рад у установама без смештаја.
Поред делатности из става 1. овог члана Предузеће обавља и следеће делатности:
27210 – производња цеви од ливеног гвожђа
27330 – хладно обликовање профила
27423 – прерада алуминијума
28110 – производња металних конструкција и делова конструкција
28220 – производња котлова и радијатора за централно грејање топлом водом
28400 – ковање, пресовање, штанцовање и ваљање метала; металургија праха
28520 – општи машински радови
28620 – производња алата
28630 – производња брава и окова
28710 – производња буради и сличне амбалаже од челика
28720 – производња амбалаже од лаких метала
28730 – производња жичаних производа
28740 – производња везних елемената, вијачних производа, ланаца и опруга
28750 – производња осталих стандардних металних производа на другом месту непоменута
29530 – производња машина за индустрију хране, пића и дувана
29720 – производња неелектричних апарата за домаћинство
34200 – производња каросерија за моторна возила, производња приколица и полуприколица
36110 – производња столица и седишта
36120 – производња канцеларијског намештаја и намештаја за трговине, осим столица и седишта
36130 – производња кухињског намештаја, осим столица и седишта
36140 – производња осталог намештаја, осим столица и седишта
36633 – производња осталих разноврсних производа
45110 – рушење и разбијање објеката; земљани радови
45210 – груби грађевински радови и специфични радови нискоградње
45220 – монтажа кровних конструкција и покривање кровова
45250 – остали грађевински радови, укључујући и специјализоване радове
45310 – постављање електричних инсталација и опреме
45320 – изолациони радови
45420 – уградња столарије
45430 – постављање подних и зидних облога
45440 – бојење и застакљивање
45450 – остали завршни радови
50200 – одржавање и оправка моторних возила
50402 – одржавање и оправка мотоцикала
52240 – трговина на мало хлебом, колачима и слаткишима
52270 – остала трговина на мало храном, пићима и дуваном у специјализованим продавницама
52210 – трговина на мало воћем и поврћем
52250 – трговина на мало алкохолним и другим пићима
52210 – трговина на мало у неспецијализованим продавницама претежно хране, пића и дувана
52410 – трговина на мало текстилом
52420 – трговина на мало одећом
52430 – трговина на мало обућом и предметима од коже
52460 – трговина на мало металном робом, бојама и стаклом
52440 – трговина на мало намештајем и опремом за осветљење
52450 – трговина на мало апаратима за домаћинство
52480 – остала трговина на мало у специјализованим продавницама
52470 – трговина на мало, књигама, новинама и писаћим материјалом
52260 – трговина на мало производима од дувана
52270 – остала трговина на мало храном, пићима и дуваном у специјализованим продавницама
52120 – остала трговина на мало у продавницама мешовите робе
52210 – трговина на велико зрнастим производима, семењем и храном за животиње
51310 – трговина на велико воћем и поврћем
51380 – неспецијализована трговина на велико храном, пићем и дуваном
51340 – трговина на велико алкохолом и другим пићима
51230 – трговина на велико живим животињама
51360 – трговина на велико шећером, чоколадом и слаткишима од шећера
51370 – трговина на велико кафом, чајевима, какаом и зачинима
51390 – трговина на велико осталом храном, укључујући рибу, љускаре и мекушце
51410 – трговина на велико текстилом
51420 – трговина на велико одећом и обућом
51240 – трговина на велико сировом, недовршеном и довршеном кожом
51430 – трговина на велико електротехничким апаратима за домаћинство и телевизијским уређајима
51540 – трговина на велико металном робом, цевима, уређајима и опремом за централно грејање
51440 – трговина на велико порцуланом и стакларијом, лаковима, бојама, зидним тапетима и средствима за чишћење
51550 – трговина на велико хемијским производима
51470 – трговина на велико осталим производима за домаћинство
51460 – трговина на велико фармацеутским производима
51570 – трговина на велико отпацима и остацима
80420 – образовање одраслих и остало образовање на другом месту непоменуто.
Предузеће може обављати и друге делатности, укључујући делатност спољнотрговинског промета и услуге у спољнотрговинском промету из оквира своје делатности, у складу са законом и овом одлуком.
 
VI. ОСНОВНИ КАПИТАЛ
 
 
Члан 9.
Основни капитал Предузећа износи 5.249.000,00 динара, што по средњем курсу Народне банке Србије на дан 12. маја 1999. године износи 447.294,42 евра, према Потврди Удружења банака Србије о прерачуну основног капитала из динара у USD доларе број 6/2-84585 од 15. октобра 2010. године и Потврди Удружења банака Србије о прерачуну основног капитала из USD доларе у евре 0501 број 6/2-84586 од 15. октобра 2010. године, увећан за износ од 500 евра у динарској противвредности, по средњем курсу Народне банке Србије, на дан уплате на име новчаног капитала.*
Сходно наведеном, оснивачки улог оснивача износи 447.294,42 евра на име неновчаног улога и 500 евра у динарској противвредности, по средњем курсу Народне банке Србије, на дан уплате на име новчаног капитала.*
Средства за рад Предузећа чини:
1) право коришћења хале за механичку обраду, без земљишта, у ул. Ивана Милутиновића, уписана као ЗК тело III у ЗКУЛ бр. 6158 КО Ниш, под редним бројем 3. Као 3К тело III, државна својина,
2) друге непокретности, покретне ствари (посебно опрема), новчана средства и хартије од вредности, као и права и обавезе које Предузеће има на дан 31. марта 2010. године. 
 
*Службени гласник РС, број 93/2010
 
 
VII. РАСПОДЕЛА ДОБИТИ
 
Члан 10.
Добит Предузећа, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком.
Одлуку о расподели добити доноси Скупштина Предузећа, уз сагласност оснивача.
 
VIII. ЗАСТУПАЊЕ ПРЕДУЗЕЋА
 
Члан 11.
Предузеће заступа директор Предузећа, без ограничења.
Директор може у оквиру својих овлашћења дати другом лицу писано пуномоћје за заступање Предузећа.
 
IX. СКУПШТИНА ПРЕДУЗЕЋА
 
Члан 12.
Овлашћења Скупштине Предузећа врши Оснивач, преко овлашћених представника, с тим да број овлашћених представника Оснивача не може бити мањи од три.
Одлуку о одређивању и разрешењу председника и чланова Скупштине доноси Оснивач.
Члан 13.
Скупштина Предузећа у оквиру својих овлашћења одлучује о:
1) одобравању финансијских извештаја;
2) доношењу годишњих програма рада и финансијског пословања Предузећа;
3) именовању интерног ревизора и утврђивању накнаде за њихов рад;
4) повећању и смањењу основног капитала Предузећа;
5) расподели добити и покрићу губитака;
6) промени делатности;
7) избору и разрешењу директора;
8) утврђивању зараде директора;
9) статусним променама, промени правне форме и престанку Предузећа;
10) промени пословног имена и седишта Предузећа;
11) давању одобрења на правне послове директора и других повезаних лица са Предузећем;
12) стицању, продаји, давању у закуп, залагању или другом располагању имовином велике вредности, у складу са законом којим се уређује правни положај привредних друштава;
13) измени оснивачког акта;
14) образовању огранака Предузећа и давању пословног пуномоћја органима;
15) давању сагласности на акт о организацији и систематизацији послова Предузећа;
16) другим питањима из делокруга Скупштине, у складу са законом и овом одлуком.
Акте из става 1. тач. 2), 5), 12) и 13) овог члана Скупштина доноси уз сагласност Оснивача.
 
X. ДИРЕКТОР ПРЕДУЗЕЋА
 
Члан 14.
Директора Предузећа бира и разрешава Скупштина Предузећа.
Директор Предузећа бира се на период од четири године.
Директор Предузећа је у радном односу у Предузећу са пуним радним временом. 
 
Члан 15.
Директор Предузећа:
1) заступа Предузеће;
2) организује и води пословање Предузећа, у складу са законом и овом одлуком;
3) стара се о законитости рада и одговара за законитост рада Предузећа;
4) стара се о испуњености услова и обављању послова професионалне рехабилитације и запошљавање особа са инвалидитетом; 
5) стара се о испуњавању услова за одржање статуса Предузећа, у складу са прописима о запошљавању особа са инвалидитетом;
6) предлаже доношење одлука из делокруга рада Скупштине;
7) спроводи одлуке Скупштине;
8) одлучује о правима, обавезама и одговорностима запослених у Предузећу, у складу са законом којим се уређују радни односи;
9) доноси акт о организацији и систематизацији послова и друге опште акте Предузећа;
10) обавља друге послове у складу са законом и овом одлуком.
 
XI. ИНТЕРНИ РЕВИЗОР
 
Члан 16.
Интерни ревизор:
1) контролише веродостојност и комплетност финансијских извештаја Предузећа;
2) контролише усклађеност пословања Предузећа са законом, програмом рада и пословања Предузећа;
3) обавља и друге послове у складу са законом.
 
Члан 17.
Интерни ревизор извештава Скупштину Предузећа о:
1) веродостојности и потпуности финансијских извештаја Предузећа;
2) основаности предлога за расподелу добити;
3) другим питањима од значаја за оцену законитости и целисходности поступања у спровођењу пословне политике и пословања Предузећа.
Интерни ревизор подноси извештај о питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина или Оснивач.
 
XII. АКТИ ПРЕДУЗЕЋА
 
Члан 18.
У Предузећу се води књига удела, са подацима и на начин прописан законом којим се уређује правни положај привредних друштава.
 
Члан 19.
У Предузећу се води књига одлука.
У књигу одлука уносе се одлуке које доноси Скупштина Предузећа.
 
Члан 20.
Акти Предузећа су и правилници и одлуке којима се, у складу са законом уређују одређена питања.
Измене и допуне правилника и одлука врше се на начин и по поступку који су одређени за њихово доношење.
 
Члан 21.
Предузећe води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.
 
Члан 22.
Предузеће је дужно да држи и чува све акте Предузећа у складу са законом којим се уређује правни положај привредних друштава.
 
XIII. ЗАШТИТА ЖИВОТНЕ СРЕДИНЕ
 
Члан 23.
Предузеће је, при обављању делатности, дужно да се стара о заштити животне средине, у складу са законом.
 
XIV. ПРЕСТАНАК ПРЕДУЗЕЋА
 
Члан 24.
Предузеће престаје:
1) одлуком Скупштине Предузећа;
2) статусним променама које воде престанку;
3) стечајем или ликвидацијом;
4) ако се правноснажном пресудом утврди ништавост регистрације и одреди брисање Предузећа;
5) у другим случајевима предвиђеним законом.
 
XV. ПРЕЛАЗНЕ И ЗАВРШНЕ ОДРЕДБЕ
 
Члан 25.
Запослени у Друштвеном предузећу за радно оспособљавање и запошљавање инвалида МЕТАЛАЦ, Ниш настављају да раде у Предузећу, а своја права и обавезе остварују у складу са законом и општим актима Предузећа.
 
Члан 26.
Предузеће ће општа акта ускладити са овом одлуком у року од три месеца од дана регистрације Предузећа у Регистар привредних субјеката.
 
Члан 27.
До избора директора Предузећа дужност директора обављаће у својству вршиоца дужности директора Предузећа, Зоран Јанковић ЈМБГ: 0610952730072 из Ниша који ће извршити и судску оверу ове одлуке у складу са законом.
 
Члан 28.
Ову одлуку објавити у „Службеном гласнику Републике Србије”.
 
05 број 023-5111/2010 
У Београду, 15. јула 2010. године
Влада
Председник,
др Мирко Цветковић, с.р.
 
 

ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ” ОДЛУКЕ
 
 
Одлукa o изменама оснивачког акта Предузећа за професионалну рехабилитацију и запошљавање особа са инвалидитетом „Металац”, Ниш: „Службени сласник РС“, број 93/2010-195
 
Члан 2.
Судску оверу ове одлуке, у складу са законом, извршиће в.д. директора Предузећа Зоран Јанковић ЈМБГ 0610952730072 из Ниша.
 
Члан 3.
     Ову одлуку објавити у „Службеном гласнику Републике Србије”.