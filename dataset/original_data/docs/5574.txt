На
основу члана 24. став 2. Закона о планирању и изградњи („Службени гласник РС”, бр.
47/03, 34/06 и 39/09 – УС), 

Влада
доноси


ОДЛУКУ
о изради
Просторног плана подручја посебне намене
Специјалног резервата природе „Увац”

“Службени гласник РС”, број 46 од 19. јуна 2009.

 

1.
Приступа се изради Просторног плана подручја посебне намене Специјалног резервата
природе „Увац” (у даљем тексту: Просторни план).

2.
Циљ доношења Просторног плана је: утврђивање дугорочне концепције организације,
уређења, заштите и коришћења Специјалног резервата природе „Увац”; рационално коришћење
и очување природних ресурса; заштита и унапређење животне средине, природних и непокретних
културних добара; валоризација комплементарних потенцијала подручја за развој; просторни,
саобраћајни, привредни и други облици интеграције подручја са окружењем.

3.
Подручје Просторног плана обухвата делове територија града Нови Пазар и општина
Ивањица, Нова Варош, Пријепоље, Сјеница и Тутин, и то: на територији града Нови
Пазар целу катастарску општину Беле Воде; на територији општине Ивањица целе катастарске
општине Васиљевићи, Ерчеге, Кушићи, Медовине, Равна Гора и Смиљевац; на територији
општине Нова Варош целе катастарске општине Акмачићи, Амзићи, Божетићи, Брдо, Буковик,
Бурађа, Вилови, Вранеша, Горње Трудово, Дебеља, Дрмановићи, Јасеново, Комарани,
Кућани, Љепојевићи, Мишевићи, Негбина, Нова Варош, Ојковица, Радијевићи, Радоиња,
Сеништа, Тиква, Тисовица, Трудово и Штитково; на територији општине Пријепоље целе
катастарске општине Аљиновићи, Горње Горачиће, Караула, Копривна и Мушковина; на
територији општине Сјеница целе катастарске општине Багачиће, Бачија, Божов Поток,
Бољаре, Брњица, Буђево, Вапа, Врсјенице, Горње Лопиже, Гошево, Долиће, Доње Горачиће,
Доње Лопиже, Драгојловиће, Дражевиће, Дружиниће, Дубница, Дуга Пољана, Дујке, Дунишиће,
Жабрен, Житниће, Зајечиће, Камешница, Кијевце, Кладница, Крстац, Крће, Машовиће,
Понорац, Праља, Раждагиња, Расно, Рашковиће, Сјеница, Ступ, Сугубине, Тријебине,
Тузиње, Увац, Угао, Урсуле, Фијуљ, Царичина, Цетановиће, Чедово, Шаре, Штаваљ и
Шушуре; на територији општине Тутин целе катастарске општине Бороштица, Браћак,
Девреч, Ђерекаре, Лескова, Набоје и Суви До. 

Подручје
Просторног плана дато је на графичком приказу, који је одштампан уз ову одлуку и
чини њен саставни део. 

4.
Концепција Просторног плана биће заснована на студијској, просторно-планској и урбанистичкој
документацији, као и на резултатима досадашњих истраживања у области просторног
планирања и заштите животне средине.

5.
Носилац израде Просторног плана је Републичка агенција за просторно планирање.
Носилац
израде Просторног плана дужан је да обезбеди прибављање мишљења, услова и сагласности
надлежних органа и организација прописаних законом, као и да осигура сарадњу и усаглашавање
ставова са свим релевантним субјектима планирања. 

6.
Министарства, посебне организације, јавна предузећа и установе надлежне за послове
заштите животне средине, заштите природе и споменика културе, инфраструктуре, пољопривреде,
шумарства и водопривреде, рударства и енергетике и други заинтересовани органи и
организације, доставиће у року од 30 дана од дана ступања на снагу ове одлуке све
расположиве податке, услове и документацију из делокруга свога рада носиоцу израде
Просторног плана.

7.
Рок за израду Просторног плана је шест месеци од дана ступања на снагу ове одлуке.

8.
Средства за израду Просторног плана обезбеђена су у оквиру Програма Уједињених нација
за развој – Програм развоја општина у југозападној Србији.

9.
Предлог Просторног плана биће изложен на јавни увид у трајању од 30 дана у зградама
скупштине града Нови Пазар и скупштина општина Ивањица, Нова Варош, Пријепоље, Сјеница
и Тутин.

10.
Програм за израду Просторног плана подручја посебене намене Специјалног резервата
природе „Увац” одштампан је уз ову одлуку и чини њен саставни део.

11.
Саставни део ове одлуке је Одлука о изради стратешке процене утицаја Просторног
плана подручја посебне намене Специјалног резервата природе „Увац” на животну средину
(„Службени гласник РС”, број 28/09). 

12.
Ова одлука ступа на снагу осмог дана од дана објављивања у „Службеном гласнику Републике
Србије”.


05 број 110-3445/2009
У
Београду, 11. јуна 2009. године

Влада 

Први
потпредседник Владе –
заменик
председника Владе,
 Ивица
Дачић, с.р.


 

ПРОГРАМ
ЗА ИЗРАДУ
ПРОСТОРНОГ ПЛАНА ПОДРУЧЈА
ПОСЕБНЕ
НАМЕНЕ СПЕЦИЈАЛНОГ РЕЗЕРВАТА ПРИРОДЕ „УВАЦ”

 

1. Уводне напомене


Програм
за израду Просторног плана подручја посебне намене Специјалног резервата природе
„Увац” (у даљем тексту: Програм) припремила је Републичка агенција за просторно
планирање, у складу са одредбама Закона о планирању и изградњи („Службени гласник
РС”, бр. 47/03, 34/06 и 39/09 – УС) и Правилника о садржини и изради планских докумената
(„Службени гласник РС”, број 60/03).
Предмет
Програма је израда просторног плана подручја посебне намене за подручје Специјалног
резервата природе „Увац”, који је заштићен у складу са Уредбом о заштити Специјалног
резервата природе „Увац” („Службени гласник РС”, бр. 25/06 и 110/06).
Програм
је урађен у текстуалном, табеларном и графичком облику (у размери 1:300 000) и чини
саставни део Одлуке о изради Просторног плана подручја посебне намене Специјалног
резервата природе „Увац”.


2. Врста,
временски хоризонт и обухват планског документа

 

2.1. Врста и временски хоризонт планског документа


Врста
планског документа дефинисана је одредбама члана 19. Закона о планирању и изградњи
(у даљем тексту: Закон), према којима се просторни план подручја посебне намене,
доноси за подручје које због својих карактеристика има посебну намену која захтева
посебан режим организације, уређења, коришћења и заштите простора.
Одредбама
члана 19. став 1. тачка 1) Правилника о садржини и изради планских докумената (у
даљем тексту: Правилник), прописано је да се просторни план подручја посебне намене
доноси за веће подручје природног добра са заштитном зоном. 

Према
одредбама члана 23. Закона, просторни планови доносе се за период од најмање десет
година. Временски хоризонт Просторног плана подручја посебне намене Специјалног
резервата природе „Увац” одређен је за период до 2022. године, током којег се он
реализује кроз три етапе од по четири године, при чему се за сваку етапу закључује
уговор о имплементацији.
У
складу са наведеним одредбама, потребно је израдити плански документ са следећим
називом: Просторни план подручја посебне намене Специјалног резервата природе „Увац”
(у даљем тексту: Просторни план). 


2.2.
Територијални обухват планског подручја

 

Територијални
обухват подручја Просторног плана одређен је површинама територија целих катастарских
општина по општинама, односно граду, бројем обухваћених насеља и бројем њихових
становника према попису из 2002. године, и дат је у табели 1.


 Табела 1. Површине, број насеља и број
становника 2002. године на подручју Просторног плана

 

 





Р.



Назив



Број



Површина



Број



Број





б.



општине/града



катастарских



у км²



насеља



становника*









општина











1.



Ивањица



6



165,81



7



1267





2.



Нова
  Варош



26



452,81



25



17039





3.



Нови
  Пазар – град



1



14,43



1



872





4.



Пријепоље



5



51,23



5



400





5.



Сјеница



49



968,42



86



26739





6.



Тутин



7



122,69



9



2359







УКУПНО



94



1775,46



133



48676









*
по новој методологији пописа.
Укупна
површина прелиминарног подручја Просторног плана износи 1775,46 км² и обухвата
94 катастарске општине, 133 насеља са укупно 48676 становника 2002. године. Коначне
границе утврдиће се у предлогу Просторног плана.
Прелиминарна
граница подручја Просторног плана одређена је границама целих катастарских општина
на деловима територија обухваћених општина и града, и то:
–
општина Ивањица – шест катастарских општина: Васиљевићи, Ерчеге, Кушићи, Медовине,
Равна Гора и Смиљевац;
–
општина Нова Варош – 26 катастарских општина: Акмачићи, Амзићи, Божетићи, Брдо,
Буковик, Бурађа, Вилови, Вранеша, Горње Трудово, Дебеља, Дрмановићи, Јасеново, Комарани,
Кућани, Љепојевићи, Мишевићи, Негбина, Нова Варош, Ојковица, Радијевићи, Радоиња,
Сеништа, Тиква, Тисовица, Трудово и Штитково;
–
град Нови Пазар – катастарска општина Беле Воде;
–
општина Пријепоље – пет катастарских општина: Аљиновићи, Горње Горачиће, Караула,
Копривна и Мушковина;
–
општина Сјеница – 49 катастарских општина: Багачиће, Бачија, Божов Поток, Бољаре,
Брњица, Буђево, Вапа, Врсјенице, Горње Лопиже, Гошево, Долиће, Доње Горачиће, Доње
Лопиже, Драгојловиће, Дражевиће, Дружиниће, Дубница, Дуга Пољана, Дујке, Дунишиће,
Жабрен, Житниће, Зајечиће, Камешница, Кијевце, Кладница, Крстац, Крће, Машовиће,
Понорац, Праља, Раждагиња, Расно, Рашковиће, Сјеница, Ступ, Сугубине, Тријебине,
Тузиње, Увац, Угао, Урсуле, Фијуљ, Царичина, Цетановиће, Чедово, Шаре, Штаваљ и
Шушуре;
–
општина Тутин – седам катастарских општина: Бороштица, Браћак, Девреч, Ђерекаре,
Лескова, Набоје и Суво До. 

У
оквиру планског подручја Специјални резерват природе „Увац” заузима 75,43 км²,
а заштитна зона Специјалног резервата природе „Увац” око 1100 км².
Специјални
резерват природе „Увац” и заштитна зона чине јединствено заштићено природно добро.
Прелиминарни
обухват и границе подручја Просторног плана дати су на графичком приказу Просторни
план подручја Специјалног резервата природе „Увац” – Подручје просторног плана у
размери 1:300.000.


3. Разлози,
правни и плански основ за израду Просторног плана

3.1.
Разлози за израду Просторног плана


Просторним
планом Републике Србије („Службени гласник РС”, број 13/96) утврђена је обавеза
израде и доношења просторних планова подручја посебне намене за подручја природних
добара у које спада и Специјални резерват природе „Увац”. 

Одредбама
члана 19. Правилника предвиђено је да се просторни план подручја посебне намене
доноси за веће подручје природног добра. 

У
складу са претходним, а имајући у виду да у периоду од доношења Уредбе о заштити
Специјалног резервата природе „Увац” до данас није донет одговарајући плански документ
за подручје Специјалног резервата природе „Увац”, предлаже се израда и доношење
просторног плана подручја посебне намене у функцији заштите предметног природног
добра. 

Основни
разлог за израду и доношење Просторног плана јесте стварање услова за очување и
унапређење заштићеног подручја од изузетног (националног и међународног) значаја,
односно његових посебних природних, културно-историјских и других вредности, за
очување и одмерено коришћење природних ресурса – првенствено вода, као и за организацију
и уређење простора у складу са циљевима и потребама заштите природе и животне средине
и одрживог социо-економског развоја.

Просторни
план ће представљати приоритетан плански документ за управљање заштитом и развојем
обухваћеног подручја и основ за успешну примену ратификованих или потписаних међународних
конвенција и програма који се односе на заштиту природе, животне средине, предела
и културне баштине, за испуњавање очекиваних обавеза које проистичу из европских
директива у процесу и по завршетку придруживања Европској унији и за примену донетих
стратегија за различите области развоја, других секторских програма и пројеката.


3.2.
Правни основ за израду Просторног плана


Правни
основ за израду Просторног плана садржан је у одредбама: 

–
Закона о планирању и изградњи;
–
Закона о Просторном плану Републике Србије; 

–
Правилника о садржини и изради планских докумената; 

–
Закона о заштити животне средине („Службени гласник РС”, бр. 135/04 и 36/09);
–
Закона о стратешкој процени утицаја на животну средину („Службени гласник РС”, број
135/04);
–
Закона о водама („Службени гласник РС”, бр. 46/91, 53/93, 67/93 – др. закон,
48/94 – др. закон, 54/96 и 101/05 – др. закон);
–
Закона о пољопривредном земљишту („Службени гласник РС”, бр. 62/06 и 65/08 – др.
закон);
–
Закона о културним добрима („Службени гласник РС”, број 71/94); 

–
Закона о јавним путевима („Службени гласник РС”, бр. 101/05 и 123/07);
–
Закона о шумама („Службени гласник РС”, бр. 46/91, 83/92, 53/93 – др. закон,
54/93, 60/93, 67/93 – др. закон, 48/94 – др. закон, 54/96 и 101/05 – др. закон);
–
Закона о енергетици („Службени гласник РС”, број 84/04);
–
Закона о туризму („Службени гласник РС”, број 36/09); 

–
Уредбе о утврђивању водопривредне основе Републике Србије („Службени гласник РС”,
број 11/02);
–
Уредбе о заштити Специјалног резервата природе „Увац” („Службени гласник РС”, бр.
25/06 и 110/06);
–
других закона и подзаконских аката.

 

3.3. Плански основ за израду Просторног плана

 

Плански
основ за израду Просторног плана садржан је у одредбама Закона о Просторном плану
Републике Србије, и то у поглављу:
–
ВII.5 „Доношење просторних планова за уже просторне целине”, којим су у приоритете
за припрему и доношење просторних планова сврстани и просторни планови подручја
посебне намене за подручја природних добара; 

–
В.3 „Заштита природних добара”, којим је Увац утврђен као просторна целина која
је сада у статусу заштићених и у планском периоду и надаље остаје заштићен;
–
В.1 „Развој туризма и организација туристичких простора”, којим је Увац дефинисан
као део субрегије средњепланинске регије „З.1” Тара–Златибор–Златар II степена,
у склопу Западне туристичке зоне „З” такође II степена, националног ранга (предвиђен
за летњу рекреацију као водећу туристичку активност али и остале туристичке активности,
као што су транзитне, језерске, климатске, еколошке, сеоске и др.);
–
II.3 „Коришћење и заштита вода и водопривредна инфраструктура” којим је Увац дефинисан
као подсистем регионалног Западноморавско-рзавског система за снабдевање водом становништва
општина потрошача (Нова Варош, Пријепоље, Прибој, Косјерић и Ивањица), са изграђеним
(Увац и Кокин Брод) и планираним (Сеча Река и Рокци) акумулацијама.


4. Предмет,
начела и методолошки приступ израде Просторног плана

4.1.
Предмет израде Просторног плана

 

Предмет
израде Просторног плана је заштита, развој, организација и уређење подручја Специјалног
резервата природе „Увац”, интегрално са обухваћеним планским подручјем, на деловима
територија града Нови Пазар и општина Ивањица, Нова Варош, Пријепоље, Сјеница и
Тутин, као природне и туристичке целине. 

У
оквиру планског подручја налази се Специјални резерват природе „Увац” и његова заштитна
зона. Специјални резерват природе „Увац” и заштитна зона чине јединствено заштићено
природно добро.
Према
Уредби о заштити Специјалног резервата природе „Увац”, Специјални резерват природе
„Увац” обухвата подручје долине реке Увац између брда Лупоглав у међуречју Увца
и Вапе и бране на Радоињском језеру и делове долина притока Увца – потока Чајак,
Вељушнице, Ракоњског, Пурића, Рабренског, Секулића и Дубоког потока, Злошнице, Волујачког
потока, Марића реке, Тисовице, Суводола, Вршевине и Кладнице. У административном
смислу Специјални резерват природе „Увац” налази се на територији општине Нова Варош
(обухвата делове катастарских општина Акмачићи, Амзићи, Божетићи, Буковик, Бурађа,
Вилови, Вранеша, Горње Трудово, Дебеља, Комарани, Мишевићи, Негбина, Ојковица, Радијевићи,
Радоиња, Сеништа, Трудово и Штитково), површине 55,25 км² и територији општине
Сјеница (обухвата делове катастарских општина Горње Лопиже, Доње Горачиће, Доње
Лопиже, Дружинићи, Кладница, Крстац и Урсуле) површине 20,18 км². 

Заштитна
зона Специјалног резервата природе „Увац” обухвата простор слива реке Увац око заштићеног
подручја Специјалног резервата природе „Увац” узводно од профила бране водоакумулације
Радоиња. Граница заштитне зоне пружа се површинском вододелницом слива реке Увац
обухватајући долинске стране реке Увац, Сјеничко поље и падине планина Муртеница,
Чемерница, Јавор, Голија, Велика Нинаја, Гиљева, Озрен и Златар које припадају том
речном сливу. С обзиром да је део вода Пештерског поља, које топографски не припада
сливу Увца, вештачки преведан у тај слив, граница заштитне зоне и Просторног плана
обухвата и слив понорнице Бороштице у Пештерском пољу. 

Специјални
резерват природе „Увац” стављен је под заштиту као природно добро од изузетног значаја
И категорије да би се: очувао и размножио белоглави суп – ретка врста лешинара;
очувала станишта и побољшало стање других значајних врста птица, ловне дивљачи и
осталог животињског света; обезбедили услови за поновно насељавање врста биљака
и животиња које су нестале с тог подручја; сачувала и повећала разноврсност риба
и оптималним уловом и коришћењем сачувала и повећала њихова бројност; сачувала разноврсност
флоре, шумских и осталих биљних заједница; сачувала рељефна и водена обележја и
спелеолошке и друге вредности геонаслеђа; очували и побољшали природни чиниоци животне
средине, првенствено квалитет вода и земљишта; очувала лепота и разноврсност предела;
створили услови за одрживо коришћење и планско уређење заштићеног подручја у интересу
науке, образовања, културе, рекреације и екотуризма.
У
регионалном погледу планско подручје припада југозападном делу Републике Србије
у оквиру Старовлашко-рашке висије. Централну морфолошку целину резервата представља
кањонска долина реке Увац са долинама њених притока. Река Увац извире испод планине
Гиљеве, а улива се у Лим код Прибоја. Дужина реке Увац је 119 км, површина слива
1310 км² а најзначијнија му је десна приотока Вапа. Долина Увца делимично је
потопљена изградњом три бране и формирањем вештачких језера Увачког, Златарског
и Радоињског. Вода акумуационих језера углавном се користи за потребе производње
електричне енергије и водоснабдевања. 

 

4.2. Начела и методолошки приступ изради Просторног
плана


Израда
Просторног плана заснива се на начелима прописаним Законом: поштовање одрживог развоја,
реалних потреба, динамизма и кооперације између територијалних јединица и доступности
јавним секторима; повећање ефикасности и одговорности у области коришћења, заштите
и унапређења простора; обезбеђивање јавности у поступку припреме и доношења планова;
подстицање равномерности територијалног развоја Републике Србије и очувања квалитета
и разноврсности расположивих природних и створених ресурса; усклађеност социјалног
развоја, економске ефикасности и заштите и ревитализације животне средине и заштите
природних, културних и историјских вредности; реализација развојних приоритета и
обезбеђивање рационалног коришћења необновљивих природних ресурса; сарадња између
Републике, јединица локалне самоуправе и територијалне аутономије, јавних предузећа
и установа, невладиних организација и других учесника у просторном развоју; избор
и дефинисање стратегијских приоритета просторног развоја као основе за планирање
и уређење простора на нивоу територијалних јединица; усаглашеност са европским нормативима
и стандардима у области планирања и уређења простора ради стварања услова за трансграничну
и међународну сарадњу и укључивање Републике Србије у процесе европских интеграција.
Стратешко-методолошке
поставке и принципи на којима се заснива израда Просторног плана су: принцип интегралног
приступа простору (економска, социјална, еколошка компонента), односно принцип одрживог
развоја; сагледавање простора Специјалног резервата природе „Увац” у оквиру граница
утврђених Уредбом о заштити Специјалног резервата природе „Увац” (површине
75,43 км²), са циљем планског дефинисања концепције и правила коришћења, уређења
и заштите датог подручја према утврђеном режиму заштите; сагледавање простора Специјалног
резервата природе „Увац” у оквиру ширег окружења, односно на нивоу суседних општина/градова
и међурегионалне сарадње; друштвено-економско-еколошки оправдана и аргументована,
реална планска решења са јасном концепцијом мера и инструмената за имплементацију
Просторног плана.


5. Циљеви и задаци израде Просторног плана


Основни
циљ израде и доношења Просторног плана је стварање првог интегралног планског документа
за управљање заштитом, развојем и уређењем планског подручја и његове приоритетне
посебне намене – специјалног резервата природе, као и одрживи развој планског подручја.

Посебни
циљеви израде и доношења Просторног плана су:
–
утврђивање граничног капацитета простора за активности одрживог социо-економског
развоја планског подручја и лимита прихватљивих промена у односу на циљеве и потребе
заштите животне средине, првенствено очувања квалитета вода, посебно у односу на
установљене режиме заштите у Специјалном резервату природе „Увац”, и других заштићених
или за заштиту планираних природних добара;
–
утврђивање општих услова и режима изградње, уређења, коришћења и заштите планског
подручја;
–
утврђивање ближих услова и режима изградње, уређења и коришћења делова планског
подручја који су заштићени као природна добра за дозвољене и одрживе привредне и
друге активности (водопривреда, туризам, пољопривреда, шумарство, лов и риболов
и др.), а посебно за подручје Специјалног резервата природе „Увац”;
–
санација деградираних површина (зоне бесправне градње, неуређене – дивље депоније,
итд.);
–
оживљавање, унапређење и даљи развој сеоских насеља и адекватно комунално опремање
и уређење градских насеља планског подручја и њихово укључивање у активности везане
за основне намене Специјалног резервата природе „Увац” и других заштићених или за
заштиту планираних природних добара;
–
утврђивање дугорочне стратегије научних истраживања, едукације и културолошког коришћења
Специјалног резервата природе „Увац” и других заштићених природних добара, као и
мера њиховог очувања, унапређења и заштите, са прецизирањем приоритета и динамике
реализације њихове заштите и коришћења;
–
одрживо коришћење природних ресурса (вода, пољопривредног земљишта, шума, минералних
сировина, и др.) и заштита од пожара;
–
очување лепоте и разноврсности предела, предеоних и амбијенталних обележја заштићеног
подручја;
–
идентификација, заштита и одрживо коришћење непокретних културних добара и добара
под претходном заштитом.
Задаци
израде Просторног плана су постизање оптималне организације, уређења, коришћења
и заштите планског подручја, као и мирење интереса заштите природног добра са интересима
развоја туризма, водопривреде, енергетике, рибарства, пољопривреде и других функција
планског подручја.

6. Потенцијали и ограничења планског подручја


Основни
потенцијали планског подручја су:
–
богатство водама (увачка језера, водотоци, извори и врела, подземне воде, карстне
и пукотинске издани, минерални извори); изворишни делови водотока Увца и Вапе и
њихових притока спадају у најзначајније салмонидне воде Републике Србије; водена
маса респективног квалитета у вештачким акумулацијама (укупне запремине преко
400 милиона м³) које представљају активна (Радоињско језеро) и потенцијална
(Златарско и Увачко језеро) изворишта водоснабдевања регионалног значаја;
–
значајни капацитети за производњу електричне енергије (хидроелектране Увац, Кокин
Брод и Бистрица) који користе воду увачких хидроакумулација;
–
минералне сировине (првенствено грађевински камен и угаљ у руднику Штаваљ);
–
пољопривредне површине које доминирају на планском подручју са 1218,87 км²,
односно 67,66% (доминантно пашњаци и ливаде, мање оранице и воћњаци, могућност развоја
органске пољопривреде) и шумско земљиште са 416,61 км², односно 23,13% укупне
површине планског подручја; грађевинско земљиште обухвата 69,10 км², што чини
3,84 % укупне површине планског подручја, док на остало земљиште отпада око
3,93 % територије или 70,88 км²;
–
магистрални М21, М8 и М21.1 и регионални путни правци Р117, Р231, Р231а и Р272,
планирани аутопут Београд–Јужни Јадран (Е763) и алтернативни „ивањички” коридор
аутопута на делу од Пожеге до везе са Црном Гором (Бољаре), аеродром у Сјеници;

–
разноврстан биљни (преко 500 врста виших биљака, местимично бујне букове и четинарске
шуме) и животињски свет (популација белоглавог супа најкрупнијег аутохтоног представника
орнитофауне у Републици Србији, птице медитеранског порекла која припада специфичној
групи некрофагих/лешинарских врста орнитофауне која на подручју Увца има највећу
колонију у нашој земљи и Балканском полуострву представљену са 45 гнездећих парова,
око 100 врста птица, око 20 врста риба од чега је око две трећине аутохтоних,
25 врста сисара, дивљач (сисарска и перната ловна дивљач);
–
заштићена природна добра заступљена у виду Специјалног резервата природе „Увац”,
Парка природе Ивље, Строгог резервата природе Паљевина, Спелеолошког споменика природе
Пећина Буковик, ботаничких споменика природе Стабло црног бора и Стабло бора мунике,
Меморијалног споменика природе Стабло букве на Златару;
–
заштићена природна добра међународног значаја заступљена у виду међународно значајног
станишта птица Увац–Милешевка и Емералд подручја Клисура реке Увац, заштитна зона
Специјалног резервата природе „Увац” обухвата простор „Пештерског поља” које је
уписано 2006. године на Рамсарску листу;
–
разноврсни, репрезентативни и атрактивни елементи рељефа изражени првенствено кроз
специфичну орнаментику кречњаких литица у клисурастим деоницама речних долина и
серијом укљештених меандара Увца код Молитве и Радоиње и посебно, кроз бројне облике
и појаве флувиокрашког (суве, слепе и висеће долине, увале, извори и врела) и крашког
рељефа (вртаче, пећине и крашке јаме); 

–
три велика и морфогенетски, палеонтолошки, хидролошки и биолошки изузетно занимљива
спелеолошка објекта (Ушачка, Тубића и Баждарска пећина), међу којима се истиче Ушачка
пећина са четири улаза и сплетом канала укупне дужине 6185 м, што је чини највећим
истраженим спелеолошким објектом у Републици Србији;
–
заштићена културна добра од великог значаја заступљена у виду споменика културе
Црква брвнара у Кућанима и Црква брвнара у Радијевићима (општина Нова Варош), културна
добра заступљена у виду споменика културе Манастир Дубница у Божетићима, Кућа народног
хероја Момира Пуцаревића у Дрмановићима, Кућа Томислава Бошковића у Радоињи, Црква
св. Арханђела у Буковику, Црква св. Тројице у Новој Вароши, Зграда старе општине
у Новој Вароши (општина Нова Варош), Султан-Валида џамија у Сјеници, Црква вазнесења
Христовог у Штављу (општина Сјеница), Црква у Ковиљу (општина Ивањица), археолошка
налазишта црква и гробље на Радишића брду у Сјеници и Велика Градина у Врсјеници
и Крћу (општина Сјеница), као и знаменито место Споменик мајору Илићу на Јавору
у Кушићима (општина Ивањица).
Основни
проблеми и ограничења планског подручја су: 

–
низак ниво планског управљања подручјем и спровођења постојећих планских докумената
који је условио непланску изградњу заступљену у виду великог броја бесправно саграђених
објеката; 

–
нерешено питање отпадних комуналних вода насеља (Сјеница и Кокин Брод), сјеничке
депоније чврстог отпада, одлагања и елиминације отпадака прераде дрвета;
–
неуређеност и неопремљеност јавних површина и објеката за боравак и рекреацију посетилаца,
непостојање визиторских центара;
–
непотпуна истраженост појединих компоненти природног комплекса и културно-историјских
вредности;
–
непотпуна обележеност заштићеног подручја;
–
незнатно повећање броја становника планског подручја у 2002. години у односу на
број становника 1948. године (са 54099 на 55129 становника према старој методологији),
опадање броја становника забележено на подручју општина Ивањица, Пријепоље и Тутин,
док делови града Нови Пазар и општина Сјеница и Нова Варош који су обухваћени планом
бележе блажи апсолутни пораст броја становника, велика разлика у броју становника
2002. године у зависности од примењене методологије указује на значајан број лица
која бораве у иностранству, посебно на подручју општине Сјеница (5701); 

–
недовољна развијеност села са тенденцијом даљег заостајања у развоју; 

–
низак ниво комуналне опремљености, неизграђена техничка инфраструктура и недовољна
покривеност путевима са савременим коловозом;
–
недовољна свест локалног друштва о потенцијалима подручја као изузетно вредном природном,
хидролошком и климатском амбијенту погодном за развој пољопривредних, водопривредних,
туристичких делатности и других активности будућег развоја;
–
недовољна и неадекватна информисаност становништва у циљу формирања модела адекватног
еколошког понашања.


7. Преглед
и оцена постојеће документације и подлога за израду Просторног плана


На
основу прелиминарне процене расположивих података о постојећој документацији и подлогама,
као и оцене њихове употребљивости, извршена је класификација релевантне документације
за израду Просторног плана, и то: планска, развојна и остала документација; подаци
о становништву, активностима и простору и подлоге.


7.1.
Планска, развојна и остала документација


За
израду Просторног плана значајни су: 

–
Стратегија регионалног развоја Републике Србије за период од 2007. до 2012. године
(„Службени гласник РС”, број 21/07);
–
Национална стратегија управљања отпадом, са програмом приближавања Европској унији
(Закључак Владе 05 број 353-4070/2003-001 од 4. јула 2003. године);
–
Стратегија развоја енергетике Републике Србије до 2015. године („Службени гласник
РС”, број 44/05);
–
Стратегија развоја пољопривреде Србије („Службени гласник РС”, број 78/05); 

–
Стратегија развоја туризма Републике Србије („Службени гласник РС”, број
91/06); 

–
Стратегија развоја шумарства Републике Србије („Службени гласник РС”, број
59/06);
–
Национална стратегија одрживог развоја („Службени гласник РС”, број 57/08);
–
Стратегија развоја железничког, друмског, водног, ваздушног и интермодалног транспорта
у Републици Србији од 2008. до 2015. године („Службени гласник РС”, број 4/08);
–
Стратегија развоја телекомуникација у Републици Србији од 2006. до 2010. године
(„Службени гласник РС”, бр. 99/06 и 4/09);
–
Уредба о утврђивању водопривредне основе Републике Србије („Службени гласник РС”,
број 11/02);
–
Уредба о утврђивању Програма остваривања Стратегије развоја енергетике Републике
Србије до 2015. године за период од 2007. до 2012. године („Службени гласник РС”,
бр. 17/07 и 73/07);
–
Програм управљања Специјалног резервата природе „Увац” за период 2008–2012, Друштво
с ограниченом одговорношћу „Резерват Увац”, Нова Варош, 2007. године;
–
Пословни (мастер) план туристичке дестинације Златибор–Златар, Београд, 2007. године.
Просторни
и урбанистички планови релевантни за израду Просторног плана су: 

–
Закон о Просторном плану Републике Србије; 

–
Уредба о утврђивању Просторног плана подручја посебне намене Парка природе Голија
(„Службени гласник РС”, број 16/09);
–
Генерални урбанистички план Нове Вароши са Бабића Брдом, Енергопројект, Београд,
1977. године;
–
План генералне регулације Туристичке зоне Златара, Инфоплан, Аранђеловац, 2008.
година.

 

7.2. Подаци о становништву, активностима и простору
и подлоге

 

Републичка
агенција за просторно планирање располаже демографским подацима, подацима о активностима
и другим подацима Републичког завода за статистику (попис 2002. године, општински
годишњаци, наручени подаци), а недостајући подаци могу се обезбедити анкетирањем
и истраживањем планског подручја.
Подаци
о простору, подаци о природним условима могу се преузети из документације планова,
студија, истраживачких кућа, аутора и других извора, а подаци о створеним условима
и теренским истраживањима уз коришћење документације планова, геодетских података
по катастарским општинама и др. Републичка агенција за просторно планирање, располаже
подацима Републичког геодетског завода о билансима земљишта (шумско, пољопривредно,
грађевинско и остало) на нивоу катастарских општина.
За
потребе израде Просторног плана користиће се постојеће употребљиве геодетске подлоге,
као и топографске карте у размери 1:50 000 (ТК 50) и то следећи листови: 528 Ужице,
лист број 4 (528-4); 529 Чачак лист број 3 (529-3); 578 Пријепоље, листови број
2 и 4 (578-2 и 578-4); 579 Сјеница листови број 1, 3 и 4 (579-1, 579-3 и
579-4).
Просечна
старост садржаја листова је 25 година, који су штампани у боји (седам боја) формата
50 х 70 цм, карте су у аналогном облику, користиће се и карте у дигиталном облику
и по могућности аерофото и сателитски снимци, ЦОРИНЕ Ланд Цовер као база података
о постојећим наменама у простору коју је израдила Европска агенција за животну средину
(44 намене у оквиру три главне групе намена, размера 1:100 000, основ – сателитски
снимак). Просторни план ће се радити у Географском информационом систему (ГИС).


8. Садржај
Просторног плана


Просторни
план ће садржати текстуални део и графичке приказе и радиће се у две фазе, и то:
стратегија развоја планског подручја и предлог Просторног плана.
Стратегија
развоја планског подручја садржаће: интерпретацију резултата анализе постојеће документације
за планско подручје и резултата урађених експертиза по различитим областима; опис
стања, потенцијала и ограничења на планском подручју; предлог основних и посебних
циљева; предлог основних правила коришћења, уређења, заштите и развоја планског
подручја; евиденцију и могућност решавања конфликата у простору на принципима одрживог
развоја; варијанте развоја; смернице за избор приоритета и приоритете развоја; друге
елементе од значаја за израду Просторног плана.
Предлог
Просторног плана садржаће: 

1)
полазне основе: опис граница подручја Просторног плана; обавезе, услове и смернице
из планских докумената вишег реда и суседних подручја; скраћени приказ постојећег
стања (природни ресурси, становништво, мрежа и функције насеља, рурална подручја,
привредне делатности, услужне делатности и јавне службе, саобраћај и инфраструктурни
системи, животна средина, природна и културна добра и др.); ограничења и потенцијали
подручја Просторног плана; 

2)
циљеве просторног развоја: општи и посебни циљеви; циљеви развоја по појединим областима;

3)
правила коришћења, уређења и заштите планског подручја: коришћење и заштита природних
ресурса; развој и уређење мреже насеља; просторни развој и уређење руралних подручја;
просторни развој и размештај привредних делатности; просторни развој и размештај
услужних делатности и јавних служби; просторни развој, размештај и коришћење инфраструктурних
система; заштита животне средине; заштита природних и културних добара; коришћење
и уређење простора од интереса за одбрану земље и заштиту од елементарних непогода
и др.;
4)
имплементацију Просторног плана: листа приоритетних активности за имплементацију
Просторног плана; учесници у имплементацији Просторног плана; мере и инструменти
за имплементацију Просторног плана; уговор о имплементацији Просторног плана. 

Поред
наведених елемената предлог Просторног плана садржаће и: 

1)
границе целина и подцелина посебне намене и зона заштите; 

2)
положај и регионалне аспекте развоја подручја посебне намене; 

3)
намену површина посебне намене са билансима планираних намена и садржаја; 

4)
процену економске оправданости и социјалне прихватљивости планираних активности,
објеката и функција посебне намене.
Истовремено
са израдом Просторног плана по фазама радиће се аналитичко-документациона основа
планског документа.
Графичке
приказе Просторног плана чиниће три рефералне карте којима се приказују: 

1)
правила коришћења, уређења и заштите простора за потребе посебне намене – Реферална
карта број 1 „Посебна намена простора”; 

2)
правила за развој и уређење мреже насеља, просторни развој и размештај привредних
делатности, просторни развој и размештај услужних делатности и јавних служби, просторни
развој, размештај и коришћење инфраструктурних система – Реферална карта број 2
„Мрежа насеља, функција, јавних служби и инфраструктурних система”; 

3)
правила коришћења и заштите природних ресурса, заштите животне средине, заштите
природних и културних добара – Реферална карта број 3 „Природни ресурси, заштита
животне средине и природних и културних добара”. Рефералне карте се раде у размери
1:25.000, 1:50.000 или 1:100.000.


9. Финансијска
средства и рокови за израду Просторног плана



Средства
за израду Просторног плана у износу од 15.050.000,00 динара обезбеђена су у оквиру
Програма Уједињених нација за развој – Програм развоја општина у југозападној Србији.

Основне
фазе израде Просторног плана су стратегија развоја планског подручја и предлог Просторног
плана. 


Рок
за израду Просторног плана је шест месеци од дана ступања на снагу Одлуке о изради
Просторног плана подручја посебне намене Специјалног резервата природе „Увац”. Овај
рок представља ефективно време за израду Просторног плана и не обухвата време потребно
за обављање административних поступака у току разматрања и верификације (обављање
процедуре стручне контроле, јавног увида и доношења Просторног плана). 


Предвиђени
рок за израду стратегије развоја планског подручја је три месеца, а за израду Предлога
просторног плана је три месеца по верификацији стратегије развоја планског подручја.



10. Усвајање Просторног плана и закључивање уговора о имплементацији



Сагласно
одредбама члана 31. Закона саставни део Просторног плана представља уговор о имплементацији,
који садржи нарочито обавезе потписника у погледу услова за приступ одговарајућим
фондовима, према специфицираним планским решењима и мерама, као и динамику и начин
обезбеђивања средстава за њихову реализацију. Уговор о имплементацији, по усвајању
Просторног плана, закључују учесници у реализацији планских решења за период од
четири године.