Редакцијски пречишћен текст

 
 
На основу члана 89. став 2. Закона о вишој школи
(„Службени гласник РС“, бр. 50/92 и 39/93).
Влада Републике Србије донела је
 
 
УРЕДБУ


	о мерилима за утврђивање висине трошкова студија на вишим школама чији је 
	оснивач 
Република
„Службени гласник
РС”, бр. 10 од 31. марта 1995, 100 од 3. септембра 2004. 
 
 
I. УВОДНА ОДРЕДБА 
 
Члан 1.
Овом уредбом утврђују се: нормативи и стандарди
наставних и ненаставних радника; нормативи и стандарди трошкова пословања и
начин обрачуна материјалних средстава вишим школама (у даљем тексту: школа)
чији је оснивач Република, за делатности које се финансирају из буџета. 
 
II. НОРМАТИВИ И
СТАНДАРДИ БРОЈА НАСТАВНИКА 
 
Члан 2. 
Наставник у оквиру пуног радног времена припрема и
изводи наставу и стручно, односно уметнички се усавршава у циљу одржавања и
повишавања квалитета наставе. 
 
Члан 3. 
Послови припреме и извођења наставе наставника јесу: 
– рад на изради и осавремењивању наставних планова и
програма који се остварују у школи; 
– праћење и примена новина у области наставних метода; 
– припрема и извођење предавања и вежби, као и других
облика наставе који су утврђени програмом наставног предмета и статутом школе; 
– припрема и обављање испита; 
– консултација са студентима; 
– организовање појединачног и заједничког стручног,
односно уметничког рада са студентима; 
– менторство у изради дипломског рада; 
– остваривање наставе на студијама стручног
усавршавања; 
– иновације у настави; 
– учешће у раду катедре, наставног већа и других
стручних органа и комисија школе. 
 
Члан 4. 
Стручни, односно уметнички послови јесу послови
стручног, односно уметничког рада који за циљ имају подизање квалитета извођења
наставе било у практичном или теоријском облику, и то: 
– стално стручно и научно усавршавање; 
– праћење домаће и стране литературе; 
– писање уџбеника, приручника, скрипти и друге
литературе за потребе студената; 
– објављивање научних, стручних, односно уметничких
радова; 
– учествовање у раду на стручним, односно уметничким
пројектима; 
– развијање лабораторија, као и пројектовање
лабораторијских инсталација и уређаја; 
– учешће у комисијама за избор наставника и др. 
 
Члан 5. 
Структура и потребно време за обављање појединих
послова стручног, односно уметничког рада и послова наставе наставника који су
у радном односу са пуним радним временом у школи, а који се уређују са по 10
часова, односно 30 часова седмично у оквиру 40-часовног седмичног радног
времена, ближе се уређују општим актом школе, у складу са законом. 
Седмични послови наставе наставника нормативно се
уређују увођењем норма-часова, и то: 
– 6 норма часова предавања седмично, или 
– 12 норма часова вежби седмично. 
 
Члан 6. 
Норматив за послове наставе утврђује се на основу
нормативно-наставних група за предавања и вежбе, у складу са овом уредбом. 
Број студената у нормативно-наставним групама за
предавања и вежбе утврђује се према групама виших школа. 
Седмични број часова наставе у нормативно-наставној
групи за школу је просечан седмични фонд часова предавања и вежби у току године
утврђен наставним планом. 
Седмични фонд часова од 26 до 30 признаје се као 30
часова седмично. 
 
Члан 7. 
Нормативне групе школа, односно школе по којима се
формирају нормативне-наставне групе за предавања и вежбе јесу: 
1. НОРМАТИВНА ГРУПА
– више економске школе, 
– виша туристичка школа, 
– виша угоститељска школа, 
– виша школа унутрашњих послова, и 
– виша школа за организацију и информатику. 
2. НОРМАТИВНА ГРУПА
– више пољопривредне школе. 
3. НОРМАТИВНА ГРУПА
– више техничке, технолошке школе, и 
– виша геодетска школа. 
4. НОРМАТИВНА ГРУПА
– виша медицинска школа, и 
– више школе за образовање васпитача. 
5. НОРМАТИВНА ГРУПА
– више уметничке школе. 
 
Члан 8. 
Нормативно-наставне групе за предавања и вежбе по
нормативним групама школа, по годинама студија јесу: 



1. НОРМАТИВНА ГРУПА 




Наставне
групе за 





године студија










1. година


2. година


3. година




предавања 


110


85


65




вежбе 


40


35


30




2. НОРМАТИВНА ГРУПА 




Наставне
групе за 





године студија










1. година


2. година


3. година




предавања 


90


70


50




вежбе 


30


25


20




3. НОРМАТИВНА ГРУПА 




Наставне
групе за 





године студија










1. година


2. година


3. година




предавања 


85


65


45




вежбе 


25


20


15




4. НОРМАТИВНА ГРУПА 




Наставне
групе за 





године студија










1. година


2. година


3. година




предавања


70


50


40




вежбе 


25


20


15




5. НОРМАТИВНА ГРУПА




Наставне
групе за 





године студија










све године студија




предавања 


12




вежбе 


5



 
Члан 9. 
Ако школа на наставној групи, односно смеру према
одлуци Владе Републике Србије у прву годину студија упише мање од 60% студената
од предвиђеног броја студената за прву годину, тај број признаје се као
нормативно-наставна група за предавања за ту наставну групу за све године
студија. 
 
Члан 10. 
Наставна група за извођење предавања и вежби у школи не
може бити већа од 40% од нормативно-наставне групе за предавања и вежбе,
утврђене овом уредбом. 
 
Члан 11. 
Број нормативно-наставних група за предавања и вежбе за
школу утврђује се на основу броја први пут уписаних студената по годинама
студија. 
 
Члан 12. 
Број нормативно-наставних група за предавања за школу,
по годинама студија, утврђује се на тај начин што се број студената те године
подели са бројем студената у нормативно-наставној групи за предавања, утврђеним
овом уредбом. 
 
Члан 13. 
Број нормативно-наставних група за вежбе за школу, по
годинама студија, утврђује се на тај начин што се број студената те године
подели са бројем студената у нормативно-наставној групи за вежбе, утврђеним
овом уредбом. 
 
Члан 14. 
Укупан седмични број норма-часова предавања утврђује се
као збир производа броја обрачунатих нормативно-наставних група за обављање
предавања по семестрима и годинама студија и просечног седмичног броја часова
предавања по семестрима утврђеног наставним планом школе. 
 
Члан 15. 
Укупан седмични број норма-часова вежби утврђује се као
збир производа броја обрачунатих нормативно-наставних група за обављање вежби
по семестрима и годинама студија и просечног седмичног броја часова вежби по
семестрима утврђеног наставним планом школе. 
 
Члан 16. 
Норматив потребног броја наставника за извођење
предавања у школи утврђује се као количник укупног броја норма-часова предавања
и норматива седмичног оптерећења наставника за предавање. 
 
Члан 17. 
Норматив потребног броја наставника за извођење вежби у
школи утврђује се као количник укупног броја норма-часова вежби и норматива
седмичног оптерећења наставника за вежбе. 
 
Члан 18. 
Норматив потребног броја наставника за извођење наставе
у школи представља збир норматива потребног броја наставника за извођење
предавања и норматива потребног броја наставника за извођење вежби. 
 
Члан 19. 
Број стално запослених наставника у школи, у смислу ове
уредбе, је број наставника запослених са пуним радним временом, до броја
одобреног од Министарства просвете, у тренутку обрачуна по овој уредби. 
 
Члан 20. 
Уколико је норматив броја наставника већи од 1,7 пута
од броја стално запослених наставника, као највише признати норматив броја
наставника је норматив броја наставника једнак 1,7 пута броју стално
запослених. 
 
Члан 21. 
Уколико је норматив броја наставника већи од броја
стално запослених наставника, школа ће се одобрити за финансирање годишње
највише још до једне десетине разлике норматива броја наставника и стално
запослених. 
Број наставника из става 1. овог члана који ће се
финансирати утврђује Министарство просвете. 
 
Члан 22. 
Уколико је број стално запослених наставника већи од
норматива броја наставника, школи ће се код обрачуна броја стално запослених
наставника умањити за једну четвртину разлике броја стално запослених и
норматива броја наставника. 
 
Члан 23. 
Број наставника који се финансира школи утврђује се као
збир три четвртине норматива броја наставника и једне четвртине броја стално
запослених наставника. 
 
III. НОРМАТИВИ И
СТАНДАРДИ БРОЈА НЕНАСТАВНИХ РАДНИКА У ШКОЛИ 
 
Члан 24.
Норматив броја ненаставних радника за обављање
административно-техничких и других послова ван наставе у складу са општим актом
школе, школи се утврђује као збир најмање пет радника за обављање основних
послова и следећег броја радника: 
– на сваких пет стално запослених наставника по један
радник, 
– на сваких 300 студената по један радник, 
– на сваких 800 метара квадратних, површине зграде коју
школа користи увећаних за однос површине лабораторија и укупне површине школе
по један радник, 
– по свакој лабораторији по један радник, 
– на сваких 15.000 библиотечких јединица по један
радник, и 
– по свакој посебној згради, односно улазу са
портирском службом по три радника. 
 
Члан 25. 
Број стално запослених ненаставних радника у школи, у
смислу ове уредбе, је број радника у сталном радном односу са пуним радним
временом, до броја одобреног од Министарства просвете, у тренутку обрачуна по
овој уредби. 
 
Члан 26. 
Број ненаставних радника који се финансира школи из
буџета обрачунава се на следећи начин: 
– ако је норматив броја ненаставних радника већи од
броја стално запослених ненаставних радника признаје се за обрачун до 1,1 броја
стално запослених ненаставних радника, 
– ако је норматив броја ненаставних радника мањи од
броја стално запослених, школи ће се финансирати број стално запослених умањен
за једну трећину разлике броја стално запослених и норматива броја ненаставних
радника. 
 
Члан 27. 
Уколико је норматив броја ненаставних радника већи од
броја стално запослених, школи ће се одобрити за финансирање годишње највише
још до једне десетине разлике норматива броја ненаставних радника и стално
запослених. 
Број ненаставних радника из става 1. овог члана који ће
се финансирати утврђује Министарство просвете. 
 
Члан 28. 
Школи која има посебних специфичности у извођењу
наставе, број неопходних радника за обављање тих послова одобрава Министарство
просвете, при чему укупан број ненаставних радника не може бити већи од броја
финансираних ненаставних радника до ступања на снагу ове уредбе. 
 
IV. НОРМАТИВИ И
СТАНДАРДИ ТРОШКОВА ПОСЛОВАЊА ШКОЛЕ
 
Члан 29.
Трошкови пословања који су независни од обима обављања
делатности школе јесу: 
– трошкови за градско земљиште, 
– доприноси за солидарну стамбену изградњу, 
– трошкови банкарских услуга и услуга службе платног
промета, 
– трошкови превоза радника на рад и са рада, 
– трошкови регреса радника за годишњи одмор, 
– трошкови за топли оброк радника, и 
– отпремнине за раднике при одласку у пензију. 
Трошкови из става 1. овог члана надокнађују се у
целини. 
 
Члан 30. 
Средства за амортизацију и ревалоризацију грађевинских
објеката и опреме финансирају се на основу предрачуна по минималним стопама
утврђеним законом, а књижног фонда по стопи од 10% на годишњем нивоу. 
 
Члан 31. 
Осигурање имовине и лица школа чији је оснивач
Република, обезбеђује се преко Министарства просвете. 
 
Члан 32. 
Школи се обезбеђују средства за издавачку делатност у
износу од 50 динара годишње по стално запосленом наставнику. 
 
Члан 33. 
Средства за инвестиционо и текуће одржавање утврђују се
на годишњем нивоу у износу од 6 динара по квадратном метру површине
грађевинских објеката школе, у једнаким месечним ратама. 
За хитне интервенције билансирају се средства на
годишњем нивоу најмање у висини средства из става 1. овог члана. 
Расподелу средстава из става 2. овог члана врши
Министарство просвете. 
 
Члан 34. 
Средства за набавку страних часописа и књига,
обезбеђују се школи у износу од 100 динара годишње, по стално запосленом
наставнику. 
 
Члан 35. 
Материјални трошкови за ваннаставне активности
студената који се финансирају из буџета, обезбеђују се школи у износу од 1.000
динара годишње и 10 динара годишње по први пут уписаном студенту по годинама
студија. 
 
Члан 36. 
Укупни трошкови пословања школе, изузимајући трошкове
из чл. 29, 30, 33, 34. и 35, ове уредбе и исказане трошкове по основу исплате
ауторских хонорара, надокнађују се школи до нивоа процентуалног учешћа
средстава обезбеђених школи преко Министарства просвете у укупном приходу
школе. 
 
Члан 36а* 
Изузетно, у 2004. години, додатна средства из текуће
буџетске резерве за финансирање текућих расхода виших школа, расподелиће се по
појединим вишим школама полазећи од средстава обезбеђених из текуће буџетске
резерве и сопствених прихода остварених по годишњем извештају виших школа за
2003. годину.

Средства из става 1. овог члана расподелиће се решењем
министра надлежног за послове просвете и спорта појединим вишим школама, осим
вишим школама за које се средства за текуће расходе обезбеђују у буџету
Аутономне покрајине Војводине. 
 

*Службени гласник РС, број
100/2004
 
V. НАЧИН ОБРАЧУНА
СРЕДСТАВА ЗА ЗАРАДЕ И МАТЕРИЈАЛНЕ ТРОШКОВЕ
 
Члан 37.
Средства за нето зараде наставника школе утврђују се
као производ броја наставника који се финансира школи, просечног коефицијента
сложености за стално запослене и основице за обрачун зарада утврђене у складу
са важећим прописима. 
 
Члан 38. 
Просечан коефицијент сложености добија се када се збир
производа броја наставника стално запослених по структури, и одговарајућег
коефицијента сложености за ту структуру наставних радника по посебном
колективном уговору подели бројем стално запослених. 
 
Члан 39. 
Школи се утврђују средства за нето зараде ненаставних
радника, као производ броја ненаставних радника који се финансира из буџета,
просечног коефицијента сложености за стално запослене ненаставне раднике и
основице за обрачун зарада утврђене у складу са важећим прописима. 
 
Члан 40. 
Просечан коефицијент сложености ненаставних рдника
добија се када се збир производа броја ненаставних радника у сталном радном
односу по структури и одговарајућег коефицијента сложености за ту структуру
радника по посебном колективном уговору подели бројем стално запослених
ненаставних радника. 
 
Члан 41. 
Школи се увећавају обрачунате нето зараде за минули рад
и функционалне додатке, у складу са посебним колективним уговором. 
 
Члан 42. 
На основу утврђених нето зарада школи се обезбеђују
средства за бруто зараде, односно средства за порезе и доприносе, као и обавезе
исплатиоца, у складу са законом. 
 
Члан 43. 
Обрачун зарада радника у школи врши се сваког месеца, а
обрачун средстава за покриће трошкова пословања два пута годишње. 
 
 
VI. ПРЕЛАЗНЕ И
ЗАВРШНА ОДРЕДБА
 
Члан 44. 
Уколико је број наставника који се финансира школи мањи
од броја стално запослених, школи ће се до 30. септембра 1995. године
финансирати број стално запослених наставника, до броја одобрених од
Министарства просвете, до дана ступања на снагу ове уредбе. 
 
Члан 45. 
Одредбе чл. 11. и 22. ове уредбе примењују се од 1.
октобра 1995. године. 
 
Члан 46. 
Ова уредба ступа на снагу осмог дана од дана
објављивања у „Службеном гласнику Републике Србије”. 
 
05 број 22-417/95
У Београду, 30. марта
1995. године

Влада Републике Србије
Потпредседник, 
проф др 
Слободан Унковић,
с.р.