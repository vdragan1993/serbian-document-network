На основу члана 40. став 2. Закона о биоцидним производима („Службени гласник РС”, бр. 36/09 и 88/10) и тачке 8. став 5. подтачка 11) Одлуке о оснивању Агенције за хемикалије („Службени гласник РС”, број 78/09), 
	
Управни одбор Агенције за хемикалије на седници одржаној 17. маја 2011. године, донео је
 

	ПРАВИЛНИК

	о одређеним опасним биоцидним производима који не могу да се стављају у промет за општу употребу 
	

"Службени гласник РС", број 
	37 од 31. маја 2011.
 

	Члан 1.
Овим правилником прописују се одређени опасни биоцидни производи који не могу да се стављају у промет за општу употребу.
 

	Члан 2.
Биоцидни производ из члана 1. овог правилника не може се стављати у промет за општу употребу ако је:
– класификован у једну или више класа опасности из Табеле 1. према Правилнику о класификацији, паковању, обележавању и оглашавању хемикалије и одређеног производа („Службени гласник РС”, бр. 59/10 и 25/11) или
– класификован у једну или више класа опасности из Табеле 2. према Правилнику о класификацији, паковању, обележавању и оглашавању хемикалије и одређеног производа у складу са Глобално хармонизованим системом за класификацију и обележавање УН („Службени гласник РС”, бр. 64/10 и 26/11). 
	
 
Табела 1.





				Класа опасности


				Знак опасности, ознака ризика





				Веома токсично


				Т+, R 26




				T+, R 27




				T+, R 28




				T+, R 39/26

				T+, R 39/27

				T+, R 39/28




				Токсично


				T, R 23




				T, R 24




				T, R 25




				T, R 39/23

				T, R 39/24

				T, R 39/25




				T, R 48/23

				T, R 48/24

				T, R 48/25




				Карциногено, категорија 1 или 2



				T, R 45




				Мутагено, категорија 1 или 2



				T, R 46




				Токсично по репродукцију, категорија 1 или 2



				T, R 60, R 61



 
Tабела 2.





				Класа опасности и категорија опасности



				Обавештење о опасности





				Акутна токсичност, категорија 1



				H 300




				H 310




				H 330




				Акутна токсичност, категорија 2



				H 300




				H 310




				H 330




				Акутна токсичност, категорија 3



				H 301 




				H 311




				H 331




				Специфична токсичност за циљни орган – једнократна изложеност, категорија 1



				H 370




				Специфична токсичност за циљни орган – вишекратна изложеност, категорија 1



				H 372




				Мутагеност герминативних ћелија,

				категорија 1А или 1Б 



				H 340 




				Карциногеност, категорија 1А или 1Б



				H 350




				Токсичност по репродукцију, категорија 1А или 1Б



				H 360



 
Поред биоцидних производа из става 1. овог члана, биоцидни производ се не може стављати у промет за општу употребу ако је у поступку доношења решења о упису биоцидног производа у Привремену листу биоцидних производа за достављање техничког досијеа или у поступку издавања одобрења за стављање биоцидног производа у промет процењено да се тај биоцидни производ мора користити искључиво за професионалну или индустријску употребу.
 

	Члан 3.
Овај правилник ступа на снагу осмог дана од дана објављивања у „Службеном гласнику РС”.
 

	Број 110-00-16/2011-03

	У Београду, 17. маја 2011. године 

	Председник

	Управног одбора,

	проф. др Бранимир Јованчићевић, 
	с.р.