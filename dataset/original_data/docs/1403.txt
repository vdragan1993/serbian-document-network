ЗАКОН
о седиштима и подручјима судова и јавних тужилаштава

	"Службени гласник РС", број 101 од 20. новембра 2013.
 
I. ПРЕДМЕТ ЗАКОНА
Члан 1.
Овим законом оснивају се прекршајни, основни, виши, привредни и апелациони судови, одређују њихова седишта и подручја на којима врше надлежност и одређују одељења Прекршајног апелационог и Управног суда и подручја на којима врше надлежност.
Овим законом оснивају се и основна, виша и апелациона јавна тужилаштва и одређују њихова седишта и подручја.
II. СУДОВИ
1. Прекршајни судови
Члан 2.
Прекршајни судови јесу:
1) Прекршајни суд у Аранђеловцу за територију општина Аранђеловац и Топола, са одељењем суда у Тополи, 
	
2) Прекршајни суд у Бачкој Паланци, за територију општина Бач, Бачка Паланка и Бачки Петровац, са одељењем суда у Бачу и Бачком Петровцу,
3) Прекршајни суд у Београду, за територију градских општина Барајево, Вождовац, Врачар, Гроцка, Звездара, Земун, Нови Београд, Палилула, Раковица, Савски венац, Стари град, Сурчин и Чукарица, са одељењима суда у Барајеву и Гроцкој,
4) Прекршајни суд у Бечеју, за територију општина Бечеј, Жабаљ, Србобран и Темерин, са одељењима суда у Жабљу, Србобрану и Темерину, 
	
5) Прекршајни суд у Ваљеву, за територију општина Лајковац, Љиг, Мионица, Осечина и Уб и за град Ваљево, са одељењима суда у Лајковцу, Љигу, Мионици, Осечини и Убу,
6) Прекршајни суд у Врању, за територију општина Босилеград, Бујановац, Владичин Хан, Сурдулица и Трговиште и за град Врање, са одељењима суда у Бујановцу, Владичином Хану и Сурдулици,
7) Прекршајни суд у Вршцу, за територију општина Бела Црква, Вршац и Пландиште, са одељењима суда у Белој Цркви и Пландишту, 
	
8) Прекршајни суд у Горњем Милановцу, за територију општине Горњи Милановац,
9) Прекршајни суд у Зајечару, за територију општина Бољевац, Бор, Књажевац и Сокобања и за град Зајечар, са одељењима суда у Бољевцу, Бору, Књажевцу и Сокобањи,
10) Прекршајни суд у Зрењанину, за територију општина Житиште, Нови Бечеј и Сечањ и за град Зрењанин, са одељењима суда у Житишту, Новом Бечеју и Сечњу,
11) Прекршајни суд у Јагодини, за територију општина Деспотовац, Рековац, Свилајнац и Ћуприја и за град Јагодину, са одељењима суда у Деспотовцу, Свилајнцу и Ћуприји,
12) Прекршајни суд у Кикинди, за територију општина Кикинда, Нова Црња и Нови Кнежевац, са одељењима суда у Новој Црњи и Новом Кнежевцу,
13) Прекршајни суд у Крагујевцу, за територију општина Баточина, Кнић, Лапово и Рача и за град Крагујевац, са одељењима суда у Баточини, Книћу и Рачи,
14) Прекршајни суд у Краљеву, за територију општине Врњачка Бања и за град Краљево, са одељењем суда у Врњачкој Бањи,
15) Прекршајни суд у Крушевцу, за територију општина Александровац, Брус, Варварин и Ћићевац и за град Крушевац, са одељењима суда у Александровцу, Брусу, Варварину и Ћићевцу,
16) Прекршајни суд у Лазаревцу, за територију градске општине Лазаревац,
17) Прекршајни суд у Лесковцу, за територију општина Бојник, Власотинце, Лебане, Медвеђа и Црна Трава и за град Лесковац, са одељењима суда у Бојнику, Власотинцу, Лебану и Медвеђи,
18) Прекршајни суд у Лозници, за територију општина Крупањ, Љубовија и Мали Зворник и за град Лозницу, са одељењима суда у Крупњу, Љубовији и Малом Зворнику,
19) Прекршајни суд у Младеновцу, за територију градских општина Младеновац и Сопот, са одељењем суда у Сопоту,
20) Прекршајни суд у Неготину, за територију општина Кладово, Мајданпек и Неготин, са одељењима суда у Кладову и Мајданпеку,
21) Прекршајни суд у Нишу, за територију општина Алексинац, Гаџин Хан, Дољевац, Житорађа, Мерошина, Ражањ и Сврљиг и за град Ниш, са одељењима суда у Алексинцу, Дољевцу, Житорађи, Мерошини, Ражњу и Сврљигу, 
	
22) Прекршајни суд у Новом Пазару, за територију општине Тутин и за град Нови Пазар, са одељењем суда у Тутину,
23) Прекршајни суд у Новом Саду, за територију општина Беочин, Врбас, Сремски Карловци и Тител и за град Нови Сад, са одељењима суда у Беочину, Врбасу и Тителу, 
	
24) Прекршајни суд у Обреновцу, за територију градске општине Обреновац,
25) Прекршајни суд у Панчеву, за територију општина Алибунар, Ковачица, Ковин и Опово и за град Панчево, са одељењима суда у Алибунару, Ковачици, Ковину и Опову,
26) Прекршајни суд у Параћину, за територију општине Параћин,
27) Прекршајни суд у Пироту, за територију општина Бабушница, Бела Паланка, Димитровград и Пирот, са одељењима суда у Белој Паланци и Димитровграду,
28) Прекршајни суд у Пожаревцу, за територију општина Велико Градиште, Голубац, Жабари, Жагубица, Кучево, Мало Црниће и Петровац на Млави и за град Пожаревац, са одељењима суда у Великом Градишту, Голупцу, Жабарима, Жагубици, Кучеву, Малом Црнићу и Петровцу на Млави, 
	
29) Прекршајни суд у Пожеги, за територију општина Ариље, Ивањица, Косјерић и Пожега, са одељењима суда у Ариљу, Ивањици и Косјерићу, 
	
30) Прекршајни суд у Прешеву, за територију општине Прешево,
31) Прекршајни суд у Пријепољу, за територију општина Нова Варош, Прибој и Пријепоље, са одељењима суда у Новој Вароши и Прибоју,
32) Прекршајни суд у Прокупљу, за територију општина Блаце, Куршумлија и Прокупље, са одељењима суда у Блацу и Куршумлији,
33) Прекршајни суд у Рашки, за територију општине Рашка,
34) Прекршајни суд у Руми, за територију општина Инђија, Ириг, Пећинци, Рума и Стара Пазова, са одељењима суда у Инђији, Иригу, Пећинцима и Старој Пазови,
35) Прекршајни суд у Сенти, за територију општина Ада, Кањижа, Сента и Чока, са одељењима суда у Ади, Кањижи и Чоки,
36) Прекршајни суд у Сјеници, за територију општине Сјеница,
37) Прекршајни суд у Смедереву, за територију општина Велика Плана и Смедеревска Паланка и за град Смедерево, са одељењима суда у Великој Плани и Смедеревској Паланци,
38) Прекршајни суд у Сомбору, за територију општина Апатин, Кула и Оџаци и за град Сомбор, са одељењима суда у Апатину, Кули и Оџацима,
39) Прекршајни суд у Сремској Митровици, за територију општине Шид и за град Сремску Митровицу, са одељењем суда у Шиду,
40) Прекршајни суд у Суботици, за територију општина Бачка Топола и Мали Иђош и за град Суботицу, са одељењима суда у Бачкој Тополи и Малом Иђошу,
41) Прекршајни суд у Трстенику, за територију општине Трстеник,
42) Прекршајни суд у Ужицу, за територију општина Бајина Башта и Чајетина и за град Ужице, са одељењима суда у Бајиној Башти и Чајетини,
43) Прекршајни суд у Чачку, за територију општине Лучани и за град Чачак, са одељењем суда у Гучи, за територију општине Лучани,
44) Прекршајни суд у Шапцу, за територију општина Богатић, Владимирци и Коцељева и за град Шабац, са одељењима суда у Богатићу, Владимирцима и Коцељеви.
2. Основни судови
Члан 3.
Основни судови јесу:
1) Основни суд у Алексинцу, за територију општина Алексинац, Ражањ и Сокобања, са судском јединицом у Сокобањи,
2) Основни суд у Аранђеловцу, за територију општина Аранђеловац, Рача и Топола, са судском јединицом у Тополи,
3) Основни суд у Бачкој Паланци, за територију општина Бач и Бачка Паланка, 
	
4) Први основни суд у Београду, за територију градских општина Врачар, Звездара, Палилула, Савски венац и Стари град, 
	
5) Други основни суд у Београду, за територију градских општина Вождовац, Гроцка, Раковица и Чукарица, 
	
6) Трећи основни суд у Београду, за територију градских општина Земун, Нови Београд и Сурчин,
7) Основни суд у Бечеју, за територију општина Бечеј и Нови Бечеј, са судском јединицом у Новом Бечеју,
8) Основни суд у Бору, за територију општине Бор,
9) Основни суд у Брусу, за територију општина Александровац и Брус, са судском јединицом у Александровцу, 
	
10) Основни суд у Бујановцу, за територију општина Бујановац и Прешево,
11) Основни суд у Ваљеву, за територију општине Осечина и за град Ваљево, 
	
12) Основни суд у Великој Плани, за територију општина Велика Плана и Смедеревска Паланка, са судском јединицом у Смедеревској Паланци, 
	
13) Основни суд у Великом Градишту, за територију општина Велико Градиште и Голубац,
14) Основни суд у Врању, за територију општине Трговиште и за град Врање,
15) Основни суд у Врбасу, за територију општина Врбас, Кула и Србобран, са судском јединицом у Кули, 
	
16) Основни суд у Вршцу, за територију општина Бела Црква, Вршац и Пландиште, са судском јединицом у Белој Цркви, 
	
17) Основни суд у Горњем Милановцу, за територију општине Горњи Милановац,
18) Основни суд у Деспотовцу, за територију општина Деспотовац и Свилајнац, са судском јединицом у Свилајнцу,
19) Основни суд у Димитровграду, за територију општине Димитровград,
20) Основни суд у Зајечару, за територију општине Бољевац и за град Зајечар,
21) Основни суд у Зрењанину, за територију општина Житиште и Сечањ и за град Зрењанин, 
	
22) Основни суд у Ивањици, за територију општина Ивањица и Лучани, 
23) Основни суд у Јагодини, за територију општине Рековац и за град Јагодину, 
	
24) Основни суд у Кикинди, за територију општина Кикинда, Нова Црња, Нови Кнежевац и Чока, са судском јединицом у Новом Кнежевцу, 
	
25) Основни суд у Књажевцу, за територију општине Књажевац,
26) Основни суд у Крагујевцу, за територију општина Баточина, Кнић, Лапово и за град Крагујевац, 
	
27) Основни суд у Краљеву, за територију општине Врњачка Бања и за град Краљево, са судском јединицом у Врњачкој Бањи,
28) Основни суд у Крушевцу, за територију општина Варварин и Ћићевац и за град Крушевац, са судском јединицом у Варварину,
29) Основни суд у Куршумлији, за територију општина Блаце и Куршумлија, 
	
30) Основни суд у Лазаревцу, за територију градске општине Лазаревац,
31) Основни суд у Лебану, за територију општина Бојник, Лебане и Медвеђа, 
	
32) Основни суд у Лесковцу, за територију општина Власотинце и Црна Трава и за град Лесковац, са судском јединицом у Власотинцу,
33) Основни суд у Лозници, за територију општина Крупањ, Љубовија и Мали Зворник и за град Лозницу, са судском јединицом у Љубовији,
34) Основни суд у Мајданпеку, за територију општине Мајданпек,
35) Основни суд у Мионици, за територију општина Љиг и Мионица, 
36) Основни суд у Младеновцу, за територију градских општина Барајево, Младеновац и Сопот, са судском јединицом у Сопоту,
37) Основни суд у Неготину, за територију општина Кладово и Неготин, са судском јединицом у Кладову,
38) Основни суд у Нишу, за територију општина Гаџин Хан, Дољевац и Сврљиг и за град Ниш, 
	
39) Основни суд у Новом Пазару, за територију општине Тутин и за град Нови Пазар, са судском јединицом у Тутину, 
	
40) Основни суд у Новом Саду, за територију општина Бачки Петровац, Беочин, Жабаљ, Сремски Карловци, Темерин и Тител и за град Нови Сад, 
	
41) Основни суд у Обреновцу, за територију градске општине Обреновац,
42) Основни суд у Панчеву, за територију општина Алибунар, Ковачица и Опово и за град Панчево, са судском јединицом у Ковачици,
43) Основни суд у Параћину, за територију општина Параћин и Ћуприја, са судском јединицом у Ћуприји,
44) Основни суд у Петровцу на Млави, за територију општина Жагубица и Петровац на Млави, са судском јединицом у Жагубици,
45) Основни суд у Пироту, за територију општина Бабушница, Бела Паланка и Пирот, 
	
46) Основни суд у Пожаревцу, за територију општина Жабари, Кучево и Мало Црниће и за град Пожаревац, са судском јединицом у Кучеву, 
	
47) Основни суд у Пожеги, за територију општина Ариље, Косјерић и Пожега, 
	
48) Основни суд у Прибоју, за територију општине Прибој,
49) Основни суд у Пријепољу, за територију општина Нова Варош и Пријепоље, са судском јединицом у Новој Вароши, 
	
50) Основни суд у Прокупљу, за територију општина Житорађа, Мерошина и Прокупље,
51) Основни суд у Рашкој, за територију општине Рашка,
52) Основни суд у Руми, за територију општине Ириг, Пећинци и Рума, 
53) Основни суд у Сенти, за територију општина Ада, Кањижа и Сента,
54) Основни суд у Сјеници, за територију општине Сјеница,
55) Основни суд у Смедереву, за територију општине Ковин и за град Смедерево, са судском јединицом у Ковину,
56) Основни суд у Сомбору, за територију општина Апатин и Оџаци и за град Сомбор, 
	
57) Основни суд у Сремској Митровици, за територију града Сремске Митровице, 
	
58) Основни суд у Старој Пазови, за територију општина Инђија и Стара Пазова, са судском јединицом у Инђији,
59) Основни суд у Суботици, за територију општина Бачка Топола и Мали Иђош и за град Суботицу, са судском јединицом у Бачкој Тополи,
60) Основни суд у Сурдулици, за територију општина Босилеград, Владичин Хан и Сурдулица, са судским јединицама у Босилеграду и Владичином Хану, 
	
61) Основни суд у Трстенику, за територију општине Трстеник, 
62) Основни суд у Убу, за територију општина Лајковац и Уб, 
63) Основни суд у Ужицу, за територију општина Бајина Башта и Чајетина и за град Ужице, са судском јединицом у Бајиној Башти, 
	
64) Основни суд у Чачку, за територију града Чачка, 
65) Основни суд у Шапцу, за територију општина Богатић, Владимирци и Коцељева и за град Шабац, са судском јединицом у Богатићу и судском јединицом у Коцељеви за територију општина Коцељева и Владимирци, 
	
66) Основни суд у Шиду, за територију општине Шид.
Први основни суд у Београду надлежан је за међународну правну помоћ за подручја Првог, Другог и Трећег основног суда у Београду.
3. Виши судови
Члан 4.
Виши судови јесу:
1) Виши суд у Београду, за подручје Првог, Другог и Трећег основног суда у Београду, Основног суда у Лазаревцу, Основног суда у Младеновцу и Основног суда у Обреновцу,
2) Виши суд у Ваљеву, за подручје Основног суда у Ваљеву, Основног суда у Мионици и Основног суда у Убу,
3) Виши суд у Врању, за подручје Основног суда у Бујановцу, Основног суда у Врању и Основног суда у Сурдулици,
4) Виши суд у Зајечару, за подручје Основног суда у Бору, Основног суда у Зајечару и Основног суда у Књажевцу,
5) Виши суд у Зрењанину, за подручје Основног суда у Бечеју, Основног суда у Зрењанину и Основног суда у Кикинди,
6) Виши суд у Јагодини, за подручје Основног суда у Деспотовцу, Основног суда у Јагодини и Основног суда у Параћину,
7) Виши суд у Крагујевцу, за подручје Основног суда у Аранђеловцу и Основног суда у Крагујевцу,
8) Виши суд у Краљеву, за подручје Основног суда у Краљеву и Основног суда у Рашкој, 
	
9) Виши суд у Крушевцу, за подручје Основног суда у Брусу, Основног суда у Крушевцу и Основног суда у Трстенику, 
	
10) Виши суд у Лесковцу, за подручје Основног суда у Лебану и Основног суда у Лесковцу,
11) Виши суд у Неготину, за подручје Основног суда у Мајданпеку и Основног суда у Неготину,
12) Виши суд у Нишу, за подручје Основног суда у Алексинцу и Основног суда у Нишу,
13) Виши суд у Новом Пазару, за подручје Основног суда у Новом Пазару и Основног суда у Сјеници,
14) Виши суд у Новом Саду, за подручје Основног суда у Бачкој Паланци и Основног суда у Новом Саду,
15) Виши суд у Панчеву, за подручје Основног суда у Вршцу и Основног суда у Панчеву,
16) Виши суд у Пироту, за подручје Основног суда у Димитровграду и Основног суда у Пироту,
17) Виши суд у Пожаревцу, за подручје Основног суда у Великом Градишту, Основног суда у Петровцу на Млави и Основног суда у Пожаревцу,
18) Виши суд у Прокупљу, за подручје Основног суда у Куршумлији и Основног суда у Прокупљу,
19) Виши суд у Смедереву, за подручје Основног суда у Великој Плани и Основног суда у Смедереву,
20) Виши суд у Сомбору, за подручје Основног суда у Врбасу и Основног суда у Сомбору,
21) Виши суд у Сремској Митровици, за подручје Основног суда у Руми, Основног суда у Сремској Митровици, Основног суда у Старој Пазови и Основног суда у Шиду,
22) Виши суд у Суботици, за подручје Основног суда у Сенти и Основног суда у Суботици,
23) Виши суд у Ужицу, за подручје Oсновног суда у Пожеги, Основног суда у Прибоју, Основног суда у Пријепољу и Основног суда у Ужицу,
24) Виши суд у Чачку, за подручје Основног суда у Горњем Милановцу, Основног суда у Ивањици и Основног суда у Чачку,
25) Виши суд у Шапцу, за подручје Основног суда у Лозници и Основног суда у Шапцу.
Виши суд у Београду надлежан је да у првом степену одлучује о забрани растурања штампе и ширења информација у средствима јавног информисања и да суди у споровима о објављивању исправке информације и одговора на информацију, због повреде забране говора мржње, заштите права на приватни живот, односно права на лични запис, пропуштања објављивања информације и накнади штете у вези са објављивањем информације за територију Републике Србије.
Виши суд у Београду надлежан је и за спорове о ауторским и сродним правима и заштити и употреби проналазака, индустријског дизајна, модела, узорака, жигова, ознака географског порекла, топографије интегрисаних кола, односно топографије полупроводничких производа и оплемењивача биљних сорти за територију Републике Србије.
4. Привредни судови
Члан 5.
Привредни судови јесу:
1) Привредни суд у Београду, за територију града Београда,
2) Привредни суд у Ваљеву, за територију општина Богатић, Владимирци, Коцељева, Крупањ, Лајковац, Љиг, Љубовија, Мали Зворник, Мионица, Осечина и Уб и за градове Ваљево, Лозница и Шабац, са судском јединицом у Лозници за територију општина Крупањ, Љубовија и Мали Зворник и за град Лозницу и судском јединицом у Шапцу за територију општина Богатић, Владимирци и Коцељева и за град Шабац,
3) Привредни суд у Зајечару, за територију општина Бољевац, Бор, Кладово, Књажевац, Мајданпек, Неготин и Сокобања и за град Зајечар,
4) Привредни суд у Зрењанину, за територију општина Житиште, Кикинда, Нова Црња, Нови Бечеј, Нови Кнежевац, Сечањ и Чока и за град Зрењанин,
5) Привредни суд у Краљеву, за територију општина Александровац, Брус, Варварин, Врњачка Бања, Рашка, Сјеница, Трстеник, Тутин и Ћићевац и за градове Краљево, Крушевац и Нови Пазар, са судском јединицом у Крушевцу за територију општина Александровац, Брус, Варварин, Трстеник и Ћићевац и за град Крушевац и судском јединицом у Новом Пазару за територију општина Сјеница и Тутин и за град Нови Пазар,
6) Привредни суд у Крагујевцу, за територију општина Аранђеловац, Баточина, Деспотовац, Кнић, Лапово, Параћин, Рача, Рековац, Свилајнац, Топола и Ћуприја и за градове Јагодину и Крагујевац, са судском јединицом у Јагодини, за територију општина Деспотовац, Параћин, Рековац, Свилајнац и Ћуприја и за град Јагодину,
7) Привредни суд у Лесковцу, за територију општина Бојник, Босилеград, Бујановац, Владичин Хан, Власотинце, Лебане, Медвеђа, Прешево, Сурдулица, Трговиште и Црна Трава и за градове Врање и Лесковац, са судском јединицом у Врању, за територију општина Босилеград, Бујановац, Владичин Хан, Прешево, Сурдулица и Трговиште и за град Врање,
8) Привредни суд у Нишу, за територију општина Алексинац, Бабушница, Бела Паланка, Блаце, Димитровград, Дољевац, Гаџин Хан, Житорађа, Куршумлија, Мерошина, Пирот, Прокупље, Ражањ и Сврљиг и за град Ниш,
9) Привредни суд у Новом Саду, за територију општина Бач, Бачка Паланка, Бачки Петровац, Беочин, Бечеј, Жабаљ, Сремски Карловци, Темерин и Тител и за град Нови Сад,
10) Привредни суд у Панчеву, за територију општина Алибунар, Бела Црква, Вршац, Ковачица, Ковин, Опово и Пландиште и за град Панчево,
11) Привредни суд у Пожаревцу, за територију општина Велика Плана, Велико Градиште, Голубац, Жабари, Жагубица, Кучево, Мало Црниће, Петровац на Млави и Смедеревска Паланка и за градове Пожаревац и Смедерево, са судском јединицом у Смедереву, за територију општина Велика Плана и Смедеревска Паланка и за град Смедерево,
12) Привредни суд у Сомбору, за територију општина Апатин, Врбас, Кула, Оџаци и Србобран и за град Сомбор,
13) Привредни суд у Сремској Митровици, за територију општина Инђија, Ириг, Пећинци, Рума, Стара Пазова и Шид и за град Сремску Митровицу,
14) Привредни суд у Суботици, за територију општина Ада, Бачка Топола, Кањижа, Мали Иђош и Сента и за град Суботицу,
15) Привредни суд у Ужицу, за територију општина Ариље, Бајина Башта, Косјерић, Нова Варош, Пожега, Прибој, Пријепоље и Чајетина и за град Ужице,
16) Привредни суд у Чачку, за територију општина Горњи Милановац, Ивањица и Лучани и за град Чачак.
Привредни суд у Београду надлежан је за спорове о ауторским и сродним правима и заштити и употреби проналазака, индустријског дизајна, модела, узорака, жигова, ознака географског порекла, топографије интегрисаних кола, односно топографије полупроводничких производа и оплемењивача биљних сорти за територију Републике Србије.
5. Апелациони судови
Члан 6.
Апелациони судови јесу:
1) Апелациони суд у Београду, за подручја виших судова у Београду, Ваљеву, Панчеву и Смедереву,
2) Апелациони суд у Крагујевцу, за подручја виших судова у Јагодини, Крагујевцу, Крушевцу, Краљеву, Новом Пазару, Пожаревцу, Чачку и Ужицу,
3) Апелациони суд у Нишу, за подручја виших судова у Врању, Зајечару, Неготину, Лесковцу, Нишу, Прокупљу и Пироту,
4) Апелациони суд у Новом Саду, за подручја виших судова у Зрењанину, Новом Саду, Сомбору, Сремској Митровици, Суботици и Шапцу.
6. Одељења Прекршајног апелационог суда
Члан 7.
Одељења Прекршајног апелационог суда јесу: 
1) Одељење у Крагујевцу, за подручја прекршајних судова у Аранђеловцу, Горњем Милановцу, Јагодини, Крагујевцу, Краљеву, Крушевцу, Новом Пазару, Параћину, Пожеги, Пријепољу, Рашкој, Сјеници, Трстенику, Чачку и Ужицу,
2) Одељење у Нишу, за подручја прекршајних судова у Врању, Зајечару, Лесковцу, Неготину, Нишу, Пироту, Прешеву и Прокупљу,
3) Одељење у Новом Саду, за подручја прекршајних судова у Бачкој Паланци, Бечеју, Вршцу, Зрењанину, Кикинди, Новом Саду, Руми, Сенти, Сомбору, Сремској Митровици, Суботици и Шапцу.
7. Одељења Управног суда
Члан 8.
Одељења Управног суда јесу:
1) Одељење у Крагујевцу, за подручја виших судова у Јагодини, Крагујевцу, Крушевцу, Краљеву, Новом Пазару, Ужицу и Чачку,
2) Одељење у Нишу, за подручја виших судова у Врању, Лесковцу, Нишу, Прокупљу и Пироту,
3) Одељење у Новом Саду, за подручја виших судова у Зрењанину, Новом Саду, Сомбору, Сремској Митровици, Суботици и Шапцу.
III. ЈАВНА ТУЖИЛАШТВА
1. Основна јавна тужилаштва
Члан 9.
Основна јавна тужилаштва јесу:
1) Основно јавно тужилаштво у Алексинцу, за подручје Основног суда у Алексинцу,
2) Основно јавно тужилаштво у Аранђеловцу, за подручје Основног суда у Аранђеловцу,
3) Основно јавно тужилаштво у Бачкој Паланци, за подручје Основног суда у Бачкој Паланци,
4) Прво основно јавно тужилаштво у Београду, за подручје Првог основног суда у Београду,
5) Друго основно јавно тужилаштво у Београду, за подручје Другог основног суда у Београду,
6) Треће основно јавно тужилаштво у Београду, за подручје Трећег основног суда у Београду,
7) Основно јавно тужилаштво у Бечеју, за подручје Основног суда у Бечеју, 
	
8) Основно јавно тужилаштво у Бору, за подручје Основног суда у Бору,
9) Основно јавно тужилаштво у Брусу, за подручје Основног суда у Брусу,
10) Основно јавно тужилаштво у Ваљеву, за подручје Основног суда у Ваљеву,
11) Основно јавно тужилаштво у Великој Плани, за подручје Основног суда у Великој Плани,
12) Основно јавно тужилаштво у Великом Градишту, за подручје Основног суда у Великом Градишту,
13) Основно јавно тужилаштво у Владичином Хану, за подручје Основног суда у Сурдулици, 
	
14) Основно јавно тужилаштво у Врању, за подручје Основног суда у Бујановцу и Основног суда у Врању, са одељењем у Бујановцу,
15) Основно јавно тужилаштво у Врбасу, за подручје Основног суда у Врбасу,
16) Основно јавно тужилаштво у Вршцу, за подручје Основног суда у Вршцу,
17) Основно јавно тужилаштво у Горњем Милановцу, за подручје Основног суда у Горњем Милановцу,
18) Основно јавно тужилаштво у Деспотовцу, за подручје Основног суда у Деспотовцу, 
	
19) Основно јавно тужилаштво у Зајечару, за подручје Основног суда у Зајечару и Основног суда у Књажевцу, са одељењем у Књажевцу,
20) Основно јавно тужилаштво у Зрењанину, за подручје Основног суда у Зрењанину,
21) Основно јавно тужилаштво у Јагодини, за подручје Основног суда у Јагодини,
22) Основно јавно тужилаштво у Кикинди, за подручје Основног суда у Кикинди, 
	
23) Основно јавно тужилаштво у Крагујевцу, за подручје Основног суда у Крагујевцу,
24) Основно јавно тужилаштво у Краљеву, за подручје Основног суда у Краљеву, 
	
25) Основно јавно тужилаштво у Крушевцу, за подручје Основног суда у Крушевцу,
26) Основно јавно тужилаштво у Куршумлији, за подручје Основног суда у Куршумлији,
27) Основно јавно тужилаштво у Лазаревцу, за подручје Основног суда у Лазаревцу,
28) Основно јавно тужилаштво у Лебану, за подручје Основног суда у Лебану, 
	
29) Основно јавно тужилаштво у Лесковцу, за подручје Основног суда у Лесковцу,
30) Основно јавно тужилаштво у Лозници, за подручје Основног суда у Лозници, са одељењем у Љубовији,
31) Основно јавно тужилаштво у Мионици, за подручје Основног суда у Мионици, 
	
32) Основно јавно тужилаштво у Младеновцу, за подручје Основног суда у Младеновцу, 
	
33) Основно јавно тужилаштво у Неготину, за подручје Основног суда у Мајданпеку и Основног суда у Неготину, са одељењем у Мајданпеку,
34) Основно јавно тужилаштво у Нишу, за подручје Основног суда у Нишу,
35) Основно јавно тужилаштво у Новом Пазару, за подручје Основног суда у Новом Пазару и Основног суда у Сјеници, са одељењем у Сјеници, 
	
36) Основно јавно тужилаштво у Новом Саду, за подручје Основног суда у Новом Саду, 
	
37) Основно јавно тужилаштво у Обреновцу, за подручје Основног суда у Обреновцу,
38) Основно јавно тужилаштво у Панчеву, за подручје Основног суда у Панчеву, 
	
39) Основно јавно тужилаштво у Параћину, за подручје Основног суда у Параћину,
40) Основно јавно тужилаштво у Петровцу на Млави, за подручје Основног суда у Петровцу на Млави, 
	
41) Основно јавно тужилаштво у Пироту, за подручје Основног суда у Димитровграду и Основног суда у Пироту, 
	
42) Основно јавно тужилаштво у Пожаревцу, за подручје Основног суда у Пожаревцу, са одељењем у Кучеву,
43) Основно јавно тужилаштво у Пожеги, за подручје Основног суда у Пожеги,
44) Основно јавно тужилаштво у Пријепољу, за подручје Основног суда у Прибоју и Основног суда у Пријепољу, са одељењем у Прибоју,
45) Основно јавно тужилаштво у Прокупљу, за подручје Основног суда у Прокупљу,
46) Основно јавно тужилаштво у Рашкој, за подручје Основног суда у Рашкој,
47) Основно јавно тужилаштво у Руми, за подручје Основног суда у Руми, 
	
48) Основно јавно тужилаштво у Сенти, за подручје Основног суда у Сенти,
49) Основно јавно тужилаштво у Смедереву, за подручје Основног суда у Смедереву,
50) Основно јавно тужилаштво у Сомбору, за подручје Основног суда у Сомбору,
51) Основно јавно тужилаштво у Сремској Митровици, за подручје Основног суда у Сремској Митровици и Основног суда у Шиду, са одељењем у Шиду, 
	
52) Основно јавно тужилаштво у Старој Пазови, за подручје Основног суда у Старој Пазови, 
	
53) Основно јавно тужилаштво у Суботици, за подручје Основног суда у Суботици,
54) Основно јавно тужилаштво у Трстенику, за подручје Основног суда у Трстенику,
55) Основно јавно тужилаштво у Убу, за подручје Основног суда у Убу,
56) Основно јавно тужилаштво у Ужицу, за подручје Основног суда у Ужицу, 
	
57) Основно јавно тужилаштво у Чачку, за подручје Основног суда у Ивањици и Основног суда у Чачку, са одељењем у Ивањици,
58) Основно јавно тужилаштво у Шапцу, за подручје Основног суда у Шапцу.
2. Виша јавна тужилаштва
Члан 10.
Виша јавна тужилаштва јесу:
1) Више јавно тужилаштво у Београду, за подручје Вишег суда у Београду,
2) Више јавно тужилаштво у Ваљеву, за подручје Вишег суда у Ваљеву,
3) Више јавно тужилаштво у Врању, за подручје Вишег суда у Врању,
4) Више јавно тужилаштво у Зајечару, за подручје Вишег суда у Зајечару,
5) Више јавно тужилаштво у Зрењанину, за подручје Вишег суда у Зрењанину,
6) Више јавно тужилаштво у Јагодини, за подручје Вишег суда у Јагодини,
7) Више јавно тужилаштво у Крагујевцу, за подручје Вишег суда у Крагујевцу,
8) Више јавно тужилаштво у Краљеву, за подручје Вишег суда у Краљеву,
9) Више јавно тужилаштво у Крушевцу, за подручје Вишег суда у Крушевцу,
10) Више јавно тужилаштво у Лесковцу, за подручје Вишег суда у Лесковцу,
11) Више јавно тужилаштво у Неготину, за подручје Вишег суда у Неготину,
12) Више јавно тужилаштво у Нишу, за подручје Вишег суда у Нишу,
13) Више јавно тужилаштво у Новом Пазару, за подручје Вишег суда у Новом Пазару, 
	
14) Више јавно тужилаштво у Новом Саду, за подручје Вишег суда у Новом Саду,
15) Више јавно тужилаштво у Панчеву, за подручје Вишег суда у Панчеву,
16) Више јавно тужилаштво у Пироту, за подручје Вишег суда у Пироту,
17) Више јавно тужилаштво у Пожаревцу, за подручје Вишег суда у Пожаревцу,
18) Више јавно тужилаштво у Прокупљу, за подручје Вишег суда у Прокупљу,
19) Више јавно тужилаштво у Смедереву, за подручје Вишег суда у Смедереву,
20) Више јавно тужилаштво у Сомбору, за подручје Вишег суда у Сомбору,
21) Више јавно тужилаштво у Сремској Митровици, за подручје Вишег суда у Сремској Митровици,
22) Више јавно тужилаштво у Суботици, за подручје Вишег суда у Суботици,
23) Више јавно тужилаштво у Ужицу, за подручје Вишег суда у Ужицу,
24) Више јавно тужилаштво у Чачку, за подручје Вишег суда у Чачку,
25) Више јавно тужилаштво у Шапцу, за подручје Вишег суда у Шапцу.
3. Апелациона јавна тужилаштва
Члан 11.
Апелациона јавна тужилаштва јесу:
1) Апелационо јавно тужилаштво у Београду, за подручје Апелационог суда у Београду,
2) Апелационо јавно тужилаштво у Крагујевцу, за подручје Апелационог суда у Крагујевцу,
3) Апелационо јавно тужилаштво у Нишу, за подручје Апелационог суда у Нишу,
4) Апелационо јавно тужилаштво у Новом Саду, за подручје Апелационог суда у Новом Саду.
IV. СУДОВИ И ЈАВНА ТУЖИЛАШТВА ЗА ТЕРИТОРИЈУ АУТОНОМНЕ ПОКРАЈИНЕ КОСОВО И МЕТОХИЈА
Члан 12.
Оснивање судова и јавних тужилаштава надлежних за територију Аутономне покрајине Косово и Метохија, њихова седишта и подручја на којима врше надлежност уређује се посебним законом.
V. ПРЕЛАЗНЕ И ЗАВРШНЕ ОДРЕДБЕ
Члан 13.
Судови и јавна тужилаштва, основани Законом о седиштима и подручјима судова и јавних тужилаштава („Службени гласник РС”, број 116/08) настављају са радом до дана почетка примене овог закона.
Предмете у којима до дана почетка примене овог закона није донета одлука од судова и јавних тужилаштава основаних Законом о седиштима и подручјима судова и јавних тужилаштава („Службени гласник РС”, број 116/08) преузимају месно надлежни судови и јавна тужилаштва основани овим законом.
Изузетно од става 2. овог члана, о предметима примљеним у апелационим судовима до дана почетка примене овог закона одлучиће апелациони судови који су надлежни у складу са Законом о седиштима и подручјима судова и јавних тужилаштава („Службени гласник РС”, број 116/08). 
	
У судским јединицима основних судова које су одређене Законом о седиштима и подручјима судова и јавних тужилаштава („Службени гласник РС”, број 116/08), а које према одредбама овог закона престају са радом, наставиће са радом пријемне канцеларије у којима ће се обављати послови пријема писмена и оверавања исправа и потписа.
Послови у пријемним канцеларијама из става 4. овог члана обављаће се до почетка рада јавних бележника.
Члан 14.
До дана почетка примене овог закона, Високи савет судства ће, у складу са одредбама Закона о судијама, извршити премештај судија и судија поротника у судове основане овим законом, а који нису били основани Законом о седиштима и подручјима судова и јавних тужилаштава („Службени гласник РС”, број 116/08).
До дана почетка примене овог закона, Високи савет судства ће, у складу са одредбама Закона о судијама, извршити премештај судија и судија поротника у судове основане овим законом, којима је овим законом промењено подручје на којем врше надлежност у односу на Закон о седиштима и подручјима судова и јавних тужилаштава („Службени гласник РС”, број 116/08).
До дана почетка примене овог закона, Високи савет судства ће поставити вршиоце функције председника суда у судовима основаним овим законом, а који нису били основани Законом о седиштима и подручјима судова и јавних тужилаштава („Службени гласник РС”, број 116/08).
До дана почетка примене овог закона, Високи савет судства ће поставити вршиоце функције председника суда у судовима основаним овим законом којима је овим законом промењено подручје на коме врше надлежност у односу на Закон о седиштима и подручјима судова и јавних тужилаштава („Службени гласник РС”, број 116/08), изузев у судовима у којима је извршен избор председника судова у складу са Законом о судијама.
Даном почетка примене овог закона престаје вршење функције председника суда у судовима основаним овим законом којима је овим законом промењено подручје на којем врше надлежност у односу на Закон о седиштима и подручјима судова и јавних тужилаштава („Службени гласник РС”, број 116/08).
Вршење функције председника судова из ст. 3. и 4. овог члана траје до избора председника судова у складу са одредбама Закона о судијама.
Члан 15.
До дана почетка примене овог закона извршиће се премештај заменика јавних тужилаца из укинутих јавних тужилаштава, у складу са Законом о јавном тужилаштву.
До дана почетка примене овог закона поставиће се вршиоци функција јавних тужилаца у јавним тужилаштвима основаним овим законом која нису била основана Законом о седиштима и подручјима судова и јавних тужилаштава („Службени гласник РС”, број 116/08), у складу са Законом о јавном тужилаштву.
До дана почетка примене овог закона поставиће се вршиоци функција јавних тужилаца у јавним тужилаштвима основаним овим законом која преузимају надлежност укинутих јавних тужилаштава, у складу са Законом о јавном тужилаштву.
Јавни тужиоци којима је престала функција због укидања јавног тужилаштва настављају да врше функцију заменика јавног тужиоца у складу са Законом о јавном тужилаштву.
Вршење функције јавног тужиоца из ст. 2. и 3. овог члана траје до избора јавних тужилаца, у складу са Законом о јавном тужилаштву.
Члан 16.
Судови и јавна тужилаштва која су основана овим законом преузимају потребна средства за рад, опрему, архиву и запослене из судова и јавних тужилаштава која су основана Законом о седиштима и подручјима судова и јавних тужилаштава („Службени гласник РС”, број 116/08).
Министар надлежан за правосуђе образоваће комисију која ће до дана почетка примене овог закона извршити расподелу средстава за рад, опреме и архиве из става 1. овог члана.
Високи савет судства и Државно веће тужилаца образоваће комисије које ће донети решења о распоређивању запослених из судова и јавних тужилаштава из става 1. овог члана, у складу са привременим актом о унутрашњем уређењу и систематизацији радних места, који ће донети министар надлежан за правосуђе до 1. децембра 2013. године.
Члан 17.
До доношења посебног закона из члана 12. овог закона судови и јавна тужилаштва из члана 2. тачка 13), члана 3. тачка 11), члана 4. тачка 7), члана 9. тачка 11) и члана 10. тачка 7) Закона о седиштима и подручјима судова и јавних тужилаштава („Службени гласник РС”, број 116/08) настављају са радом.
До доношења посебног закона из члана 12. овог закона судови и јавна тужилаштва из члана 5. тачка 8), члана 6. тачка 3), члана 7. тачка 2), члана 8. тачка 2) и члана 11. тачка 3) овог закона настављају да врше законске надлежности за територију Аутономне покрајине Косово и Метохија. 
	
Посебни закон из члана 12. овог закона донеће се до 31. децембра 2013. године.
Члан 18.
Даном почетка примене овог закона престаје да важи Закон о седиштима и подручјима судова и јавних тужилаштава („Службени гласник РС”, број 116/08), осим одредаба тог закона наведених у члану 17. став 1. овог закона.
Члан 19.
Овај закон ступа на снагу наредног дана од дана објављивања у „Службеном гласнику Републике Србије”, а примењује се од 1. јануара 2014. године.