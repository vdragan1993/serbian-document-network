На
основу члана 7. став 4. Закона о здравственој заштити („Службени гласник
Републике Србије“, бр. 17/92, 50/92 и 52/93),
Влада
Републике Србије донела је
 
 
УРЕДБУ

о 
здравственој заштити становништва од шећерне болести
„Службени гласник
РС”, број 18 од 23. фебруара 1994.
 
 
Члан 1.
Овом
уредбом утврђују се облици шећерне болести за чије се спречавање, рано
откривање и лечење предузимају мере здравствене заштите, као и програм
здравствене заштите становништва од шећерне болести.
Члан 2.
Облици
шећерне болести за чије се спречавање, рано откривање и лечење предузимају мере
здравствене заштите су:
1)
инсулин зависни дијабетес мелитус,
2)
инсулин независни дијабетес мелитус,
3)
дијабетес мелитус у вези са малнутрицијом,
4)
оштећена толеранција глукозе, и
5)
гестациони дијабетес мелитус.
Члан 3.
Здравствена
заштита становништва од шећерне болести из члана 2. ове уредбе спроводи се по
програму којим су утврђени: општи и специфични циљеви у здравственој заштити од
шећерне болести до 2000-те године, оперативни задаци и мере у здравственој
заштити од шећерне болести, начин спровођења задатака и мера, обим здравствене
заштите и мера и учесници у спровођењу програма и њихови задаци.
Програм
здравствене заштите становништва од шећерне болести из става 1. овог члана
одштампан је уз ову уредбу и њен је саставни део.
Члан 4.
Средства
за здравствену заштиту становништва од шећерне болести из члана 2. и 3. ове
уредбе обезбеђују се у складу са законом.
Члан 5.
Ова
уредба ступа на снагу осмог дана од дана објављивања у „Службеном гласнику
Републике Србије".
 
Број
110-00-3/94-01
У
Београду, 23. фебруара 1994. године

Влада
Републике Србије
Потпредседник,

Драгослав
Јовановић, с. р.
 
 
ПРОГРАМ
ЗДРАВСТВЕНЕ ЗАШТИТЕ
СТАНОВНИШТВА ОД ШЕЋЕРНЕ БОЛЕСТИ
 
I. ОПШТИ И
СПЕЦИФИЧНИ ЦИЉЕВИ У ЗДРАВСТВЕНОЈ ЗАШТИТИ ШЕЋЕРНЕ БОЛЕСТИ ДО 2000. ГОДИНЕ
1.
Унапређење здравља и здравствене културе становништва,
2.
Смањење броја недијагностикованих случајева дијабетеса и посебно идентификација
особа са високим ризиком за настанак дијабетеса.
3.
Рана дијагностика дијабетеса ради примене одговарајуће терапије, како би се
смањио морбидитет и морталитет.
4.
Превенција и рана дијагностика акутних компликација ради правовременог и
адекватног лечења.
5.
Превенција и смањење учесталости дијабетичних компликација и инвалидности
настале због дијабетеса:
–
редукција нових случајева слепила узрокованих дијабетесом за 1/3 или више,
–
редукција терминалног бубрежног оштећења узрокованог дијабетесом најмање за
1/3,
–
редукција ампутације услед дијабетичне гангрене за 50%,
–
редукција фактора ризика у циљу смањења морбидитета и морталитета од коронарне
болести код оболелих од дијабетеса.
6.
Измена здравственог понашања особа које припадају високоризичним групама за
настанак дијабетеса, оболелих од дијабетеса и чланова њихових породица.
7.
Успостављање јединственог Републичког регистра за шећерну болест и систематско
праћење оболевања и умирања становништва од ове болести.
 
II. ОПЕРАТИВНИ
ЗАДАЦИ И МЕРЕ У ЗДРАВСТВЕНОЈ ЗАШТИТИ ОД ШЕЋЕРНЕ БОЛЕСТИ
1.
Рано откривање дијабетеса кроз редован рад:
а)
основне здравствене делатности,
б)
специјалистичких служби.
2.
Примена одговарајућих дијагностичких поступака.
3.
Адекватно збрињавање новооткривених болесника од дијабетеса и праћење и лечење
основне болести и компликација.
4.
Ефикасна терапија и рехабилитација дијабетичних компликација.
5.
Комисијски преглед и утврђивање потребе за продужено лечење оболелих од
дијабетеса на основу утврђених индикација у одговарајућим установама.
6.
Оцена радне способности и преквалификација оболелих од дијабетеса.
7.
Систематско праћење и лечење особа које припадају високо ризичним групама за
настанак дијабетеса.
8.
Рад поливалентне патронаже у породици и заједници.
9.
Здравствено-васпитни рад са особама које припадају високо ризичним групама за
настанак дијабетеса.
10.
Здравствено-васпитни рад са особама оболелим од дијабетеса и члановима њихових
породица ради одговарајуће контроле и неге у породичним условима.
11.
Едукација лекара, осталих здравствених радника као и других профила стручњака
(дијететичара, психолога, социјалних радника, правника и др.) из области
превенције, дијагностике, терапије, рехабилитације и здравствено-васпитног рада
са оболелим од дијабетеса и његових компликација.
12.
Епидемиолошко истраживање.
13.
Вођење јединствене медицинске документације и евиденције.
14.
Координација рада свих учесника у спровођењу програма.
 
III. НАЧИН
СПРОВОЂЕЊА ЗАДАТАКА И МЕРА
1.
Рано откривање шећерне болести:
–
преглед гликозе у крви пре и два часа после пробног доручка;
–
преглед гликозе у крви у току ОГТТ;
–
преглед урина на гликозу и ацетон.
2.
Дијагностички поступци:
–
први и поновни специјалистички преглед особа које су епидемиолошки, клинички
или лабораторијски суспектне на дијабетес;
–
лабораторијска обрада.
3.
Праћење, лечење и рехабилитација оболелих од дијабетеса и његових компликација:
–
први и поновни специјалистички преглед;
–
лабораторијска обрада;
–
терапија;
–
хигијенско-дијететске мере;
–
болничко лечење;
–
рехабилитација оболелих од дијабетеса, са применом програмиране телесне
активности;
–
лечење и рехабилитација оболелих од дијабетеса са компликацијама.
4.
Праћење и лечење особе које припадају високо ризичним групама за настанак
дијабетеса:
–
први и поновни специјалистички преглед особа које припадају високо ризичним
групама за настанак дијабетеса;
–
први и поновни преглед трудница са гестационим дијабетесом.
5.
Рад поливалентне патронажне службе у породици и заједници.
6.
Здравствено-васпитни рад:
–
непосредан здравствено-васпитни рад са здравим становништвом, особама са
високим ризиком за настанак дијабетеса, оболелима и члановима њихових породица
применом утврђених метода и облика рада у овој области (индивидуални разговор,
рад у малој групи, животна демонстрација, предавање и организовани приказ
изложбе);
–
коришћење здравствено-васпитних средстава са одговарајућим садржајем (филмови,
дијафилмови, дијапозитиви, агитке, часописи: „Шећерна болест" и
„Здравље" и др.).
7.
Стручно усавршавање здравствених радника и едукација кадрова за рад у области
дијабетеса;
–
додипломска и организована последипломска настава из дијабетологије на
медицинским факултетима;
–
утврђени облици рада које организује стручна комисија за дијабетолошку заштиту;
–
организована едукација кадрова за рад у овој области, која се обавља у
одговарајућим здравственим установама према утврђеном програму.
8.
Епидемиолошка истраживања:
–
сагледавање раширености и учесталости дијабетеса и његових компликација на
основу података Регистра, амбулантно-поликлиничких стационарних установа,
извештаја о узроку смрти, циљаних студија и др;
–
изучавање фактора ризика за настанак дијабетеса.
9.
Вођење јединствене медицинске документације.
10.
Координација рада свих учесника у спровођењу програма.
 
IV. ОБИМ ЗДРАВСТВЕНЕ
ЗАШТИТЕ И МЕРА
1.
Рано откривање шећерне болести:
–
крвни сродници оболелих од дијабетеса;
–
лица старија од 45 година;
–
жене са сметњама у трудноћи (спонтани побачаји, рађање деце са порођајном масом
преко 4,5 кг, интраутерина и перинатална смртност новорођенчади, конгениталне
малформације итд.);
–
гојазне особе, без обзира на животно доба, као и особе које у анамнези наводе
периоде дебљања и мршављења без познатог разлога;
–
особе које су боловале или болују од болести које показују синтропизам са
шећерном болешћу, односно утичу на толеранцију гликозе (хипертензија, инфаркт
миокарда, облитерантна артериосклероза, поремећаји метаболизма липида,
хипоглихемична стања, катаракта, Дипитренова болест, холесистопатија,
панкреатитис);
–
особе са појединим знацима и симптомима или болестима које би могле да указују
на шећерну болест (хипогликемичне појаве, нагло мршављење, фурункулоза,
алвеоларна пиореја, пруритус вулве);
–
особе које су у претходним прегледима показивале знаке смањене толеранције
гликозе (појединачно повишене вредности шећера у крви и позитиван шећер у
мокраћи) и тзв. „гранични случајеви".
2.
Дијагностички поступци:
(„Дијабетес
меллитус", стручно-методолошко упутство за лекаре).
3.
Праћење и лечење регистрованих болесника:
–
контролни преглед:
а)
инсулин зависни дијабетичари – најмање 6 пута годишње,
б)
инсулин независни дијабетичари – најмање 3 пута годишње,
–
ЕКГ и осцилометрија – 2 пута годишње (преглед ултразвуком периферних артерија);
–
Ро-графија плућа и срце – према индикацијама;
–
офталмолошки преглед – једанпут годишње;
–
неуролошки, лабораторијски и други прегледи и испитивања према индикацијама.
4.
Праћење и лечење особа које припадају високоризичним групама за настанак
дијабетеса;
–
специјалистичка обрада свих регистрованих особа – једанпут годишње;
–
све регистроване особе – два контролна прегледа годишње;
–
специјалистичка обрада и три контролна прегледа свих трудница са гестационим
дијабетесом за време трудноће, као и жена са дијабетесом утврђеним пре трудноће
– током трајања трудноће.
5.
Рад поливалентне патронаже;
–
особама оболелим од дијабетеса – најмање једна кућна посета а по потреби и више
(уз консултацију са лекаром из саветовалишта).
6.
Здравствено-васпитни рад:
(обим
рада се планира у оквиру јединственог програма здравственог васпитања за
одређено подручје).
 
V. УЧЕСНИЦИ У
СПРОВОЂЕЊУ ПРОГРАМА И ЊИХОВИ ЗАДАЦИ
У
обезбеђивању и спровођењу здравствене заштите од шећерне болести утврђене
законом и овим програмом учествују:
–
грађанин као појединац и породица,
–
предузећа, образовне и друге установе,
–
хуманитарне, верске, спортске и друге организације, заједнице и удружења,
–
организација здравственог осигурања,
–
локалне заједнице, општине, градови, аутономне покрајине и Република.
У
спровођењу здравствене заштите од шећерне болести учествују и све здравствене
установе и сви други облици обављања здравствене делатности у друштвеном и
приватном сектору.
У
спровођењу овог програма поједине здравствене установе имају посебне задатке и
то:
I ниво
Дом
здравља – здравствени центар
Општа
медицина:
–
пријава новооткривеног дијабетичара;
–
Одјава умрлог дијабетичара;
–
Учешће у раду на раном откривању дијабетеса на подручју општине;
–
Дијагностика дијабетеса на основу:
–
анамнестичких података;
–
мерења ТТ;
–
мерења ТВ;
–
клиничког прегледа;
–
прегледа гликозе у крви;
–
прегледа урина на гликозу и ацетон;
–
спроводи здравствено-васпитни рад са оболелима од дијабетеса и особа под
ризиком (индивидуално) у циљу примене;
–
дијете;
–
терапија физичком активношћу;
–
терапије пероралним антидијабетицима;
–
спроводи терапију код оболелих од дијабетеса:
–
применом дијете;
–
применом физичке активности;
–
применом пероралних антидијабетика;
–
спроводи инсулинску терапију али је не уводи;
–
започиње терапију хитних стања из домена дијабетологије и даље их шаље у
саветовалиште.
Саветовалиште
(кадар):
–
специјалиста опште медицине, и
–
специјалиста интерне медицине (курс из дијабетологије).
Професионални
едукатор
–
виша медицинска сестра са посебно организованим курсом.
Саветовалиште
– задаци:
–
води регистар за дијабетес као и евиденцију особа које припадају високоризичним
групама за настанак дијабетеса;
–
у сарадњи са матичарском службом одговарајуће општине и заводом за заштиту
здравља води евиденцију умрлих дијабетичара;
–
успоставља везу између пријаве регистру и здравственог картона сваког
дијабетичара;
–
планира и координира рад на раном откривању дијабетеса нарочито у ризичним
групама (поред осталог изводи ОГТТ обични или на два сата или продужени са
инсулинемијом).
Сарађује
са:
–
одговарајућим службама дома здравља и здравственог центра;
–
дијабетолошком службом на секундарном нивоу;
–
заводима за заштиту здравља;
–
израђује годишњи извештај о настанку компликација код оболелих од дијабетеса и
доставља га републичком центру за дијабетес;
–
пружа здравствену заштиту оболелима од дијабетеса;
–
терапија дијабетеса прилагођена овом нивоу здравствене заштите на основу
препорука из одговарајућих јединица или републичког центра;
–
доноси одлуку о превођењу са оралне на инсулинску терапију;
–
спроводи скрининг програм у циљу раног откривања дијабетесних компликација при
чему укључује кардиолога, нефролога, офталмолога, неуролога итд;
–
прати метаболичко стање оболелих у циљу превенције компликација;
а)
гликемија у дневном профилу;
б)
гликозилирани хемоглобин;
в)
липидни статус (холестерол и триглицериди);
г)
електролити и бикарбонати у крви и у урину:
–
на основу метаболичких поремећаја и присутних компликација доноси одлуку о
упућивању дијабетичара на болничко лечење уз претходну консултацију са лекаром
опште медицине;
–
спроводи терапију почетних стадијума микро и макроваскуларних компликација;
–
спроводи едукацију здравствених радника (лекара и средњег и вишег медицинског
особља);
–
спроводи едукацију дијабетичара и чланова њихових породица (рад у малој групи);
–
спроводи здравствено-васпитни рад са становништвом;
–
наставља продужено лечење трофичног улкуса и других промена у склопу
компликација дијабетесног стопала (локална обрада ране и антибиотска терапија);
–
спроводи едукацију у вези самоконтроле гликемије, гликозурије, ацетонурије и
микроалбуминурије (тест траке).
На
нивоу општине у којој постоји интерно одељење у коме се лече оболели од
дијабетеса, поред дијагностичких и терапијских поступака наведених за
саветовалиште обавља се и следеће:
Дијагностички
поступци:
–
одређивање нивоа холестерола и триглицерида;
–
одређивање вредности електролита у крви и у урину;
–
одређивање ацидобазног стања;
–
Терапија акутних компликација дијабетеса:
–
хипогликемично стање;
–
дијабетична кетоацидоза;
–
инфекција;
–
Терапија мање компликованих случајева микроангиопатија и макроангиопатија;
–
Индивидуални здравствено-васпитни рад у току лечења и при отпусту (садржај као
у саветовалишту).
II ниво
Дијабетолошка
заштита на ІІ нивоу спроводи се у клиничким и клиничко-болничким центрима,
клиникама, институтима и заводима (центри за дијабетолошку заштиту).
Центар за
дијабетолошку заштиту
а)
диспанзер за дијабетес:
1.
Води регистар здравствене установе за дијабетес као и евиденцију особа које
припадају високоризичним групама за настанак дијабетеса на подручју здравствене
установе.
2.
Израђује и евалуира планове рада за своје подручје.
3.
Пружа стручно-методолошку помоћ и врши надзор над радом саветовалишта за
дијабетес.
4.
Пружа стручно-методолошку помоћ и координира рад из области дијабетолошке
заштите са одговарајућим службама у здравственом центру.
5.
Прати савремена достигнућа у области дијабетологије и организује и спроводи
едукацију лекара, осталих здравствених радника и других профила стручњака
(дијатетичара, психолога, социјалних радника, правника и др.) из области
превенције, дијагностике, терапије едукације и рехабилитације оболелих од
дијабетеса и његових компликација.
6.
Врши дијагностику дијабетеса на основу:
–
анамнестичких података;
–
мерења ТТ;
–
мерења ТВ;
–
прегледа гликозе у крви;
–
клиничког прегледа;
–
прегледа гликозе у крви у току ОГТТ;
–
преглед урина на гликозу и ацетон;
–
одређивање нивоа холестерола и триглицерида;
–
одређивање вредности електролита у крви и урину;
–
одређивање ацидобазног стања;
–
консултативних прегледа кардиолога, неуролога и офталмолога.
7.
Спроводи индивидуалан и групни здравствено-васпитни рад (садржај као у
саветовалишту).
8.
На основу медицинске документације и евиденције доставља извештај о раду
надлежном заводу за заштиту здравља и Републичком центру за дијабетологију.
9.
Спроводи надзор над стручним радом здравствених установа І нивоа на свом
подручју.
б)
Стационарни, одсек, односно одељење
1.
Врши дијагностику и класификацију дијабетеса процењује метаболичку контролу
болести као и резидуалну функцију панкреаса на основу следећих анализа и
поступака:
–
ОГТТ са одређивањем инсулинемије,
–
Глукагонски тест са одређивањем Ц-пептила,
–
ИВГТТ са одређивањем инсилнемије,
–
Одређивање базног инсулинског нивоа и у профилу,
–
Одређивање базног нивоа Ц-пептида и у профилу,
–
Одређивање РИА методом других хормона значајних за гликорегулацију,
–
Одређивање гликозилованог хемоглобина (Хбалц за процену концентрације,
–
Одређивање липидног статуса (електрофореза липопротеина), и
–
Функционална испитивања која су од значаја за процену удружености са болестима
које доводе до поремећаја гликорегулације,
–
дијагностике микро и макроангиопатија – стандардним дијагностичким методама;
–
ретионопатија – преглед очног дна;
–
нефропатија и стандардна лабораторијска и функционална испитивања;
–
полинеуропатија – неуролошки преглед.
2.
Спроводи здравствено-васпитни рад са оболелима од дијабетеса код којих се
примењују посебни терапијски поступци опредељени за овај ниво дијабетолошке
заштите („петодневни течај здравственог васпитања за хоспитализована
лица").
3.
Спроводи терапију:
Поред
терапије која се ради на одељењу општег типа ради и следеће:
–
лечење гојазности;
–
примена тзв. оптимализоване (две дозе) и интензификоване (више од 2 дозе)
инсулинске терапије;
–
лечење акутних и хроничних компликација дијабетеса;
–
лечење средње тешких акутних и хроничних случајева дијабетеса.
в)
Ендокринолошка – дијабетолошка лабораторија:
–
одговарајући стручни послови за потребе дијагностике – дијабетеса.
Надлежни
завод за заштиту здравља:
1.
Прати раширеност и учесталост дијабетеса на свом подручју на основу података
регистра за дијабетес, амбулантно-поликлиничких и стационарних установа и
извештаја о узроку смрти, циљних студија итд.
2.
Пружа стручно-методолошку помоћ диспанзеру и саветовалиштима у изради планова
рада укључујући и здравствено васпитање.
3.
Обезбеђује координацију и учествује у организованим акцијама детекције
дијабетеса.
4.
На основу медицинске документације и евиденције израђује извештаје о раду и
доставља их Заводу за заштиту здравља Србије.
III ниво
Институт
за дијабетес и болести метаболизма (Републички центар за дијабетес и референтно
здравствена установа за дијабетес)*.
1.
Води Републички регистар за дијабет и прати епидемиолошку ситуацију дијабетеса
у сарадњи са Заводом за заштиту здравља Србије.
2.
Утврђује и прати спровођење стручно-методолошких и доктринарних упутстава у
области дијабетолошке заштите.
3.
Планира, организује и евалуира рад у области дијабетолошке заштите у сарадњи са
Заводом за заштиту здравља Србије.
4.
Прати организацију, квалитет и ефикасност рада и координира рад свих здравствених
организација које се баве дијабетолошком заштитом у сарадњи са Заводом за
заштиту здравља Србије.
5.
Пружа стручно-методолошку помоћ одговарајућим диспанзерима и врши надзор над
њиховим стручним радом у сарадњи са Заводом за заштиту здравља Србије.
6.
Спроводи дијагностику дијабетеса, дијабетесних компликација, процењује
метаболичку контролу, процењује резидуалну функцију панкреаса.
–
Врши све функционе тестове за дијагнозу дијабетеса, процену типа дијабетеса,
рано откривање поремећаја гликорегулације (као на ІІ нивоу).
–
Процењује резидуалну функцију бета ћелија (Глукагонски тест, инсулин, Ц-Пептид
у профилу).
–
Одређује одговор контрарегулаторних хормона у току индуковане хипогликемије.
–
Одређује ране поремећаје у секрецији ендокриног панкреаса на основу одговора
инсулина и проинсулина у провокативним тестовима (ИВГТТ).
–
Одређује инсулинска антитела, имуне комплексе и слободни инсулин у циљу
откривања имунолошке инсулинске резистенције.
–
Одређује број и афинитет инсулинских рецептора за процену инсулинске
резистенције.
–
Примењује Длумп технику за испитивање инсулинске резистенције.
–
Примењује индиректну калориметрију за процену типа глукозне утилизације.
–
Врши сложена имунолошка испитивања ради процене типа дијабетеса (ХЛА
типизација, ИЦА, одређивање сублопулације Тлинфоцита, интерлеукина итд.) као и
откривања раних имунолошких поремећаја који доводе до ИЗДМ.
–
Користи вештачки панкреас за одређивање дневних потреба инсулина у нестабилном
дијабетесу и процену метаболичке контроле.
–
Дијагностикује почетну нефропатију на основу одређивања микроалбуминурије,
излучивања НАГ урином и одређивање ГФР.
–
Испитује структуру липопротеина (ЛДЛ, ВЛД, ХАДЛ), супфракције ХДЛЗ, ХДЛЗ, Лп.
Одређује
Хб Алц, фруктозамин, лактате, пирулате за процену контроле.
–
Врши дијагностику микро и макро ангиопатских компликација.
–
Ретинопатија – флуоресценска ангиографија.
–
Манифестна нефропатија – врши функционална испитивања оштећених бубрега,
укључујући биопсију и патохистолошки преглед.
–
Полинеуропатија – електромиосрафија.
–
Макроангиопатија – Доплер дијагностика, као и
–
Увођење нових метода – хемијских, биолошких, радиоимунолошких и ензимских,
неопходних за дијагностику дијабетесних компликација.
7.
Израђује доктринарне ставове о примени терапије дијетом, физичком активношћу,
пероралним антидијабетицима и инсулином.
8.
Спроводи следеће терапијске поступке:
–
терапију гестацијског дијабетеса, терапија компликованих случајева дијабетеса
који су на пероралној или инсулинској терапији, а посебно парентералну исхрану;
–
примену затворених (вештачки панкреас) и отворених система (инсулинске пумпе) у
лечењу инсулин зависног дијабетеса;
–
лечење алергијске и анафилактичне реакције на инсулин, лечење најтежих
случајева хипогликемијског реаговања и коме,
–
лечење дијабетесне кетоацидозе и коме као и
–
лечење свих случајева хиперсмоларне коме и лактатне ацидозе;
–
примену имплатибилних система за инфузију инсулина;
–
трансплантацију ендокриног панкреаса;
–
изналажење нових начина апликације инсулина;
–
примену најновијих савремених препарата инсулина, укључујући и хумане, ради
процене терапијске ефикасности;
–
примену најсавременијих облика лечења ретинопатије (ласер и др.);
–
примену најсавременијих облика лечења полинеуропатије;
–
примену најсавременијих облика лечења нефропатије (перитонеална дијализа,
хемодијализа, трансплантација);
–
примену најсавременијих облика лечења микро и макроангиопатија (коронарну by
bass, by pass arterija доњих екстремитета, by pass aa carotis и сл. питања
терапијских поступака за решавање микроангиопатије и макроангаиопатија,
Институт решава са сродним републичким установама);
–
примењује методе за индукцију ремисије у новооткривеном ИЗДМ.
9.
У сарадњи са стручњацима из одговарајућих установа утврђује доктринарне ставове
и спроводи дијагностику и лечење дијабетеса у трудноћи као и планирање породице
код жена оболелих од дијабетеса.
10.
У сарадњи са васкуларним хирурзима и ортопедима из одговарајућих установа
утврђује доктринарне ставове и спроводи превенцију, дијагностику и лечење
дијабетесног стопала.
11.
Обезбеђује едукацију лекара, осталих здравствених радника и стручњака других
профила (дијететичара, психолога, социјалних радника и др.) из области
дијагностике, терапије и рехабилитације дијабетеса и његових компликација према
утврђеном програму.
12.
У сарадњи са стручњацима из одговарајућих установа утврђује доктринарне ставове
и спроводи индивидуални и групни здравствено-васпитни рад.
13.
У сарадњи са стручњацима из одговарајућих установа утврђује доктринарне ставове
и спроводи мере дијететског режима у разним облицима шећерне болести као и
другим болестима метаболизма (гојазност и сл.).
14.
У сарадњи са стручњацима из одговарајућих установа утврђује доктринарне ставове
и спроводи оцену радних способности оболелих од дијабетеса и његових компликација.
15.
Сарађује са другим одговарајућим установама (офталмологија, неурологија,
нефрологија, кардиологија, гинекологија, хирургија, ортопедија) у циљу примене
јединствене методологије за превенцију, рано откривање, лечење и рехабилитацију
оболелих од дијабетеса.
16.
Сарађује са Светском здравственом организацијом.
17.
Предлаже састав и организује рад Републичке стручне комисије за шећерну болест.
18.
У сарадњи са одговарајућим установама испитује и даје атесте за нове препарате
који се користе у лечењу дијабетичара.
19.
Обавља стручни надзор у установама І и ІІ нивоа.
20.
Бави се научноистраживачким радом у области диајбетологије.
21.
Сарађује и помаже рад удружења оболелих од дијабетеса.
22.
Утврђује и прати спровођење Оперативног плана за обезбеђивање и остваривање
здравствене заштите становништва од шећерне болести у ванредним околностима, у
сарадњи са Заводом за заштиту здравља Србије и Министарством за здравље. 
* До оснивања овог института функцију
Републичког центра вршиће Институт за ендокринологију, дијабетес и болести
метаболизма Клиничког центра Србије.
Завод за заштиту
здравља Србије
Поред
послова које обавља у сарадњи са Институтом за дијабетес и болести метаболизма,
Завод за заштиту здравља Србије врши и следеће:
1.
Прати и проучава дистрибуцију и фреквенцију дијабетеса на подручју Републике
Србије на основу података Регистра за дијабетес, амбулантно-поликлиничких и
стационарних организација, извештаја о узроку смрти и циљаних студија о чему
доставља извештаје Институту за ендокринологију, дијабетес и болести
метаболизма.
2.
Утврђује концепцију за организовање и спровођење превентивних мера.
3.
Учествује у апликацији предложених мера и евалуацији њихових ефеката.
4.
Проучава факторе ризика у настанку дијабетеса и његових компликација.
5.
Пружа стручно-методолошку помоћ заводима за заштиту здравља.
6.
У сарадњи са Институтом за дијабетес и болести метаболизма учествује у
научно-истраживачком раду из области дијабетологије.
7.
Учествује у изради извештаја о спровођењу Програма.