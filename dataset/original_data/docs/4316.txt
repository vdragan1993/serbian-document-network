На основу члана 172. Закона о енергетици („Службени гласник
РС", број 84/04), а у вези са чл. 184. и 194. Закона о привредним друштвима
(„Службени гласник РС", број 125/04),
Влада доноси
 
ОДЛУКУ
о оснивању Акционарског
друштва за истраживање, произнодњу, прераду, дистрибуццју и промет нафте и нафтних
деривата и истраживање и производњу природног гаса
“Службени гласник РС”,
број 60
од
15. јула 2005.
 
 
Члан1.
Оснива се Акционарско друштво за истраживање, производњу,
прераду, дистрибуцију и промет нафте и нафтних деривата и истраживање и производњу
природног гаса.
 
Члан 2.
Оснивач Акционарског друштва за истраживање, производњу,
прераду, дистрибуцију и промет нафте и нафтних деривата и истраживање и производњу
природног гаса је Република Србија (у даљем тексту: Оснивач).
Акционарско друштво за истраживање, производњу, прераду,
дистрибуцију и промет нафте и нафтних деривата и истраживање и производњу природног
гаса (у даљем тексту: Друштво) оснива се као затворено акционарско друштво.
 
Члан 3.
Пословно име Друштва је: Друштво за истраживање, производњу,
прераду, дистрибуцију и промет нафте и нафтних деривата и истраживање и производњу
природног гаса „Нафтана индустрија Србије" а.д. Нови Сад.
Скраћено пословно име Друштва је: „НИС" а.д. Нови Сад.
 
Члан 4.
Седиште Друштва је у Новом Саду, Народног фронта број
12.
 
Члан 5.
Делатности Друштва су: 1) истраживање и производња нафте,
природног гаса, подземних вода и геотермалне енергије;
2) прерада и дистрибуција нафте;
3) производња деривата нафте;
4) складиштење нафте и деривата нафте;
5) транспорт нафте и деривата нафте другим облицима транспорта.
Делатност Друштва је и инжењеринг у области нафтне индустрије,
трговина на велико и мало нафте и дериватима нафте, пројектовање и изградња објеката,
обављање привредних делатности у иностранству, као и друге делатности утврђене статутом,
а у складу са законом.
Друштво може обављати и послове спољнотрговинског промета
у оквиру регистроване делатности.
 
Члан 6.
Средства за оснивање и рад Друштва чине средства којима
послује ЛТ „Нафтна индустрија Србије" у оквиру обављања делатности за које
се оснива Друштво са стањем на дан 31. маја 2005. године, и то новчана средства
у укупном износу од 39.711.000 евра, као и покретне и непокретне ствари, хартије
од вредности, имовинска права и друге ствари и права чија вредност изражена у новцу
износи 954.075.000 евра.
Укупна вредност основног капитала Друштва из става 1. овог
члана износи 993.786.000 евра, који је у целости уписан, уплаћен и унет.
Уписана, уплаћена и унета средства, на име оснивачког улога,
чине имовину Друштва.
По основу улога у Друштво, Оснивач стиче у власништво све
акције Друштва, које су обичне а номинална вредност сваке акције износи
10.000,00 динара.
 
Члан 7.
Оснивач Друштва може основни капитал смањити, али не испод
минималног основног капитала, или га повећати у току пословне године.
Све трошкове оснивања Друштва сноси Оснивач.
 
Члан 8.
За своје обавезе у правном промету, Друштво одговара целокупном
својом имовином.
 
Члан 9.
Друштво престаје у случајевима предвиђеним законом.
У случају престанка Друштва спроводи се стечај или ликвидација
Друштва, у зависности од основа престанка Друштва.
 
Члан 10.
Органи Друштва су: скупштина, управни одбор и извршни одбор.
 
Члан 11.
За Оснивача, као јединог власника Друштва, овлашћен.а скупштине
Друштва врши Влада преко овлашћених представника.
Када се повећава број акционара, скупштину Друштва чине
акционари са правом управљања.
Право управљања акционари остварују непосредно или преко
својих представника.
У име Републике Србије као акционара право из става 3. овог
члана врши Влада.
Статутом Друштва утврђује се минимални број акција као услов
за чланство у скупштини Друштва.
 
Члан 12. 
Скупштина Друштва:
1) доноси статут Друштва;
2) доноси акта пословне политике;
3) доноси акта којима ће се ближе уредити услови и начин
обављања делатности Друштва;
4) разматра годишње извештаје управног одбора и извршног
одбора;
5) усваја годишњи рачун Друштва и одлучује о употреби и
распоређивању остварене добити, односно покрићу губитака;
6) одлучује о повећању капитала Друшгва и висини улагања
у основна средства Друштва;
7) одлучује о износу и структури резерви сигурности;
8) именује и разрешава председника, заменика председника
и чланове управног одбора;
9) одлучује о статусним променама и променама правне форме
Друштва;
10) именује и разрешава ревизора;
11) доноси план развоја и програм рада Друштва;
12) доноси пословник о свом раду;
13) обавља и друге послове утврђене овом одлуком, законом
којим се уређује правни положај привредних друштава и статутом Друштва.
По доношењу одлука из надлежности скупштине Друшгва, саставља
се и потписује записник, а донете одлуке уписују се у књигу одлука.
 
Члан 13.
Управни одбор има председника и десет чланова.
Председника, заменика председника и чланове управног одбора,
именује скупштина на предлог министра надлежног за послове енергетике.
Четири члана управног одбора именују се од стране представника
запослених у Друштву, а на начин утврђен статутом.
Мандат чланова управног одбора је пет година.
 
Члан 14. 
Управни одбор Друштва:
1) сазива седнице скупштине Друштва;
2) заступа и води послове Друштва;
3) припрема предлоге за скупштину Друштва и извршава њене
одлуке;
4) разматра и предлаже усвајање извештаја о пословању Друштва
у току године;
5) подноси скупштини Друштва извештаје о пословању;
6) даје смернице извршном одбору за остваривање пословне
политике;
7) одлучује о трајној пословној сарадњи;
8) издаје акције и утврђује њихову вредност, као и вредност
имовине Друштва, у складу са законом;
9) утврђује износ и дан дивиденде, дан плаћања. и поступак
плаћања дивиденде;
10) одлучује о давању и опозивању прокуре;
11) доноси општи акт о организацији и систематазацији;
12) доноси пословник о свом раду;
13) обавља и друге послове утврђене овом одлуком, законом
којим се уређује правни положај привредних друштава и статутом Друштва.
О питањима из свог делокруга управни одбор одлучује већином
гласова.
У случају једнаке поделе гласова, одлучујући је глас председника
управног одбора.
 
Члан 15.
Управни одбор Друштва бира чланове извршног одбора.
Чланови извршног одбора су извршни директори.
Делокруг извршног одбора укључује спровођење одлука управног
одбора Друштва и сва питања повезана са вођењем послова и текућим пословима Друштва,
осим питања која су у надлежности управног одбора и скупштине Друштва.
Делокруг извршног одбора ближе се одређује статутом Друштва.
 
Члан 16.
Председник извршног одбора је генерални директор Друштва.
Генералног директора Друштва бира управни одбор.
 
Члан 17.
Општи акти Друштва су статут и други акти којима се на општи
начин уређују питања битна за рад Друштва.
 
Члан 18. 
Статут садржи одредбе о:
1) називу и седишту Друштва;
2) делатностима, односно пословима;
3) органима друштва, делокругу, одговорности и начину одлучивања
органа;
4) заступању Друштва и одговорности за обавезе;
5) расподели добити и сношењу губитака;
6) начину формирања и коришћењу фондова и средстава резерви
Друштва;
7) унутрашњој организацији Друштва;
8) општим актима и начину њиховог доношења;
9) начину и поступку измене статута;
10) другим питањима од значаја за рад и пословање Друштва,
у складу са законом.
 
Члан 19.
Ако Друштво заврши пословну годину са губитком, губитак
се покрива из средстава Друштва.
Губитак Друштва који се не може покрити на начин из става
1. овог члана покрива се смањењем основног капитала Друштва, у складу са законом.
 
Члан 20.
Друштво почиње са радом даном уписа у регистар привредних
субјеката.
Даном почетка рада Друштво преузима средства, права и обавезе
ЈП „Нафтна индустрија Србије" која су у функцији обављања делатности за које
се оснива Друштво, као и запослене који раде на пословима и задацима везаним за
обављање тах делатности, са стањем на дан 31. маја 2005. године.
 
Члан 21.
Влада ће најкасније до 15. септембра 2005. године одредити
представнике преко којих врши овлашћења скупштине Друштва.
Први управни одбор Друштва именује се најкасније до 25.
септембра 2005. године.
Представнике запослених у првом управном одбору предлаже
организација синдиката запослених у ЈП „Нафтна индустрија Србије".
 
Члан 22.
Председник управног одбора организоваће неопходне активности
на припреми статута Друштва, као и других аката неопходних за регистрацију и оснивање
Друштва, као и обављање других послова од значаја за обезбеђење услова за почетак
рада Друштва.
 
Члан 23.
До доношења планова рада и развоја и програма пословања
и аката донетих за њихово остварење, аката о организацији и систематизацији радних
места и других аката Друштва, од значаја за извршење послова утврђених законом и
другим прописима за обезбеђење несметаног рада регистрованих актавности Друштва,
примењиваће се акти ЈП „Нафтна индустрија Србије" којима се уређује обављање
послова из оквира делатности ЈП „Нафтна индустрија Србије", а који су на снази
на дан почетка рада Друштва.
 
Члан 24.
Ова
одлука ступа на снагу 1. октобра 2005. године.
 
 
05 број 023-4377/2005-1
У Београду, 7. јула 2005. године
Влада
Потпредседник,
Мирољуб Лабус, с.р.