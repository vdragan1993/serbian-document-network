Редакцијски пречишћен текст

 

На основу члана 190. став 8. Закона о здравственој заштити („Службени гласник РС”, број 107/05),

Министар здравља доноси 

 

 

ПРАВИЛНИК

о ближим условима за издавање, обнављање или одузимање лиценце члановима комора здравствених радника

„Службени гласник РС“, бр. 119 од 14. децембра 2007, 23 од 3. априла 2009, 40 од 11. јуна 2010, 
	102 од 11. децембра 2015.

 

 I. УВОДНА ОДРЕДБА

 Члан 1.

Овим правилником утврђују се ближи услови за издавање, обнављање или одузимање одобрења за самостални рад (у даљем тексту: лиценца) члановима комора здравствених радника, поступак и начин издавања, обнављања или одузимања лиценце, образац и садржај издате, обновљене или одузете лиценце, као и друге услове потребне за издавање, обнављање или одузимање лиценце.

Издавање, обнављање и одузимање лиценце јесте поступак који спроводи надлежна комора ради утврђивања стручне оспособљености здравствених радника за самостални рад.

Лиценца је јавна исправа којом се доказује стручна оспособљеност здравственог радника за самостално обављање здравствене делатности у Републици Србији.

О издатој, обновљеној или одузетој лиценци решење доноси директор надлежне коморе. 

Лиценца се издаје на период од седам година.

 

II. ПОСТУПАК ИЗДАВАЊА ЛИЦЕНЦЕ



Члан 2.*



Комора издаје лиценцу здравственом раднику члану Коморе (у даљем 
	тексту: здравствени радник) који је положио стручни испит.*
	*Службени гласник РС, број 102/2015

 

Члан 3.

Здравствени радник подноси захтев за издавање лиценце надлежној комори


у зависности од делатности којом ће се здравствени радник бавити*.

Захтев из става 1. овог члана подноси се надлежној комори преко огранка коморе.
	*Службени гласник РС, број 102/2015
	 

 

Члан 4.

Брисани су ранији ст. 1-3. (види члан 3. Правилника - 102/2015-64)

Здравствени радник страни држављанин који на територији Републике Србије повремено обавља здравствену делатност (пословно-техничка сарадња, стручно консултантске услуге), надлежној комори подноси доказ о чланству у комори, односно сталешком удружењу као и важећу лиценцу земље у којој обавља здравствену делатност.

 

Члан 5.

Уз захтев из члана 3. овог правилника здравствени радник доставља следећу документацију:

1) решење о упису у именик надлежне коморе;



2) оверену фотокопију уверења или дипломе из научне области 
	медицинске науке на студијама другог степена (дипломске академске студије – 
	мастер, мастер струковне студије, специјалистичке академске студије, 
	специјалистичке струковне студије), односно на студијама првог степена 
	(основне струковне и основне академске студије у трајању од најмање три 
	године), више школе и школе за средњи и стручни кадар;*

3) оверену фотокопију уверења о положеном стручном испиту;

3а) нострификовану диплому високе, више или средње стручне спреме 
	здравствене струке стечене у иностранству*


4) брисана је (види члан 4. Правилника - 102/2015-64)

Здравствени радник који је стекао наставно-научно звање, односно назив примаријус, доставља оверене фотокопије уверења о стеченом звању, односно називу. 


Здравствени радник који је као доказ поднео оверену фотокопију 
	уверења уместо оверену фотокопију дипломе тамо где се то као доказ тражи, 
	дужан је да након издавања дипломе као доказ поднесе оверену фотокопију 
	дипломе.*

Доказ да правноснажном судском одлуком здравствени радник није осуђен за кривично дело које га чини недостојним за обављање здравствене делатности, односно да правноснажном судском одлуком није осуђен на казну затвора због тешког кривичног дела против здравља људи, надлежна комора прибавља од надлежног органа по службеној дужности.
	*Службени гласник РС, број 102/2015
	 

 

Члан 6.

Здравствени радник који обавља специјалистичку делатност, поред докумената из члана 5. овог правилника, уз захтев за издавање лиценце доставља и следећу документацију:

1) оверену фотокопију дипломе о положеном специјалистичком испиту, односно нострификовану диплому о положеном специјалистичком испиту стечену у иностранству;

2) оверену фотокопију дипломе о положеном испиту из уже специјалности, односно нострификовану диплому о положеном испиту из уже специјалности стечену у иностранству.

 

Члан 7.

Уколико здравствени радник у оквиру рока важења лиценце стекне стручни назив примаријус или наставно-научно звање дужан је да о томе обавести надлежну комору.

У случају да наступе околности из става 1. овога члана, здравственом раднику се издаје нова лиценца са истим лиценцним бројем и периодом важења.

Уколико здравствени радник у оквиру рока важења лиценце положи специјалистички или испит из уже специјалности дужан је да о томе обавести надлежну комору.

У случају да наступе околности из става 3. овога члана, здравственом раднику се издаје нова лиценца са 
	
истим периодом важења*.
	*Службени гласник РС, број 102/2015
	 

 

III. ПОСТУПАК ОБНАВЉАЊА ЛИЦЕНЦЕ



Члан 8.*


Здравственом раднику може се обновити лиценца ако је у периоду 
	важења лиценце, у поступку континуиране медицинске едукације стекао 140 
	бодова кроз садржај акредитованих програма континуиране едукације, везано за 
	професионалну делатност коју обавља, а за коју се издаје, односно обнавља 
	лиценца.*

Изузетно од става 1. овог члана, приликом утврђивања укупног броја 
	бодова потребних за обнављање лиценце, сматра се да је здравствени радник 
	који подноси захтев за обнављање лиценце коју је стекао пре 1. јануара 2010. 
	године, у периоду од добијања лиценце до 31. децембра 2009. године стекао 
	довољан број бодова за обнављање лиценце, независно од броја стварно 
	стечених бодова.*

Број сакупљених бодова у једној години трајања лиценце не може бити 
	мањи од десет.*

Укупан број од 140 бодова мора бити скупљен из више различитих 
	програма континуиране едукације.*



	*Службени гласник РС, број 102/2015

 

Члан 9. 

Здравствени радник ради обнављања лиценце подноси захтев огранку надлежне коморе 60 дана пре истека рока на који је лиценца издата. 

Уз захтев из става 1. овог члана здравствени радник доставља и:

1) доказ да је у периоду важности лиценце стекао потребан број бодова из члана 8. овог правилника,
	

а који надлежна комора може да утврди и на основу података из 
	електронске базе*;

2) потврду издату од стране здравствене установе, односно приватне праксе, да је најмање 50 % од дана издавања лиценце радио у области здравствене делатности за коју има лиценцу.
	*Службени гласник РС, број 102/2015
	 

 


Члан 10.*

Ако здравствени радник по истеку лиценцне године није стекао минимум 
	10 бодова, дужан је да поднесе захтев за полагање лиценцног испита надлежној 
	комори у року од 60 дана пре истека лиценцне године.*

Ако здравствени радник по истеку лиценцног периода од седам година 
	није стекао укупно 140 бодова, дужан је да поднесе захтев за полагање 
	лиценцног испита надлежној комори у року од 60 дана пре истека лиценцног 
	периода.*

Комисију за полагање лиценцног испита образује директор надлежне 
	коморе. Комисија је састављена је од три члана од којих је један члан из 
	Министарства здравља. Чланови Комисије морају имати најмање исти степен 
	стручне спреме као и кандидат који полаже лиценцни испит.*

	*Службени гласник РС, број 102/2015
	 

 

Члан 11.

У поступку одлучивања о захтеву за обнављање лиценце надлежна комора је дужна да по службеној дужности утврди да није наступио неки од разлога за одузимање лиценце утврђених чланом 197. Закона о здравственој заштити.

 


Члан 12.*



Ако здравственом раднику за испуњење услова утврђених у члану 9. 
	став 2. тачка 1) овог правилника недостају бодови дужан је да полаже испит 
	пред надлежном комисијом коморе.*


*Службени гласник РС, број 
	102/2015

 


Члан 13.*


Незапослени здравствени радник није у обавези да сакупља бодове за 
	континуирану едукацију.*

Здравственом раднику коме је у складу са прописима који уређују 
	област рада утврђено мировање радног односа, породиљско одсуство и одсуство 
	са рада ради неге детета, одсуство са рада ради посебне неге детета или 
	привремена спреченост за рад у периоду:*

1) до два месеца у току лиценцне године, у поступку обнове лиценце 
	дужан је да испуни услове из члана 8. овог правилника;*

2) до шест месеци у току лиценцне године, период важења лиценце 
	остаје непромењен, а у поступку обнављања лиценце потребно је да у тој 
	лиценцној години стекне најмање десет бодова у поступку континуиране 
	едукације;*

3) дужем од шест месеци у току лиценцне године, односно једне или 
	више лиценцних година период важења лиценце остаје непромењен, а у поступку 
	обнављања лиценце сматра се да је у тој лиценцној години, односно тим 
	лиценцним годинама стекао довољан број бодова за обнављање лиценце, 
	независно од стварно стечених бодова у наведеном периоду.*

Здравствени радник подноси доказ комори о наступању услова из ст. 1. 
	и 2. овог члана.*

*Службени гласник РС, број 
	102/2015

 

IV. ОДУЗИМАЊЕ ЛИЦЕНЦЕ

 Члан 14.

Здравственом раднику лиценца може бити одузета привремено или трајно.

 

Члан 15.

Надлежна комора здравственом раднику привремено одузима лиценцу:

1) ако здравствени радник не обнови лиценцу под условом прописаним законом;

2) ако здравствени радник обавља делатност за коју му није издата лиценца;

3) ако здравствени радник у обављању здравствене делатности начини стручну грешку којом се нарушава, односно погоршава здравствено стање пацијента;

4) ако је здравственом раднику изречена једна од мера привремене забране самосталног рада од стране надлежног органа коморе, због теже повреде професионалне дужности и угледа члана коморе, у складу са законом и статутом коморе;

5) ако је правноснажном судском одлуком здравствени радник осуђен за кривично дело које га чини недостојним за обављање професије здравственог радника;

6) ако у обављању здравствене делатности злоупотреби средства здравственог осигурања;

7) у другим случајевима прописаним законом.

 

Члан 16.

Здравственом раднику надлежна комора трајно одузима лиценцу ако је правноснажном судском одлуком осуђен на казну затвора због тешког кривичног дела против здравља људи.

 

Члан 17.

Здравствени радник коме надлежна комора није обновила лиценцу односно коме је одузела лиценцу, под условима прописаним законом и овим правилником, дужан је да у року од осам дана од дана пријеме решења достави надлежној комори раније издату лиценцу

 

Члан 18. 

Надлежна комора о привременом или трајном одузимању лиценце здравственом раднику, обавештава послодавца здравственог радника и филијалу Републичког завода за здравствено осигурање. 
 
V. ИЗГЛЕД И САДРЖАЈ ЛИЦЕНЦЕ

 Члан 19.

Лиценца се издаје на обрасцу формата А3, величине 420 х 297 mm. 

На обрасцу се налази грб Републике Србије, назив и лого надлежне Коморе.

На лиценци се уписују следећи подаци о здравственом раднику:

1) име и презиме;

2) школска спрема;

3) област здравствене заштите за коју се лиценца издаје;

4) број лиценце;

5) датум и место издавања лиценце;

6) датум важења лиценце;

7) печат надлежне коморе и потпис директора надлежне коморе.

 

Члан 20.

Штампање лиценце од стране Народне банке Србије – Завода за израду новчаница и кованог новца – Топчидер може се вршити на папиру и на начин који спречава фалсификовање лиценце.

 

VI. ЗАВРШНА ОДРЕДБА

 Члан 21.

Овај правилник ступа на снагу осмог дана од дана објављивања у „Службеном гласнику Републике Србије”.

 

 

Број 110-00-390/2007-02

У Београду, 7. децембра 2007. године

Министар,

проф. др 
	Томица Милосављевић, с.р.