На основу члана 17.
став Закона о Народној банци Југославије (“Службени лист СРЈ”, бр. 32/93,
41/94, 61/95 и 29/97), а у вези са чл. 7. и 8. Закона о пригодном кованом новцу
(“Службени лист СРЈ”, бр. 46/96), гувернер Народне банке Југославије доноси

 

 

ОДЛУКУ


о продаји пригодног златног кованог новца поводом 800 година манастира Хиландар

„Службени
лист СРЈ”, број 23 од 8. маја 1998.

 

 

1.
Пригодни ковани новац издат на основу Одлуке о издавању пригодног златног
кованог новца поводом 800 година манастира Хиландар („Службени лист СРЈ”, бр.
63/97 и 22/98), Народна банка Југославије продаваће домаћим и страним физичким
лицима и правним лицима у земљи непосредно, и то у седишту Народне банке
Југославије у Београду, преко главних републичких филијала Народне банке
Југославије у Београду и Подгорици, преко филијала Народне банке Југославије у
Новом Саду и Приштини и преко филијала Завода за обрачун и плаћања.

 

2.
Пригодни ковани новац из тачке 1. ове одлуке Народна банка Југославије пустиће
у продају 11. маја 1998. године.

 

3. Ова
одлука ступа на снагу наредног дана од дана објављивања у „Службеном листу
СРЈ”.

 

О. бр.
42 

7. маја
1998. године 

Београд 


Гувернер

Народне банке Југославије

Душан Влатковић, 

с.
р.