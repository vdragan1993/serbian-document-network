Редакцијски пречишћен текст

 

 

 

На основу члана 2. став 2. Уредбе о утврђивању ратне штете проузроковане агресијом снага НАТО на Савезну Републику Југославију (“Службени лист СРЈ”, бр. 19/99 и 27/99), 

Савезна влада доноси

  

ОДЛУКУ


о 

начину 

утврђивања 
ратне штете проузроковане агресијом снага НАТО на 

Савезну


Републику


Југославију

„Службени лист СРЈ”, бр. 34 од 7. 

маја 1999, 40 од 10. 

јуна 1999 
-

исправка, 41 од 11. 

јуна 1999, 55 од 27. 

августа 1999, 68 од 19. 

новембра 1999, 36 од 4. 

августа 2000.

 

 

I. ОСНОВНЕ ОДРЕДБЕ

 

1. Овом одлуком уређује се начин утврђивања (пописом и проценом) ратне штете проузроковане агресијом снага НАТО на Савезну Републику Југославију (у даљем тексту: ратна штета).

 

2. Ратна штета утврђује се у натуралним и вредносним показатељима, по територијама (за општине, градове, републике чланице и Савезну Републику Југославију), по средствима и добрима, за физичка и правна лица.

 

3. Ратна материјална (имовинска) штета утврђује се као: директна (непосредна) штета, индиректна (посредна) штета и штета због губитка живота, повреде телесног интегритета и здравља људи. Саставни део ратне штете су и расходи, односно трошкови проузроковани ратним дејствима (ратни расходи).

Директна ратна штета је штета која је непосредно нанесена средству или добру и изражава се у новчаном износу потребном за његово довођење у првобитно стање.

Директна ратна штета на средствима и добрима утврђује се на: а) основним средствима (земљиште, објекти, опрема, дугогодишњи засади, сточни фонд, шуме, дивљач и др.); б) на обртним средствима (сировине, репродукциони материјал, полупроизводи и недовршени производи, текућа пољопривредна производња, готови производи, трговачка роба и др.); в) на непокретним културним добрима; г) на покретним културним добрима; д) на животној средини; ђ) на заштићеним природним добрима и биодиверзитету; е) на добрима у домаћинству (путничка превозна средства, намештај и др.).

Индиректна ратна штета утврђује се за изгубљени доходак због смањеног обима обављања делатности у земљи и иностранству изазваног ратним дејствима (услед физичког губитка капацитета, умањења промета, непокривеног дела фиксних трошкова и др.), као и због изгубљеног прираста појединог привредног добра у одређеном периоду. Индиректна (посредна) ратна штета утврђује се и за неостварени доходак за период након престанка ратног стања и то најдуже пет година од дана престанка ратног стања. Индиректна ратна штета на културним и природним добрима утврђује се ако се њиховим коришћењем остварује добит.

Материјална ратна штета због губитка живота, повреде телесног интегритета и оштећења здравља изражава се у суми новца коју би то лице привредило, у трошковима лечења и сахране, новчаној ренти за изгубљено издржавање лица које би погинули грађанин издржавао, износу зараде изгубљене због неспособности за рад за време лечења и другим трошковима.

Ратна штета због губитка живота, повреде телесног интегритета и здравља људи утврђује се за грађане Савезне Републике Југославије, као и стране грађане са пребивалиштем, односно боравиштем у Савезној Републици Југославији. Та штета се утврђује и за лица која су умрла од ране, повреде или болести проузроковане ратним дејствима, у року од годину дана од дана престанка ратног стања, као и за лица која су умрла или оболела од последица загађивања животне средине опасним, штетним и радиоактивним материјама, док трају последице загађивања животне средине.

 

4. Нематеријална (неимовинска) ратна штета због губитка живота блиског лица, повреде телесног интегритета и здравља људи, слободе и части, изражава се у правичној новчаној накнади за претрпљени физички бол, страх, као и душевни бол због смрти блиског лица, умањења животне активности и повреде слободе и части.

Нематеријална ратна штета коју су претрпели грађани утврђује се у случају:

а) погибије или нестанка или тешког инвалидитета брачног друга, детета или родитеља;

б) кад су лицу нанесене тешке телесне повреде, које за последицу имају трајну или привремену немогућност коришћења или ограничену могућност коришћења неког телесног органа, екстремитета или функције или трајну или привремену наруженост; 


в) кад су лицу одузета, оштећена или уништена економска добра чиме је знатно угрожена егзистенција тог лица и његовог брачног друга, деце или родитеља у случајевима кад му није била доступна помоћ надлежних институција;

г) у другим случајевима повреде права личности изазваним ратним дејствима у којима би накнада нематеријалне штете била оправдана.

 

5. Ратни расходи проузроковани ратним дејствима односе се на: трошкове одбране, трошкове збрињавања становништва и избеглица, на дугове и финансијске обавезе у вези са ратним стањем, трошкове утврђивања ратне штете, као и друге специфичне трошкове.

 

II. НАЧИН УТВРЂИВАЊА РАТНЕ ШТЕТЕ

 

6. Ратна штета се утврђује на основу пријаве оштећеног (државни орган, орган локалне самоуправе, правно или физичко лице) надлежној комисији.

У случају одсутности или смрти оштећеног пријаву може поднети свако лице које има сазнања о штети.

Надлежна комисија може утврђивати ратну штету и по службеној дужности.

 

7. Пријава ратне штете за оштећена или уништена средства и добра подноси се надлежној комисији у територијалним јединицама у којима се та средства и добра налазе, независно од седишта, пребивалишта или боравишта власника имовине.

 

8. Пријава ратне штете због губитка живота и повреде телесног интегритета и здравља људи подноси се надлежној комисији у општини у којој је лице које је изгубило живот, односно повређено лице имало, односно има пребивалиште независно од тога где је наступила смрт лица, односно повреда телесног интегритета и здравља.

Пријаву ратне штете због губитка живота и повреде телесног интегритета и здравља припадника Војске Југославије подноси надлежни орган Војске Југославије.

Пријаву ратне штете због губитка живота и повреде телесног интегритета и здравља припадника министарства унутрашњих послова подноси надлежни орган тог министарства.

 

9. Пријава ратне штете подноси се на обрасцима П-01 и П-02 који су одштампани у прилогу 1 ове одлуке и чине њен саставни део.

 

10. Пријава за утврђивање ратне штете подноси се најкасније у року од 
четири месеца* од дана престанка ратног стања, изузев за ратну штету учињену животној средини, када се пријава подноси у року од 
четири месеца* од дана сазнања за последице загађивања животне средине.

Ако оштећени због вршења војне дужности или дужности од значаја за одбрану и безбедност земље, болести или другог оправданог разлога није био у могућности да поднесе пријаву за утврђивање ратне штете у року из става 1. ове тачке, пријаву може поднети најкасније до утврђивања збирног извештаја о ратној штети у републици чланици.

 

*Службени лист СРЈ, број 55/1999

 

11. Ратна штета утврђује се комисијски, непосредним прегледом или увидом, као и на основу података и документације датих од стране подносиоца пријаве, односно оштећеног и друге расположиве документације.

За оштећена или уништена средства и добра, треба, по могућности, као доказе прибавити фото документацију са карактеристичним фотографијама ратних разарања и датумом снимка и друго.

 

12. Ратна штета утврђује се на обрасцима за попис и процену ратне штете који су одштампани у прилогу 1 ове одлуке и чине њен саставни део.

Обрасци из става 1. ове тачке попуњавају се у три примерка, од којих се један предаје подносиоцу пријаве, односно оштећеном, један остаје надлежној комисији, а један служи за утврђивање збирног извештаја о ратној штети.

За попуну образаца из става 1. ове тачке користе се стандарди који су одшампани у прилозима од 2 до 6 ове одлуке и чине њен саставни део.

 

13. На попис ратне штете надлежне комисије подносилац пријаве, односно оштећени има право приговора тој комисији само у случају ако је комисија пропустила да попише неку од штета која битно утиче на коначни резултат процене.

Приговор из става 1. ове тачке подноси се најкасније у року од осам дана од дана пријема примерка обрасца о утврђеној ратној штети.

О приговору одлучује комисија која је утврдила ратну штету.

 

14. Савезна министарства, други савезни органи и савезне организације обезбеђују податке, утврђују и исказују расходе настале због ратних дејстава и врше друге послове из свог делокруга од значаја за утврђивање ратне штете.

Савезни завод за статистику обрађује податке о попису и процени ратних штета за потребе Савезне комисије за утврђивање ратне штете.

 

15. Средство или добро за које се утврди да се не може поправком довести у првобитно стање, или су трошкови поправке толико високи да се она не исплати, сматра се уништеним.

 

16. Приликом утврђивања директне ратне штете за уништено средство или добро полази се од нове набавне вредности уништеног средства или добра умањене за амортизацију (осим за средства која се сагласно закону изузимају од обавезе обрачуна амортизације) и за вредност преосталог употребљивог материјала и опреме.

Ради утврђивања директне ратне штете за свако оштећено средство и добро израђује се предрачун трошкова по позицијама, односно по врстама радова које треба извести на оштећеном објекту, опреми, другом средству или добру ради њиховог довођења у првобитно стање.

Директна ратна штета обухвата и трошкове хитних интервенција, рашчишћавања рушевина, и др.

Ако степен оштећења објекта то захтева, за потребе утврђивања висине штете израђује се и техничка документација на нивоу идејног пројекта у складу са прописима о грађењу.

Одредба става 2. ове тачке односи се и на оштећења или уништења компонената животне средине, а посебно заштићених природних добара и биодиверзитета.

 

17. За уништена непокретна и покретна културна добра ратна штета се утврђује у висини трошкова изградње идентичног непокретног културног добра, односно у висини тржишне цене покрентог културног добра.

 

18. Ратна штета учињена животној средини утврђује се за све компоненте животне средине док трају сви облици и последице загађивања проузроковани ратним дејствима, као и мере и активности довођења животне средине у првобитно стање.

 

19. Висина нематеријалне ратне штете због губитка живота блиског лица, повреде телесног интегритета и здравља људи, слободе и части процењује се имајући у виду све околности конкретног случаја, а нарочито јачину физичког и душевног бола и страха и њихово трајање, као и значај повређеног добра, полазећи од праксе судова СР Југославије у досуђивању накнаде за ову штету.

 

20. Ако надлежна комисија нађе да је то потребно, уместо процена на сваком средству или добру појединачно може се извршити глобална процена ратне штете.

Глобална процена ратне штете врши се, по правилу, само за средства и добра физичких лица, и то за: стамбене и друге врсте зграда, дугогодишње засаде, шуме, текућу пољопривредну производњу, као и за добра у домаћинствима (намештај, апарати, пољопривредне машине и други предмети).

У случајевима глобалне процене ратна штета се мора пописати у натуралном облику за свако оштећено и уништено средство, односно добро.

 

21. Вредност ратне штете утврђује се по ценама на дан процене ратне штете и изражава у новим динарима. Утврђена вредност ратне штете прерачунава се по средњем курсу САД долара на дан процене.

 

22. За утврђивање ратне штете користе се цене које прати статистика, цене које користе организације за осигурање, цене одговарајућих предузећа и установа, односно тржишне цене.

 

23. Извештај о утврђеној ратној штети састоји се из аналитичког и документационог дела.

У аналитичком делу извештаја дају се основне карактеристике и сводни приказ ратних штета, губици живота и здравља људи, губици инфраструктурних капацитета, губици културних добара, штете нанесене животној средини и природним добрима и др.

Документациони део извештаја садржи детаљне податке - документацију о свим штетама (обрасце, помоћне обрасце, прорачуне, додатну документацију и збирне табеле о штетама).

Подаци из става 3. ове тачке достављају се и на магнетним медијима.

 

III. ПРЕЛАЗНЕ И ЗАВРШНЕ ОДРЕДБЕ

 

24. Комисије република чланица дужне су да доставе Савезној комисији за утврђивање ратне штете збирни извештај о утврђивању ратне штете, у року од 
петнаест месеци * од дана престанка ратног стања.

Извештај из става 1. ове тачке за ратну штету учињену животној средини доставља се и сваких шест месеци док трају последице загађивања животне средине.

Савезна комисија за утврђивање ратне штете може и пре истека рока из става 1. ове тачке затражити достављање извештаја о учињеној ратној штети за одређени временски период.

 

*Службени лист СРЈ, број 36/2000

 

25. Попис и процена ратне штете која је утврђена до дана ступања на снагу ове одлуке утврдиће се у складу са овом одлуком.

 

26. Одредбе ове одлуке о начину утврђивања ратне штете сходно се примењују и у поступку утврђивања ратне штете која је причињена Војсци Југославије.

 

26а. Делокруг, организацију и начин рада комисија за утврђивање ратне штете и стручних група, образованих у републикама чланицама и јединицама локалне самоуправе, ближе уређује комисија за утврђивање ратне штете републике чланице.*

 

*Службени лист СРЈ, број 41/1999

 

27. Ова одлука ступа на снагу наредног дана од дана објављивања у “Службеном листу СРЈ”.

 

Савезна влада

Е. п. бр. 192 


7. маја 1999. године 


Београд

Председник

Момир Булатовић, 

с.р.

 

 




 

 

УПУТСТВО ЗА ПОПУЊАВАЊЕ ОБРАСЦА Г-01

Овај образац попуњава се појединачно за сваку жртву, тј. за свако цивилно или војно лице које је изгубило живот (погинуло, убијено или умрло) услед ратних дејстава.

Овај образац се попуњава појединачно и за свако лице које је од ране, повреде или болести проузроковане ратним околностима умрло у року од једне године од дана престанка ратних дејстава, као и за лице које је умрло од последица загађивања животне средине опасним штетним и радиоактивним материјама док трају последице загађивања животне средине.

Место (насеље), општина и република

На линији се уписује пуни назив места (насеља), општине и републике у коме је попуњен образац.

 

1. Презиме, очево име и име жртве

На линији се уписује пуно презиме и име жртве, под којим се води у матичним књигама, личној карти и другим јавним исправама; дакле без икаквог скраћивања или уписивања надимка и слично томе.

Такође, и име оца жртве се уписује без скраћивања (ако је право име оца Јован не треба уписати Јова и сл.). 


У случају да је жртва новорођенче које није добило име треба уписати : "син" или "кћи" и презиме и име оца или мајке (нпр. "син Пере Перића", "кћи Милице Симић" итд.).

У кућице код назнаке "Матични број" уписати тачан матични број жртве.

 

2. Пол 


За жртву мушког пола уписује се: "мушки", а за жртву женског пола: "женски". Заокружује се одговарајући број.

 

3. Датум рођења

Година рођења жртве се уписује бројем на предвиђеној линији (нпр. 1942, 1954. итд.).

Ако давалац податка не зна календарску годину рођења жртве и не постоји неки њен лични документ из којег би био преузет овај податак, онда ће се, на основу изјаве о старости жртве (нпр. 66 година), израчунати које године је жртва рођена, па уписати тако израчуната година рођења. 


 

4. Место рођења

На предвиђеним линијама треба уписати тачне и потпуне називе: места (насеља), општине и републике где је жртва рођена, и то према територијалној подели која је била на снази у моменту започетог ратног разарања.

Уколико давалац податка не зна у којој општини се налази место рођења жртве, треба се поред назива места рођења уписати и назив неког већег или познатијег места у чијој се близини налази место рођења тог лица (нпр. Раља код Београда и сл.).

У случају да је жртва рођена у иностранству уписује се назив места рођења, а уместо назива републике треба уписати назив стране државе у којој је жртва рођена.

 

5. Националност

Уписује се националност, односно национална припадност жртве према изјави лица које даје податке.

 

6. Вероисповест

Уписује се вероисповест жртве према изјави лица које даје податке (нпр. православна, католичка, протестантска, исламска, јудаистичка и сл.).

 

7. Занимање

Уписује се назив занимања које је жртва обављала непосредно пре започетог ратног разарања.

Ако је жртва била АКТИВНО ЛИЦЕ уписује се прецизан назив занимања (нпр. не уписивати уметник, већ оперски певач; не службеник, већ технички секретар и сл.).

Ако је жртва била пензионер, уписује се ПЕНЗИОНЕР.

Ако жртва никад није радила, али се самостално издржавала од неких редовних прихода (приходи од издавања стана, од закупа имања или неке друге некретнине, ауторских права) уписује се назив ВРСТЕ ЛИЧНИХ ПРИХОДА. 


Ако је жртва била ИЗДРЖАВАНО ЛИЦЕ уписује се дете (за дете предшколског узраста и дете млађе од 15 године које не похађа школу), ученик, студент, домаћица, неспособан за рад и сл.

 

8. Место сталног становања (пребивалиште)

Место сталног становања (као и општина и република у којима се то место налази) треба, по правилу, да буде исто са местом (насељем) пописа, општином и републиком чији су називи већ уписани, као саставни део адресних и идентификационих података у заглављу обрасца.

 

9. Место боравка за време ратног разарања

Под местом боравка у време ратног разарања подразумева се место (насеље) у коме је лице привремено боравило због ратних околности, ратног распореда и сл.

 

10. Датум смрти

Датум смрти, односно дан, месец и година смрти жртве треба уписивати прецизно и читко на следећи начин: 25. 03. 1999. и сл.

 

11. Место где је жртва изгубила живот

Ако је лице изгубило живот у самом месту у коме је стално живело или на широј територији тог места уписује се исти назив места, општине и републике који су уписани код питања бр. 8. Одговори на питања 8. и 9. могу се разликовати у случају да се ради о губљењу живота ван места пребивалишта (нпр. погинули учесник оружаних акција).

 

12. Опис околности под којим је жртва изгубила живот и начин на који је жртва изгубила живот

а) На линијама за опис околности под којим је жртва изгубила живот треба дати сажет и што тачнији опис околности под којим је жртва изгубила живот;

б) Под "начином на који је жртва изгубила живот" подразумева се онај начин који је непосредно узроковао смртни исход (спаљивањем, у току бомбардовања и сл.).

 

13. а) Да ли је жртва у време страдања била и б) категорија жртве:

Код ових питања се заокружују одговарајући одговори (бројеви).

 

14. Поступак са лешом

а) Даје се информација о томе шта се догодило са жртвом.

б) Ако је леш судско-медицински обрађен заокружује се број 1, а у супротном број 2.

 

15. Извршилац злочина

Код овог питања заокружити одговарајући одговор (број) или навести назив оружане формације која није наведена. 


 

16. Радни статус жртве:

 

17. Школска спрема жртве

Код питања 16. и 17. заокружују одговарајући одговори (бројеви).

 

18. Број чланова уже породице пре страдања, преживели чланови уже породице жртве и лица која је жртва издржавала.

а) уписује се број чланова уже породице пре страдања,

б) уписује се број преживелих чланова уже породице којој је припадала жртва, а у табелу се уносе ближи подаци о овим лицима.

в) уписује се број лица која је жртва издржавала, а у табелу се уносе ближи подаци о овим лицима.

Члановима уже породице сматрају се брачни друг, деца рођена у браку или ван брака, усвојена деца, пасторчад, родитељи, очух, маћеха и усвојиоци.

Лицима у смислу тачке в) сматрају се лица која је погинули издржавао.

 

19. Уз образац треба приложити документа која се наведу у оквиру рублике.

 

20. Процењена штета 


У овој рубрици исказују се процењена материјална и нематеријална, као и укупна штета настала услед губитка живота одређеног лица.

Материјална штета утврђује се у висини суме новца коју би то лице привредило, висини трошкова лечења од задобијених повреда, зараде изгубљене због неспособноси за рад за време лечења умрлог лица, трошкова сахране умрлог, као и новчане ренте због губитка издржавања лица која је погинули грађанин издржавао.

Нематеријална штета утврђује се у висини правичне новчане накнаде за претрпљене душевне болове због смрти блиског лица.

Укупна штета добија се сабирањем износа утврђене материјалне и нематеријалне штете. 





 

 

УПУТСТВО ЗА ПОПУЊАВАЊЕ ОБРАСЦА Г-02

Овај образац попуњава се појединачно за свако цивилно или војно лице које је услед ратног деловања претрпело рањавање, повреду или је оболело, као и за свако лице које се води као нестало. 


Место (насеље), општина и република

На линији се уписује пуни назив места (насеља), општине и републике у коме је попуњен образац.

 

1. Презиме, очево име и име жртве

На линији се уписује пуно презиме и име жртве, под којим се води у матичним књигама, личној карти и другим јавним исправама; дакле без икаквог скраћивања или уписивања надимка и слично томе.

Такође, и име оца жртве се уписује без скраћивања (ако је право име оца Јован не треба уписати Јова и сл.). 


У случају да је жртва новорођенче које није добило име треба уписати : "син" или "кћи" и презиме и име оца или мајке (нпр. "син Пере Перића", "кћи Милице Симић" итд.).

У кућице код назнаке "Матични број" уписати тачан матични број жртве.

 

2. Пол 


За жртву мушког пола уписује се: "мушки", а за жртву женског пола: "женски". Заокружује се одговарајући број.

 

3. Датум рођења

Година рођења жртве се уписује бројем на предвиђеној линији (нпр. 1942, 1954. итд.).

Ако давалац податка не зна календарску годину рођења жртве и не постоји неки њен лични документ из којег би био преузет овај податак, онда ће се, на основу изјаве о старости жртве (нпр. 66 година), израчунати које године је жртва рођена, па уписати тако израчуната година рођења. 


 

4. Место рођења

На предвиђеним линијама треба уписати тачне и потпуне називе: места (насеља), општине и републике где је жртва рођена, и то према територијалној подели која је била на снази у моменту започетог ратног разарања.

Уколико давалац податка не зна у којој општини се налази место рођења жртве, треба се поред назива места рођења уписати и назив неког већег или познатијег места у чијој се близини налази место рођења тог лица (нпр. Раља код Београда и сл.).

У случају да је жртва рођена у иностранству уписује се назив места рођења, а уместо назива републике треба уписати назив стране државе у којој је жртва рођена.

 

5. Националност

Уписује се националност, односно национална припадност жртве према изјави лица које даје податке.

 

6. Вероисповест

Уписује се вероисповест жртве према изјави лица које даје податке (нпр. православна, католичка, протестантска, исламска, јудаистичка и сл.).

 

7. Занимање

Уписује се назив занимања које је жртва обављала непосредно пре започетог ратног разарања.

Ако је жртва била АКТИВНО ЛИЦЕ уписује се прецизан назив занимања (нпр. не уписивати уметник, већ оперски певач; не службеник, већ технички секретар и сл.).

Ако је жртва била пензионер, уписује се ПЕНЗИОНЕР.

Ако жртва никад није радила, али се самостално издржавала од неких редовних прихода (приходи од издавања стана, од закупа имања или неке друге некретнине, ауторских права) уписује се назив ВРСТЕ ЛИЧНИХ ПРИХОДА. 


Ако је жртва била ИЗДРЖАВАНО ЛИЦЕ уписује се дете (за дете предшколског узраста и дете млађе од 15 године које не похађа школу), ученик, студент, домаћица, неспособан за рад и сл.

 

8. Место сталног становања (пребивалиште)

Место сталног становања (као и општина и република у којима се то место налази) треба, по правилу, да буде исто са местом (насељем) пописа, општином и републиком чији су називи већ уписани, као саставни део адресних и идентификационих података у заглављу обрасца.

 

9. Да ли се жртва води као нестала

Овде треба заокружити одговарајући одговор.

 

10. Датум највећег страдања

Ако се ради о несталом лицу треба уписати датум његовог нестанка, а ако се ради о преживелој жртви уписује се датум најизразитијег страдања жртве.

 

11. Место (насеље) највећег страдања

Уписује се назив места, општине и републике страдања жртве.

 

12. Опис телесне повреде

Одговор се даје детаљним описом телесне повреде.

 

13. Карактер телесне повреде

 

14. Да ли је наступио трајни инвалидитет и да ли је наступила потпуна или делимична неспособност за рад

 

15. Начин на који је жртва страдала

 

16. Да ли жртва у време страдања била: 


Код питања од броја 13. до броја 16. се заокружују одговарајући одговори.

 

17. Извршилац злочина

Код овог питања заокружити одговарајући одговор (број) или навести назив оружане формације која није наведена.

 

18. Радни статус жртве

Код овог питања се заокружује одговарајући одговор (број).

 

19. Школска спрема жртве

Код овог питања се заокружује одговарајући одговор (број).

 

 

20. На ово питање се одговара ако се образац попуњава за нестало лице. Уписује се број лица која је нестало лице издржавало или редовно помагало, а у табелу се уносе ближи подаци о овим лицима.

 

21. Уз образац треба приложити документа која се наведу у оквиру рублике.

 

22. Процењена штета 


а) За лице које је услед ратног деловања претрпело рањавање, повреду или је оболело, материјална штета се утврђује у висини трошкова лечења повређеног или оболелог лица, зараде изгубљене због неспособности за рад за време лечења и новчане ренте у случају ако повређени због потпуне или делимичне неспособности за рад губи зараду, или су му потребе трајно увећане или су могућности његовог даљег напредовања уништене или смањене.

Нематеријална штета утврђује се у висини правичне новчане накнаде за претрпљене физичке и душевне болове због умањења животне активности и наружености. У случају нарочито тешког инвалидитета једног лица, у износ нематеријалне штете урачунава се и правична новчана накнада брачном другу, деци и родитељима тог лица за њихове душевне болове.

Укупна штета добија се сабирањем износа утврђене материјалне и нематеријалне штете.

б) За нестало лице, материјална штета се утврђује у висини новчане рентре због губитка издржавања лица које је нестало лице издржавало.

Нематеријална штета се утврђује у висини правичне новчане накнаде за душевне болове брачног друга, деце и родитеља несталог лица.

Укупна штета добија се сабирањем износа утврђене материјалне и нематеријалне штете.





 


 

УПУТСТВО ЗА ПОПУЊАВАЊЕ ОБРАСЦА Ш-01 


Образац Ш-01, служи за попис и процену насталих штета на свим објектима, осим за објекте који су проглашени културним добрима, а за које се попис и процена штете врше на обрасцу Ш-04. 


На питања у обрасцу одговара се на три начина: уписивањем одговора на за то предвиђеној линији; заокруживањем броја, односно шифре поред тачног одговора и уписивањем цифарских података у за то предвиђена шифарска поља. 






Правилно уписан податак је, на пример:



 



 



3



4



или



 



8



7



2



5





 

Образац се попуњава у три примерка. 


 

ЗАГЛАВЉЕ ОБРАСЦА 


Редни број пријаве преписује се са Обрасца П-01 односно П-02. 


Редни број обрасца уписује се за сваки издвојени - уништени или оштећени грађевински објекат. За једну организацију или насеље не могу се наћи два обрасца са истим редним бројем. 


 

1. Подаци за јединицу за коју се врши процена 


а) За организацију уписује се цео назив фирме уведен у судски регистар. За остале организације и заједнице наводи се пун назив који је уведен у одговарајући посебан регистар, односно у акт о њиховом оснивању. 


Ако се образац попуњава за објекте физичких лица, наводи се име и презиме власника.

б) У шифарска поља уписује се матични број под којим се води та организација у Јединственом регистру предузећа, организација и заједница. Ако се штета евидентира за јединицу у саставу организације - заједнице, поред матичног броја уписује се и редни број те јединице под којим се она води у поменутом регистру. 


в) У шифарска поља уписује се облик у коме је организација организована и регистрована у судски регистар. У Прилогу 2 наведене су све врсте организација и облици удруживања, па се из тог списка преноси одговарајућа шифра у за то предвиђена шифарска поља. 


г), д) Уписује се општина седишта правног лица и делатност према којој је разврстана у Јединственој класификацији делатности. 


 

2. Време настанка ратне штете

Уписује се време настанка ратне штете за коју се врши процена (првог и последњег ратног дејства).

 

ПОДАЦИ О ОБЈЕКТУ 


 

3. Локација објекта 


Уписује се назив општине, а у шифарска поља уноси се шифра општине. Затим се уписује назив места (насеља) и одговарајућа шифра. За зграде се уписују још и улица и број. Све шифре за локацију објекта обезбеђује статистика. 


 

4. Назив и шифра објекта 


За објекте свих правних лица уписије се назив објекта према Номенклатури средстава и других добара (Прилог 3) на пример "силос" или "стаје за крупну и ситну стоку" и сл. У шифарска поља уписује се шифра из Номенклатуре која је у првом примеру под бројем 1540, а у другом под 1610. 


Од објеката у власништву физичких лица евидентира се и процењује штета на следећим зградама: 





1810 
			


Стамбене зграде



m2





1814 
			


Викенд-куће



m2





1610 
			


Стаје за крупну и ситну стоку



m2





1550 
			


Зграде за смештај пољопривредних производа и оруђа



m2





1755 
			


Угоститељске радње



m2





1771 
			


Занатске радње



m2





1799 
			


Зграде за друге пословне намене



m2





1899 
			


Шупе, гараже, остале зграде, масивне 
			ограде и подграде


m2





1060 
			


Бунари и цистерне за воду



m3





 

Шифра за стамбену зграду уписује се ако половину површине зграде или више чине станови. Гаража коју користе станари није пословни простор. 


 

5. Својина објекта 


Одговор се даје за друштвену, приватну, задружну, мешовиту и државну својину. 


 

6. Година изградње 


Уписује се година завршетка изградње објекта према дозволи за употребу објекта или према изјави власника или других лица, а у крајњем случају - према оцени проценитеља штета. За објекте у изградњи уписује се година у којој се штета десила. За објекте на којима су вршене веће реконструкције, оправке и доградње уписује се година у којој су извршени ти радови. 


 

7. Грађевинска величина објекта 


На предвиђену линију уписује се јединица мере којом се изражава величина објекта, из Номенклатуре дате у Прилогу 3, а у шифарска поља уписује се податак о величини објекта. 


Укупна величина зграде исказује се у м2 
бруто површине.

Као величина оштећеног дела уписује се величина оштећеног дела за оштећене објекте, а величина целог објекта за уништене објекте у м2 
бруто површине.

За пољопривредне објекте, као што су свињци, живинарници, стаје за коње и говеда и др. обухвата се површина под кровом, а не узимају се ограђени простори који нису под кровом. 


За објекте у изградњи уписује се величина изграђеног дела до момента настанка штете, а не предвиђена величина објекта. 


 

8. Оштећење објекта 


Одговор на ово питање даје се на основу оцене комисије која штету процењује, на основу категоризације оштећења дата у Прилогу 5 Ознака "6" значи да је зграда уништена, док остале ознаке (1 до 5) значе да је оштећена. 


Објекти који нису потпуно срушени, а њихова оправка се не исплати, сматрају се уништеним и заокружује се ознака "2". 


 

9. Категорија оштећења 


На ово питање одговара се само кад је извршена категоризација оштећења, и то преписивањем броја категорије. 


 

10. Конструкција објекта 


Одговара се заокруживањем једне од наведених шифара према врсти конструкције објекта, односно врсти материјала од кога су изграђени спољни зидови. 


У објекте са скелетном конструкцијом сврставају се објекти чији је конструктивни систем од армирано бетонског или челичног скелета. 


У објекте од тврдог материјала сврставају се објекти чији су носећи зидови изграђени од опеке, камена или монтажних елемената. Ту спадају и вишеспратнице које немају комплетан скелетни систем. 


У објекте од слабих материјала спадају објекти од ћерпича или набоја, од дасака, плетера и других слабих материјала. 


 

11. Станови - укупно 


Као одговор на ово питање даје се податак о укупном броју и бруто површини станова у оштећеним, односно уништеним завршеним зградама и број домаћинстава и лица у тим становима. 


На питање о броју домаћинстава и лица одговара се само за стално настањене станове (током целе године), без обзира на правни основ по коме домаћинство (лице) користи стан. 


 

12. Оштећени станови 


Као одговор на ово питање уносе се подаци о броју и бруто површини оштећених станова који се налазе у згради за коју се подноси извештај. Овај податак се мора разликовати од одговора на питање 11 ако у згради нису оштећени сви станови. 


Подаци о броју домаћинстава и броју лица дају се само за стално настањене оштећене станове. 


 

13. Површина пословног објекта 


За објекте који су у целости намењени за пословне сврхе, као одговор на ово питање уноси се податак који је дат као одговор на питање 7. 


Ако је оштећена зграда која има и станове и пословне просторије, као одговор се даје површина само оштећеног пословног простора. Ако је зграда уништена, у одговору се наводи површина целокупног пословног простора који се налазио у конкретној згради. 


 

14. Износ штете на објекту 


Податак из обрачуна процене штете - тачка 8.

 

ПРОЦЕНА ШТЕТЕ 


Висина штете на завршеним и незавршеним оштећеним објектима, као и незавршеним уништеним објектима утврђује се израдом предрачуна трошкова оправке за довођење објекта у првобитно стање на обрасцу Ш-ПОМ.

За уништене објекте висина штете се процењује, на самом обрасцу на следећи начин: 


1) Податак о бруто површини уништене зграде преноси се из одговора на питање 7 са прве стране обрасца; 


2) Цена мора одговарати квалитету зграде и њеној локацији, а утврђује је надлежна комисија; 


3) Множењем вредности површине и цене добија се вредност уништене зграде; 


4) Стопа амортизације преузима се из Прилога 4 и зависи од година старости зграде и година вероватног трајања зграде које процењује надлежна комисија. Износ амортизације утврђује се множењем нове вредности стопом амортизације и дељењем са 100; 


5) Садашња вредност представља нову вредност умањену за износ амортизације. 


Ако од оштећеног или уништеног објекта има спасеног материјала, његова вредност се утврђује на обрасцу Ш-ПОМ. Тај износ се израчунава по врстама спасеног материјала, применом остварених цена ако је извршена продаја материјала или применом цена које утврђује надлежна комисија. У том случају износ штете се израчунава тако што се за оштећене објекте трошкови оправке умањују за износ спасеног материјала, а за уништене објекте се за тај износ умањује садашња вредност објекта. 


Образац Ш-ПОМ има исти редни број као и образац на коме је евидентирано средство за које се врши процена, па га треба и приложити уз тај образац. У обрасцу Ш-ПОМ обрачун се врши у динарима, а у образац Ш-01 преноси се изражен у хиљадама динара. 


РАТНА ШТЕТА





 



 



 



 



 



 



 



 



 





 



 



 



 



 



 



 



 



 





 



 



 



 



 



 



 





 

ВРЕМЕ НАСТАНКА РАТНЕ ШТЕТЕ





од:



дан



 



 



месец



 



 



година



 



 



 



 





 





до:



дан



 



 



месец



 



 



година



 



 



 



 





 





 





Општина



 



 



 



 



 



 



 



 





 



 



 



 



 



 



 



 



 





Врста зграде



 



 



 



 



 



 



 



 





 



 



 



 



 



 



 



 



 





 



 



 



 



 



 



 



 



 





 

ГЛОБАЛНА ПРОЦЕНА ШТЕТА НА ЗГРАДАМА ФИЗИЧКИХ ЛИЦА

 





 



 



Бруто површина зграде



Нова вредност зграда1)

у хиљ. дин.



Укупна нова вредност у



%

општећења



Процењена штета у 
			




ОШТЕЋЕНЕ-УНИШТЕНЕ



Укупна бруто



скелетне



од тврдог 
			


од слабог 
			


кол. 3X



кол. 4X



кол. 5X



хиљ. дин.



 



хиљ. дин.















површина зграда у м2



конструкције



материјала



материјала



(цена)



(цена)



(цена)



(6+7+8)



 



(9x10:100) 2)





1



2



3



4



5



6



7



8



9



10



11





 



 



 



 



 



 



 



 



 



 



 





УКУПНО



 



 



 



 



 



 



 



 



 



 





Оштећене зграде



 



 



 



 



 



 



 



 



 



 





1. категорије



 



 



 



 



 



 



 



 



 



 





2. категорије



 



 



 



 



 



 



 



 



 



 





3. категорије



 



 



 



 



 



 



 



 



 



 





4. категорије



 



 



 



 



 



 



 



 



 



 





5. категорије



 



 



 



 



 



 



 



 



 



 





Уништене зграде 
			2)


 



 



 



 



 



 



 



 



 



 








1) Примењују се одговарајуће цене, према врсти зграде и врсти материјала.

2) За уништене зграде, последњи ред у колони11, треба да представља садашњу вредност тих зграда, а то је податак из колоне 9, последњи ред, умањен за амортизацију.

 Чланови комисије:

у 1.







2.





Дан



 



 



месец



 



 



година



 



 



 



 





 

 




3.

 УПУТСТВО ЗА ГЛОБАЛНУ ПРОЦЕНУ ШТЕТЕ НА ЗГРАДАМА 


 

ФИЗИЧКИХ ЛИЦА

 

- Табела Ш-01/1 - 


За глобалну процену штета, за све врсте зграда физичких лица користи се табела Ш-01/1, у коју се уписују резултати обраде основних образаца Ш-01 "Штете на грађевинском објекту", а затим се раде припремни обрачуни и глобална процена штете. 


Обрада основних образаца и сви обрачуни у табели Ш-01/1 треба, у принципу, да се раде на средствима за аутоматску обраду података. Ако то није могуће, треба применити ручну обраду. 


Обрасци се најпре сврстају по општинама за које се врши обрада, а у оквиру општине групишу се према врсти зграде, односно према одговору на питање 4 из обрасца Ш-01, јер се за сваку врсту зграде посебно исказују резултати обраде и врши процена штета. Према одговорима на обрасцу формира се табела. 


Претколона се попуњава на основу одговора на питање 9 - "Категорија оштећења". Заглавље колона 2, 3, 4 и 5 попуњава се на основу питања 7 - "Грађевинска величина објекта", које се у овом случају исказује као бруто површина зграде у м2 и на основу одговора на питање 10 "Конструкција објекта". 


У колоне 6, 7 и 8 уносе се подаци који се добијају множењем површина из колона 3, 4 и 5 одговарајућим ценама, које се, ако је обрада ручна уписују у заглавље конкретне табеле. За сваку врсту зграда и сваку врсту материјала (од кога су зграде саграђене) надлежна комисија обезбеђује одговарајуће цене. Збир резултата поменутог множења представља нову вредност зграда (колона 9). 


У колону 10 за оштећене зграде уносе се проценти оштећења по категоријама. Проценте, који представљају степене оштећења, обезбеђује надлежна комисија за процену штета (Прилог 5). 


У колону 11. уноси се процењена штета. За оштећене зграде она се добија множењем нове вредности из колоне 9 процентом оштећења из колоне 10 и делењем добијеног умношка са 100. 


За уништене зграде, уноси се садашња вредност у колону 11, а то је податак из колоне 9 умањен за амортизацију. Износ амортизације утврђује се применом просечне стопе амортизације. Ако је обрада података аутоматска, потребно је утврдити просечну старост свих зграда, а то се постиже пребројавањем зграда по годинама изградње, што се мора решити програмски. Ако обрада није аутоматска комисија за процену штета процењује просечну старост зграда. У оба случаја стопа амортизације се преузима из Прилога 4. Износ амортизације добија се множењем података за порушене зграде из колоне 9 утврђеном стопом амортизације и дељењем са 100. За тако добијен износ умањује се нова вредност (из колоне 9) да би се добила садашња вредност, што представља штету ако су зграде уништене. 


Ако, на територији за коју се врши процена између градских и сеоских насеља, постоје знатне разлике у начину грађења и техничкој опремљености објеката, комисија за процену штета може одлучити да се глобалне процене врше одвојено за градска, а одвојено за сеоска насеља. У припреми за обраду, образац Ш-01 треба одмах, у оквиру сваке општине, поделити на две групе: сеоска и градска насеља. 


Поступак у глобалној процени штете потпуно је исти за обе групе насеља, само што се за утврђивање нове вредности користе различите цене. 


Ако се насеља поделе на градска и сеоска мора се направити и сумар за целу општину, што значи да треба извршити одговарајућа сабирања процена за градска и сеоска насеља. На табелама, у реду у који се уписује назив општине, поред назива треба написати "град", или "село" или "укупно". 





УПУТСТВО ЗА ПОПУЊАВАЊЕ ОБРАСЦА Ш-02 


Образац Ш-02 користе правна лица за оцену штета на оштећеној или уништеној опреми. 
Овај образац се попуњава за сваку врсту опреме према Номенклатури основних и других добара (Прилог 3), а у случају да вредност појединачног средства прелази 50.000 нових динара образац се попуњава за свако оштећено или уништено средство.* 
Изузетак се може учинити само кад је реч о великом броју потпуно истих машина које имају исту врсту оштећења (нпр. померене су само из лежишта и сл.), па се тада за све машине може попунити један образац. Образац се попуњава у три примерка. 


На питање у обрасцу одговара се на три начина: уписивањем одговора на за то предвиђеној линији; заокруживањем броја, односно шифре поред тачног одговора и уписивањем цифарских података у за то предвиђена шифарска поља. 






Правилно уписан податак је, на пример: 
			


 



 



3



4



или



 



8



7



2



5





 

Заглавље обрасца 


Редни број пријаве преписује се са Обрасца П-02.

Редни број обрасца уписује се за објекте правних лица, у оквиру предузећа. За једно предузеће или насеље не могу се наћи два обрасца са истим редним бројем. 


1. Подаци за јединицу за коју се врши процена 


а) За предузеће односно организацију уписује се цео назив фирме који је уведен у судски регистар. За остале организације и заједнице наводи се пуни назив који је уведен у одговарајући посебан регистар, односно у акт о њиховом оснивању. 


б) У шифарска поља уписује се матични број под којим се води та организација у Јединственом регистру организација и заједница. Ако се штета евидентира за јединицу у саставу организација - заједница, поред матичног броја уписује се и редни број те јединице под којим се она води у Јединственом регистру организација и заједница. 


в) У шифарска поља уписује се облик у коме је организација организована и регистрована у судском регистру. У Прилогу 2 наведене су све врсте организација и облици удруживања, па се из тог списка преноси одговарајућа шифра у за то предвиђена шифарска поља. 


г) На одштампане линије уписује се општина, седишта правног лица.

д) Уписује се делатност у коју је организација разврстана према Јединственој класификацији делатности. 


2. Време настанка ратне штете

Уписује се време настанка ратне штете за коју се врши процена (првог и последњег ратног дејства).

3. Локација опреме 


Уписује се назив општине, а у шифарска поља уноси се шифра општине. Затим се уписује назив места (насеља) и одговарајућа шифра. За зграде се уписују још и улица и број. Све шифре за локацију објекта обезбеђује статистика. 


4. Назив и шифра опреме 


Одговор се даје уписивањем правог назива опреме која је, према оцени комисије, оштећена или уништена, а разврстана је у категорије према Номенклатури основних и других средстава (Прилог 3). 


5. Инвентарски број 


Преписује се број са инвентарске таблице машине, односно уређаја. Ако се на истом обрасцу штета процењује за већи број машина - уређаја, уписује се инвентарски број прве машине. 


6. Година набавке средстава 


Уписује се година кад је средство набављено. Ако се на истом обрасцу процењује штета за већи број машина - средстава, уписује се година набавке највећег броја машина - средстава. 


7. Оштећење опреме 


Одговор се даје заокруживањем шифре 1 или 2, према оцени комисије за процену штета. 


8. Трошкови оправке оштећене опреме 


У табели на другој страни обрасца треба обрачунати трошкове за оправку оштећеног средства, тако да се за сваку врсту радова и материјала наведу потребне количине и просечне цене које је утврдила надлежна комисија и важе у време процене штете. Ако се рад исказује издвојено, обрачун се врши у норма часовима, по ценама у време процене штете. Трошкови се обрачунавају у динарима, а при уписивању одговора на ово питање, заокружује се на хиљаде динара. 


9. Садашња вредност уништене опреме 


Ако је опрема сасвим уништена, уноси се податак о њеној садашњој вредности. Садашња вредност представља нову вредност умањену за амортизацију у складу са законом.



За уништену опрему ратна штета се може утврдити и на следећи начин:*






Ако је старост опреме*



Признаје се ратна штета као вредност*






нова или до 1/3 века трајања*



нове опреме*





од 1/3 до 2/3 века трајања*



70% нове опреме*





2/3 до краја века трајања*



40% нове опреме*





већа од века трајања*



40% нове опреме*




10. Вредност спасеног материјала 


Ако се спасе неки материјал или оштећени део уништеног или оштећеног средства и може се употребити или продати, комисија процењује, у наставку табеле на другој страни обрасца, вредности спасеног материјала (количине х цена) и добијени резултат уноси у образац као одговор на питање 10. 


11. Процењена штета 


Износ процењене штете за оштећену опрему (питање 11) једнак је износу трошкова оправке (питање 8) ако спасеног материјала нема. У противном, износ штете једнак је разлици која се добија из одговора на питања 8 и 10. Исто, важи и при исказивању штете за уништену опрему, с тим што је штета или једнака цифри код питања 9 или је код тачке 11. мања за вредност спасеног материјала (питање 10). 


12. Број комада 


Уписује се број оштећених, односно уништених машина - уређаја који имају исту врсту оштећења и за које је штета процењена збирно на једном обрасцу.


*Службени лист СРЈ, број 41/1999


 

 

УПУТСТВО ЗА ПОПУЊАВАЊЕ ОБРАСЦА Ш-03 


На обрасцу "Штете на осталим средствима и добрима" (Ш-03) пописују се и процењују штете на осталим средствима и добрима. Образац се попуњава у три примерка. У првом делу овог обрасца (поглавље И табеле 1) исказују се штете на земљишту, дугогодишњим засадима, шумском и сточном фонду, обртним средствима правних и физичких лица, док се у другом делу обрасца (поглавље ИИ табеле 1) исказују штете само на средствима и добрима физичких лица, и то: за опрему, добра у домаћинству, остала добра и индиректне штете. Штете на опреми, трошкови и индиректне штете правних лица исказују се на обрасцима Ш-02 и Ш-06. 


У заглављу обрасца попуњавају се подаци идентификације за јединицу за коју се исказује штета. У табели 1. исказује се количина оштећених и уништених средстава и процењене штете по врстама средстава датих у претколони, док се у табели 2, на основу натуралних показатеља за оштећена и уништена средства, врши обрачун штете. Средства потребна за извршење одговарајућих радова на оштећеним средствима утврђују се у помоћном обрасцу (Ш-ПОМ), у коме се утврђује и вредност спасеног материјала. 


Заглавље обрасца 


Редни број пријаве преписује се са обрасца П-01, односно П-02.

Редни број обрасца уписује се за средства правних лица у оквиру предузећа и заједнице, а за средства физичких лица у оквиру насеља. За једну организацију или насеље два обрасца не могу бити под истим редним бројем. 


1. Подаци за јединицу за коју се врши процена 


а) За организацију-предузеће и заједницу уписује се цео назив фирме који је уведен у судски регистар. За остале организације и заједнице наводи се пуни назив који је уведен у одговарајући посебан регистар, односно у акт о њиховом оснивању. 


Ако се образац попуњава за средства физичких лица наводи се име и презиме власника.

б) У шифарска поља уписује се матични број под којим се води та организација у Јединственом регистру организација и заједница. Ако се штета евидентира за јединицу у саставу организације - заједнице, поред матичног броја уписује се и редни број те јединице под којим се она води у поменутом регистру. 


в) У шифарска поља уписује се облик у коме је организација организована и регистрована у судском регистру. У Прилогу 2 наведене су све врсте организација, па се из тог списка преноси одговарајућа шифра у за то предвиђена шифарска поља. 


г) Уписује се адреса власника средстава. 


д) Уписује се делатност у коју је организација која је претрпела штету разврстана према Јединственој класификацији делатности. 


2. Време настанка ратне штете

Уписује се време настанка ратне штете за коју се врши процена (првог и последњег ратног дејства).

3. Локација средстава 


Уписује се назив општине, а у шифарска поља уноси се шифра општине. Затим се уписује назив места (насеља) и одговарајућа шифра. За зграде се уписују још и улица и број. Све шифре за локацију средстава обезбеђује статистика. 


 

ПОСТУПАК У ОБРАЧУНАВАЊУ ШТЕТА 


Обрачун штете на свим средствима врши се на јединствен начин, према општим принципима. 


Табела 1. 


У ову табелу преносе се подаци из одговарајућих колона табеле 2, у којој се средства групишу према номенклатури датој у претколони табеле 1. Подаци о количини оштећених и уништених средстава исказују се у јединици мере датој у колони 4 табеле 1.

Табела 2. 


У табелу 2. уносе се појединачно сва средства оштећена или уништена за која се врши процена штете. Сва средства која припадају истој групи уписују се једно за другим, како би се по извршеној процени лако могли сабрати подаци за једну групу средстава и тако груписани пренети у табелу 1. овог обрасца. 


За свако оштећено и уништено средство уписују се подаци о оштећеним, односно уништеним количинама.

У табели 2, директним множењем количина и цена, обрачунава се износ штета само на уништеним средствима, под условом да нема спасеног материјала. Међутим, ако постоји спасени материјал (чија се вредност обрачунава у обрасцу Ш-ПОМ), ту вредност добијену множењем количина и цена, треба умањити за износ вредности спасеног материјала. То значи да се тај обрачун мора извршити изван табеле 2, па за то треба користити образац Ш-ПОМ. 


Износ штете обрачунава се на оштећеним средствима, односно обрачун трошкова потребних за довођење оштећеног средства у првобитно стање врши се на обрасцу Ш-ПОМ, на коме се обрачунава и спасени материјал. Обрачуната вредност у колони 8 обрасца Ш-ПОМ умањује се за вредност спасеног материјала и уписује се у колоне 8 или 9 у табели 2. на обрасцу Ш-03, зависно од тога да ли је штета процењена за оштећено или уништено средство. 


Коришћење обрасца Ш-ПОМ 


У образац Ш-ПОМ треба пренети, из табеле 2. обрасца Ш-03, редни број средства, а у колону 2, уместо назива средства, уписати "оштећено", док се у колону 3 преноси шифра средства. У колони 4, за оштећено средство поименично навести сваку врсту рада која се предвиђа ради оправке, као и сваки потребан материјал, ако он већ није обухваћен у позицијама радова. За сваку наведену тачку у колони 4 и у колонама од 5 до 7 треба унети одговарајуће податке, а у колону 8 - резултате множења вредности колона 6 и 7. 


У истој табели обрачунава се и вредност спасеног материјала, а после тога се врши коначни обрачун штете. За коначни обрачун штете треба, преко колона 2, 3 и 4, написати "Процењена потребна средства за оправку", а збир вредности обрачунати по позицијама радова и врстама материјала и преписати у колону 8. Затим се у следећем реду упише: "спасени материјал" а у колону 8 - његова укупна вредност. Пошто се вредност спасеног материјала одузме од горњег износа добија се "процењена штета" и тај се податак преноси у колону 8 табеле 2, поред одговарајућег редног броја средства. 


За уништено средство уписује се редни број тог средства из табеле 2 обрасца Ш-03, у колону 2 - реч "уништено", а колону 3 - његова шифра. За средства треба на овом обрасцу утврдити њихову набавну вредност множењем одговарајућих количина и цена. Ако средство може да застарева, па је законом предвиђено обрачунавање амортизације, потребно је и ту амортизацију обрачунати и одузети је од набавне вредности и на тај начин утврдити садашњу вредност. 


После тога обрачунава се вредност спасеног материјала, па се на исти начин као за оштећено средство утврди "процењена штета", која се уписује у колону 9 табеле 2, поред одговарајућег редног броја средства. 


Образац Ш-ПОМ има исти редни број као и образац на коме је пописано средство за које се врши процена, па га треба и приложити уз тај образац. 


I Средства правних и физичких лица 


1. Земљиште 


Услед ратних дејстава, земљиште се може привремено или трајно онеспособити за даљу употребу. Привремено онеспособљено, односно оштећено земљиште је земљиште које се додатним улагањима може обновити за намену којој је служило пре настанка оштећења. Трајно онеспособљеним, односно уништеним земљиштем (ретка појава) сматра се земљиште коме је однесен горњи слој све до геолоше подлоге или је то земљиште насуто или натопљено штетним материјама и слично, па се таква оштећења не могу отклонити. 


Износ штете на земљишту обрачунава се тако што се за оштећено и уништено земљиште најпре утврди површина у хектарима, по категоријама коришћења. Подаци о површини уносе се у табелу 2 (колоне 5 и 6) обрасца Ш-03. За уништене површине, применом одговарајуће тржишне цене за 1 ха, обрачунава се вредност тог земљишта, што истовремено представља и износ штете, који се уписује у колону 9. 


Износ штете за оштећено, односно привремено онеспособљено земљиште утврђује се на обрасцу Ш-ПОМ, уз детаљан обрачун материјалних улагања и радова потребних да се ово земљиште доведе у првобитно стање. 


2. Дугогодишњи засади 


Оштећеним дугогодишњим засадом сматра се сваки засад који је претрпео оштећење у степену у коме су потребна додатна улагања да би се оспособио за производњу (уништен је део стабла или чокота, оштећене су гране или је у питању мањи обим уништења од инсеката, гусеница и др.). 


Уништеним дугогодишњим засадом сматра се засад оштећен у целини, који, ни уз каква додатна улагања, није могућно оспособити за производњу. 


Износ штете на оштећеним и уништеним дугогодишњим засадима обрачунава се тако што се најпре утврде површине под појединим врстама засада и на тим површинама оцени број стабла, односно чокота. Подаци о површинама и броју стабала, односно чокота, уносе се у табелу 2 (колоне 5 и 6), а сви обрачуни се врше на обрасцу Ш-ПОМ. 


За оштећене дугогодишње засаде, ако се може утврдити проценат оштећења, у образац Ш-ПОМ, преноси се одговарајућа количина (стабла, чокота) из табеле 2 и помножи ценом, а резултат множења упише у колону 8. Затим се та вредност помножи одговарајућим процентом оштећења и подели са 100. Добијена вредност представља штету и преписује се у колону 8 табеле 2. За оштећење засада у свим облицима својине штете се утврђују применом процента оштећења на нову набавну вредност. Кад није могуће на јединствен начин утврдити проценат оштећења засада, у обрасцу Ш-ПОМ детаљно се обрачунавају материјална улагања и рад, потребни за довођење засада у првобитно стање. 


За уништене дугогодишње засаде процењују се количине уништених средстава које се множе просечним ценама које утврђује општинска комисија, по врстама засада, на обрасцу Ш-ПОМ, и тако се утврђује њихова набавна вредност. На ту процењену вредност, зависно од година старости, примењује се стопа амортизације која важи за та средства. Добијени износ одузима се од процењене нове (набавне) вредности и добија се коначан износ штете, који се преноси у табелу 2 (колона 9), под условом да нема спасеног материјала. Ако постоји спасени материјал, његова вредност се мора одузети од вредности коначног обрачуна и тек онда уписати у табелу обрасца Ш-03. 


Ако услови не омогућују детаљну процену штете по власницима, потребно је вршити глобалну процену. Она се заснива на утврђивању укупних земљишних површина под појединим врстама засада на подручју захваћеном штетом. Као основа за оцену тих података треба да послужи катастарска документација у општини и документација којом располажу статистички органи. Оцењени натурални показатељ (површина, у ха, и број стабала, односно чокота) за оштећене дугогодишње засаде (по врстама), уписују се у табелу 2 (колоне 5 и 6). Даљи поступак при обрачуну износа штете био би исти као и при детаљној процени. 


3. Шуме и дивљач 


За обрачун штете на шумском фонду најпре треба утврдити површине, у хектарима, под шумом лишћара и четинара, а затим дрвну масу, у м3 по сортиментима оштећеног и уништеног шумског фонда. 


За оштећени шумски фонд потребно је утврдити проценат оштећења фонда, као и вредност оштећене дрвне масе по сортиментима, у важећим ценама за неоштећене сортименте. Износ штете на оштећеном шумском фонду утврђује се на тај начин што се количине оштећене дрвне масе по сортиментима помноже одговарајућим ценама, па се тако добијене вредности помноже процентом оштећења и поделе са 100. Крајњи износ из тог обрачуна представља вредност штете на оштећеном шумском фонду. 


За уништени шумски фонд вредност се утврђује на исти начин као и вредност оштећеног шумског фонда. Вредност уништеног шумског фонда утврђена на тај начин истовремено представља и штету ако нема спасеног материјала. Међутим, ако се сва уништена дрвна маса или неки њен део може користити као огревно дрво или за неке друге сврхе, потребно је утврдити њену вредност и за тај износ умањити утврђену вредност уништене дрвне масе, односно шумског фонда. 


Штета на уништеној дивљачи обрачунава се тако што се оцењени број уништене дивљачи (по врстама) помножи ценама из ценовника по којима се наплаћују одстрели појединих врста дивљачи, па се тај износ умањује за вредност спасеног материјала (коже, меса и др.). 


4. Сточни фонд, живина и риба 


При процени штета на сточном фонду, живини и риби, по правилу се јављају само штете на уништеним средствима. 


Подаци о броју и тежини стоке и живине, за правна лица, по врстама и категоријама, преузимају се из књиговодствене евиденције и уносе у табелу 2 (колона 6). Применом одговарајућих цена по врстама и категоријама стоке обрачунава се износ штете. За физичка лица (за сваког земљорадника) потребно је на лицу места утврдити број угинуле стоке, по врстама и категоријама. За сваку врсту стоке, по категоријама, утврђује се просечна тежина, па се применом одговарајућих цена за 1 кг. живе мере, обрачунава износ штете. 


Вредност спасеног материјала обрачунава се тако што се утврде количине по врстама искоришћеног или продатог материјала, које се множе оствареним ценама у случају продаје или утврђеним просечним ценама у случају коришћења спасеног материјала. 


При обрачуну штете у рибарству, процењује се укупна количина угинулих риба (по врстама) па се, применом одговарајућих просечних цена, обрачунава износ штете. 


5. Обртна средства 


Штете на обртним средствима правних лица процењују се на основу спроведеног инвентарисања, док се штете на обртним средствима физичких лица процењују увидом на лицу места. 


У принципу, штете на овим средствима обрачунавају се тако што се подаци о количинама оштећених и уништених залиха (сировине, репродукциони материјал, готови производи, полупроизводи, трговинска роба, инвентар и сл.) уписују у табелу 2 (колоне 5 и 6), па се, применом одговарајућих цена, обрачунава износ штете на уништеним залихама и уписује у ту табелу (колона 9). Међутим, за оштећене залихе било да се износ штета утврђује применом процењеног процента оштећења на вредности залиха или се врши детаљан обрачун материјалних улагања и рада, потребних за довођење оштећених залиха у првобитно стање, користи се образац Ш-ПОМ. Оцењени износ трошкова обрачунат на тај начин представља износ штете на оштећеним залихама. 


Износ штете уништених количина залиха једнак је производу количина процењених уништених залиха и одговарајућих цена. 


Штете на обртним средствима физичких лица процењују се: за сировине, репродукциони материјал и готове производе код земљорадника (семе, ђубриво, сточна храна, затим производи ратарства, виноградарства и др.), за сировине, материјал и готове производе код занатлија, као и и за залихе трговинске робе у индивидуалним трговинским и угоститељским радњама. Штета се обрачунава за сваки производ појединачно. У залихе готових производа убрајају се и сви делови људске хране. 


Ако се одређена количина оштећених и уништених обртних средстава може искористити за сопствене потребе или се може реализовати на тржишту, потребно је, применом одговарајућих цена, у обрасцу Ш-ПОМ обрачунати вредност те робе (спасени материјал) и за добијени износ умањити процењене штете пре преношења у табелу 2. 


Штете у текућој пољопривредној производњи обухватају штете у ратарској производњи (житарице, индустријско биље, повртарско биље, сточно крмно биље, ливаде и пашњаци), затим у расадницима, воћњацима, виноградима и осталој пољопривредној производњи. Те штете односе се на усеве у ратарској производњи и на род воћњака и винограда, а не на оштећена и уништена воћна стабла и чокоте винове лозе, за које се штете процењују на овом обрасцу у групи дугогодишњих засада. 


При оцењивању штете на текућој пољопривредној производњи у ратарству битно је утврдити да ли је на оштећеним и уништеним површинама под усевима могуће обавити нову сетву истих или других култура у току производне године. Ако се на истом земљишту може посејати нова култура, штету представља уложен рад и семе културе која је уништена. Ако не може да се засеје нова култура, онда се у процени штете поступа као што је објашњено у даљем тексту. 


Комисија за процену штета најпре утврђује површине под појединим усевима, и то у хектарима. Затим оцењује могући и изгубљени принос ратарских усева и плодова воћњака и винограда. За оштећене усеве процењује се могући принос усева који је претрпео оштећење. Тај процењени принос одузима се од трогодишњег просека приноса истог усева на подручју за које се врши процена. Добијена разлика представља изгубени принос који, помножен одговарајућим ценама, представља износ штете. Ако има додатних улагања (материјала и рада) да би се остварио процењени могући принос, при утврђивању штете треба имати на уму и ове трошкове. Ако је оштећење започете производње, делимично па се уз додатна улагања (преоравање, пресејавање, досејавање и сл.) она може поправити, односно довести у првобитно стање, износ штете на тој производњи једнак је вредности тог улагања. 


Пошто се од оштећене и уништене текуће пољопривредне производње неке количине материјала могу искористити (спасти), потребно је да се на обрасцу Ш-ПОМ обрачуна њихова вредност и тим износом умањи обрачуната штета. 


За уништене усеве штету представља просечни трогодишњи принос тог усева. Тај принос треба помножити одговарајућим ценама које су важиле у време настанка штете и добијени износ умањити за процењене нереализоване трошкове заштите, ђубрења, бербе, жетве, вршидбе, транспорта и друге трошкове који би се јавили у вези са убирањем приноса да усев није уништен. Ако је усев уништен у јесен, штету чине улагања у јесењу сетву, пошто се у пролеће засејава друга култура. 


У условима који не омогућавају детаљну процену штете на текућој пољопривредној производњи у сваком газдинству, могуће је вршити глобалну процену штете. Она би се заснивала на оцени површина под појединим усевима и врстама воћа и грожђа за цело подручје захваћено узроком штете. Као основа за оцену тих података треба да послужи катастарска документација и документација којом располажу статистички органи. Начин обрачуна износа штете при глобалној процени био би исти као и за појединачне (детаљне) процене, с тим што се натурални показатељи процењују за целокупно подручје захваћено узроком штете. 


II Средства и добра физичких лица

6. Опрема 


Проценом се обухватају све машине и уређаји, теретна и моторна прикључна возила и друга опрема наведена у претколони табеле 1, који служи за обављање неке делатности (пољопривреда, занатство, угоститељство, саобраћај и трговина) средствима физичких лица. Ова група не обухвата путничке аутомобиле, чамце и мање бродиће јер су сврстани у групу "Добра у домаћинству". 


У табели 2. уноси се поименице свако средство рада које је претрпело штету. У колоне 4. 5 и 6. уписује се број комада, а у колону 7 - цена за комад уништене опреме, док се у колоне 8 и 9 уписује процењена штета. За оштећену опрему износ штете се процењује у висини трошкова оправке, а за уништену опрему - у висини њене садашње вредности. Садашња вредност уништене опреме која се више не производи и за коју не постоји цена у време настанка штете, процењује се и применом цена по којима би се свако средство могло продати пре настанка штете. 


7. Добра у домаћинству 


Обухватају се и процењују штете на путничким аутомобилима, мотоциклима, бициклима, чамцима, намештају, апаратима за домаћинство, ТВ пријемницима, радио-апаратима и другој опреми (прибор за јело, постељина, одећа и сл.). 


Штете на возилима, музичким инструментима, машинама за прање судова, замрзивачима и другим скупим уређајима процењују се искључиво на основу пријаве власника. 


За оштећена моторна возила и предмете у домаћинству штета се обрачунава у износу трошкова потребних за њихову оправку. За уништена моторна возила и предмете у домаћинству процена штете обрачунава се у износу њихове садашње вредности. При том се за средства веће вредности обрачунава садашња вредност тако што се процени њихова набавна вредност па се од те вредности одузме, према годинама старости, процењени износ амортизације. За предмете у домаћинству мање набавне вредности, садашња вредност обрачунава се применом јединственог процента од 60% на њихову набавну вредност. За предмете чија је употреба до пет месеци не обрачунава се садашња вредност, већ се за процену штете узима њихова набавна вредност у време настанка штете. 


Појединачна процена штете на намештају и апаратима у домаћинству изводљива је само кад је у питању релативно мали број случајева, и када се без проблема може извршити директни увид у пострадала добра и успоставити контакт са домаћинствима. Међутим, кад су у питању знатна разарања, када није могуће ни ући у објекте нити пронаћи домаћинства да би се извршила процена штете, неопходно је извршити глобалну процену штете у табели Ш-03/1. Резултати глобалне процене не уносе се у образац Ш-03. 


 

8. Остала добра 


У ову групу сврставају се штете на уметничким сликама и другим уметничким предметима, књигама и другим сличним добрима, ако се могу документовати и доказати. Не обухватају се штете на злату, накиту и драгоценостима. 


9. Индиректне штете 


Штету представља изгубљени доходак због необављања делатности у области занатства, превозништва, угоститељства и трговине, и то до краја године у којој је настала штета, а у изузетним случајевима најдуже за период од 5 година од дана настанка штете (види образац Ш-06). 


На крају ових упутстава скреће се пажња да се износи штете у табели 1. исказују у хиљадама динара, док се у табели 2. и обрасцу Ш-ПОМ штета обрачунава у динарима. 





УПУТСТВО ЗА ГЛОБАЛНУ ПРОЦЕНУ ШТЕТА НА

НАМЕШТАЈУ И ДРУГИМ ПРЕДМЕТИМА 


У ДОМАЋИНСТВИМА НА ТАБЕЛИ Ш-03/1

 

Кад су у питању знатна разарања и кад није могућно ни ући у објекте нити пронаћи домаћинства да би се извршила појединачна процена штете, неопходно је извршити глобалну процену штета на намештају и другим предметима у домаћинствима. 


Да би се извршила глобална процена штете, неопходно је и извесном броју станова, који су стандардни по величини и опремљености, проценити вредност намештаја и других предмета у домаћинствима, у ценама у време процене штете. Потребно је изабрати одређен број станова (а најмање двадесет), па глобално проценити колико у сваком стану вреди намештај у дневној соби, соби за спавање и кухињи са апаратима који се најчешће јављају у домаћинству (електрични штедњак, фрижидер, машина за прање рубља и бојлер) укључујући посуђе и сл., и колико то укупно износи за цео стан. У вредност опреме једног стана треба укључити ТВ и радио-пријемник. За исти стан потребно је узети и податак о површини стана. 


У вредност опреме једног стана не треба укључивати машину за прање судова, машину за пеглање, машину за штрикање и сл., као ни скупе музичке инструменте и друге музичке уређаје, јер све то не спада у стандардну опрему стана. За све те апарате, као и за моторна возила, процена се врши на обрасцу Ш-03, и то на директну пријаву грађана. 


Кад се процене подаци о вредности намештаја и других предмета у изабраним становима, потребно је сабрати све вредности и све површине тих станова. Пошто та вредност представља набавну вредност, треба је умањити за 50%, полазећи од претпоставке да је сав тај намештај у употреби бар половину свог века трајања. Садашња вредност добијена на тај начин дели се збиром површина станова и добија се просечна вредност намештаја и других предмета по 1м2 корисне површине стана. 


У процени штете даље би се поступало на следећи начин: 


1) Полази се од претпоставке да у свим оштећеним становима нема знатнијих оштећења намештаја и опреме, већ да се таква оштећења могу јавити на приближно 50% оштећених станова. Међутим, и у тим становима сав намештај није тешко оштећен, па би се штета утврђивала тако што би се половина површине свих оштећених станова множила половином процењене садашње вредности намештаја и других предмета по 1м2 
стана; 

2) Ако је извршена категоризација оштећења станова за обрачун штете за оштећене станове треба користити збир површина из 3, 4. и 5. категорије оштећења, а даљи поступак је исти као у тачки 1; 


3) За уништене станове штета се обрачунава множењем укупне површине тих станова процењеном садашњом вредношћу намештаја и других предмета, по 1м2 
стана. 

За глобалну процену штете на намештају и другим предметима у домаћинствима користи се табела Ш-03/1. Подаци за колоне 2,5 и 6. формирају се из обрасца Ш-01. 


У колону 2 уноси се укупна површина оштећених станова. Податак се формира из одговора "оштећен" - шифра 1 на питање 8, и податка о површини стана код питања 12. У колону 3 уноси се половина површине из колоне 2. Ако је категоризација оштећења извршена у колону 3 треба унети збир површина станова у зградама 3, 4. и 5. категорије оштећења. Те категорије оштећења дате су као одговор на питање 9. 


Збир површина уништених станова формира се из одговора "уништен" шифра 2 на питање 8, и податка о површини станова - на питање 11. 


Просечне вредности намештаја и опреме по 1м2 стана, односно цене, као што пише у табели, уписују се у колоне 4 и 7. У колону 4 уноси се половина од цене која се уноси у колону 7. 


Износ штете утврђује се множењем површине и цене и уноси у одговарајуће колоне. 


Ако се приликом глобалне процене штете на намештају и другим предметима у домаћинствима прави подела на град и село због велике разлике у квалитету и грађевинској опремљености станова, онда треба претпоставити да постоји и велика разлика у опремљености станова, односно домаћинстава намештајем и другом опремом, па и за ову глобалну процену треба извршити исту поделу, односно обезбедити просечну садашњу вредност намештаја и опреме стана по 1м2 
корисне стамбене површине за град и село. У том случају се у табели Ш-03/1 раде посебни обрачуни за град, односно село, па се из њих саставља збирни преглед по општинама.

 

УПУТСТВО ЗА ПОПУЊАВАЊЕ ОБРАСЦА Ш-04

Образац Ш-04 служи за попис и процену штете настале на непокретним културним добрима. Културна добра су регистрована у организацијама које се баве њиховом заштитом. За процену се морају користити евиденције тих организација. 


У случају штете, комисија за процену треба за сваку територију да сачини списак оштећених или уништених непокретних културних добара (према одговору на питање 2 из обрасца). Најпре се наводе комплекси, тј. културно-историјске целине везане за одређену средину, па затим грађевински и архитектонски објекти, културна добра, који не припадају ни једној целини - културном добру. Свакоме од њих даје се редни број, који је истовремено шифра за наведено културно добро. Списак културних добара треба предати на обраду заједно са обрасцима, јер ће се процена штете исказати поименично за свако добро са списка. 


На питања у обрасцима одговара се на три начина, и то: уписивањем одговора на за то предвиђеној линији, заокруживањем броја (шифре) поред тачног одговора и уписивањем цифарских података у за то предвиђена шифарска поља. 






Правилно уписан податак је, на пример:



 



 



3



4



или



 



8



7



2



5





 

 

На питања 5, 6, 7, 8, 11, 13, 14 и 15 одговор се даје према постојећим евиденцијама у надлежној организацији за заштиту културних добара. 


На питања 9, 10, 16, 17 и 18 комисија одговара на основу директног увида у објекат или предмет који је претрпео штету. 


Образац се попуњава у три примерка. Уз попуњени образац прилаже се скица оштећења са најнужнијим мерама, фото-документација и образац Ш-ПОМ, на коме је штета процењена. 


1. Време настанка ратне штете

Уписује се време настанка ратне штете за коју се врши процена (првог и последњег ратног дејства).

2. Назив комплекса - културног добра 


Као одговор на ово питање у образац треба уписати назив комплекса - културног добра коме објекат (непокретно културно добро) припада, на пример: Манастир Дечани и сл. 


Ако објекат није у саставу неког комплекса, уписује се назив тог објекта, па је одговор идентичан одговору на питање 3.

У шифарска поља преноси се редни број под којим се у посебном списку води комплекс или објекат - културно добро.

ПОДАЦИ О КУЛТУРНОМ ДОБРУ 


3. Назив објекта

Уписује се тачан назив непокретног културног добра за које се штета процењује, на пример: црква, манастирски конак, стамбена зграда, сахат-кула, итд.

 

4. Локација 


Уписује се назив општине на чијој се територији налази културно добро, а у шифарска поља уписује се шифра општине. Остали подаци се уписују на линије, а све шифре за локацију обезбеђује статистика. 


7. Век 


У шифарска поља уписује се век, и то само за објекте и предмете који потичу из периода нове ере (1 век - 01, 12, 20). 


10. Хитне и привремене интервенције 


На обрасцу Ш-04 модалитет са шифром 2 - "Остали грађевински радови", подразумева делимично рушење, покривање, подупирање, разупирање и сличне радове. 


12. Процена штете 


На помоћном обрасцу Ш-ПОМ за свако културно добро посебно се обрачунавају трошкови потребни за санацију настале штете, а посебно за хитне и привремене интервенције, и то у динарима. Коначни збирови се, у хиљадама динара за сваки од поменутих радова, уписују у одговарајућа шифарска поља за питање 12 на сваком од образаца. 


За оштећења културна добра штету представљају процењени трошкови за радове санације и хитне интервенције. 


За уништена културна добра уноси се износ штете коју утврди надлежна комисија.

 

16. Степен угрожености 


Односи се на степен угрожености после настале штете. 





УПУТСТВО ЗА ПОПУЊАВАЊЕ ОБРАСЦА Ш-05 


Образац Ш-05 служи за попис и процену штете настале на покретним културним добрима. Културна добра су регистрована у организацијама које се баве њиховом заштитом. За процену се морају користити евиденције тих организација. 


У случају штете, комисија за процену треба за сваку територију да сачини списак оштећених или уништених покретних културних добара (према одговору на питање 2 из обрасца). Најпре се наводе комплекси, тј. културно-историјске целине везане за одређену средину, па затим културна добра, која не припадају ни једној целини - културном добру. Свакоме од њих даје се редни број, који је истовремено шифра за наведено културно добро. Списак културних добара треба предати на обраду заједно са обрасцима, јер ће се процена штете исказати поименично за свако добро са списка. 


На питања у обрасцима одговара се на три начина, и то: уписивањем одговора на за то предвиђеној линији, заокруживањем броја (шифре) поред тачног одговора и уписивањем цифарских података у за то предвиђена шифарска поља. 






Правилно уписан податак је, на пример:



 



 



3



4



или



 



8



7



2



5





 

На питања 5, 6, 7, 8, 11, 13, 14 и 15 одговор се даје према постојећим евиденцијама у надлежној организацији за заштиту културних добара. 


На питања 9, 10, 16, 17 и 18 комисија одговара на основу директног увида у објекат или предмет који је претрпео штету. 


Образац се попуњава у три примерка. Уз попуњени образац прилаже се скица оштећења са најнужнијим мерама, фото-документација и образац Ш-ПОМ, на коме је штета процењена. 


1. Време настанка ратне штете

Уписује се време настанка ратне штете за коју се врши процена (првог и последњег ратног дејства).

2. Назив комплекса - културног добра 


Као одговор на ово питање у образац треба уписати назив комплекса - културног добра коме предмет (покретно културно добро) припада, на пример: Манастир Дечани и сл. 


Ако се предмет налази у неком од објеката који припада комплексу, наводи се назив под којим се води цео комплекс; у противном, наводи се назив објекта - културног добра. 


У шифарска поља преноси се редни број под којим се у посебном списку води комплекс или објекат - културно добро. За покретна културна добра која се налазе у објекту који није културно добро, у шифарска поља се уписују нуле, а на линијама - име власника. 


ПОДАЦИ О КУЛТУРНОМ ДОБРУ 


3. Назив предмета

Уписује се тачан назив покретног културног добра за које се штета процењује, на пример: уметничка слика (назив слике и име сликара), икона, итд. 


 

4. Локација 


Уписује се назив општине на чијој се територији налази културно добро, а у шифарска поља уписује се шифра општине. Остали подаци се уписују на линије, а све шифре за локацију обезбеђује статистика. 


7. Век 


У шифарска поља уписује се век, и то само за предмете који потичу из периода нове ере (1 век - 01, 12, 20). 


10. Хитне и привремене интервенције 


На обрасцу Ш-05 модалитет са шифром 1 подразумева рашчишћавање, реинвентаризацију и фотографисање, модалитет са шифром 2 (хитне мере) подразумева дезинфекцију и сушење, односно влажење, а модалитет са шифром 3 - демонтирање, паковање и пренос. 


12. Процена штете 


На помоћном обрасцу Ш-ПОМ за свако културно добро посебно се обрачунавају трошкови потребни за санацију настале штете, а посебно за хитне и привремене интервенције, и то у динарима. Коначни збирови се, у хиљадама динара за сваки од поменутих радова, уписују у одговарајућа шифарска поља за питање 12 на сваком од образаца. 


За оштећена културна добра штету представљају процењени трошкови за радове санације и хитне интервенције. 


За уништена културна добра уноси се износ штете коју утврди надлежна комисија.

16. Степен угрожености 


Односи се на степен угрожености после настале штете. 


 

УПУТСТВО ЗА ПОПУЊАВАЊЕ ОБРАСЦА Ш-06 


 

У образац Ш-06 уносе се штете на осталим средствима, трошкови проузроковани директним штетама и индиректне штете настале услед неоствареног дохотка. Попуњавају правна лица и то у три примерка. 


Редни број пријаве преписује се са обрасца П-02.

Редни број обрасца уписује се за објекте. За једну организацију не би се смели наћи два обрасца са истим редним бројем. 


1. Подаци за јединицу за коју се врши процена 


а) За организацију, предузеће и установу уписује се цео назив фирме, а за заједницу - назив који је уведен у судски регистар. За остале организације и заједнице наводи се пуни назив који је уведен у одговарајући посебан регистар, односно у акт о њиховом оснивању. 


б) У шифарска поља уписује се матични број под којим се води та организација у Јединственом регистру организација и заједница. Ако се штета евидентира за јединицу у саставу организације - заједнице, поред матичног броја уписује се и редни број под којим се та јединица води у поменутом регистру. 


в) У шифарска поља уписије се облик у коме је организација организована и регистрована у судском регистру. У Прилогу 2 наведене су све врсте организације, па се из тог списка преноси одговарајућа шифра у за то предвиђена поља. 


г) Уписује се адреса седишта организације, предузећа и установе. 


д) Уписује се делатност у коју је организација која је претрпела штету разврстана према Јединственој класификацији делатности. 


2. Време настанка ратне штете

Уписује се време настанка ратне штете за коју се врши процена (првог и последњег ратног дејства).

Остала
средства 

На овој позицији исказују се процењене штете на оштећеним, односно уништеним или несталим средствима: злату, новцу, драгоценостима и вредносним папирима; уметничким сликама и другим уметничким предметима; свим врстама документације и на осталим необухваћеним средствима. Процене штета на наведеним средствима морају бити документоване. 


Трошкови изазвани штетама


Подаци о трошковима изазваним директним штетама које је имала организација односно заједница дају се на основу евиденције вођене на помоћним обрасцима који су дати као Прилог 6. Списак врста и група трошкова у претколони табеле дати су према насловима табела из поменутог прилога. 


Индиректне штете 


Услед штета на производним и пословним средствима, као и због поремећених услова производње и пословања, настају штете због неостваривања дохотка. Штета због неостваривања дохотка обрачунава се, по правилу, за период до краја текуће године почевши од дана настанка штете, а у случајевима када надлежна комисија документовано оцени, да се ни по истеку текуће године неће постићи остварење дохотка на нивоу пре настанка штете, штета ће се обрачунати и за период најдуже за 5 година од дана настанка штете.

У смислу процене штете због неостваривања дохотка, под појмом "доходак" подразумева се народни (национални) доходак који представља разлику између пословног прихода и укупно утрошених средстава (материјала, робе и амортизације). Само за специфичне врсте производње (високе пећи и др.) ова штета се може увећати и за износ одређених фиксних трошкова највише до износа од 3% на обрачунати износ штете због неостваривања дохотка, о чему одлуку доноси надлежна комисија за процену штета, уз документовано образложење. 


Штета због неостваривања дохотка процењује се тако што се утврди висина могућег - планираног дохотка који би се остварио да није дошло до штета, и висина очекиваног - процењеног дохотка који се може остварити после насталих штета. Разлика између могућег и процењеног дохотка представља износ штете због неостваривања дохотка. За тај обрачун дата је помоћна табела на другој страни обрасца, ради лакшег утврђивања података које треба унети у последња три реда обрасца. 





УПУТСТВО ЗА ПОПУЊАВАЊЕ ОБРАСЦА Ш-07 


Образац Ш-07 представља рекапитулацију свих процењених штета правних лица у којима је вршена процена. Овај преглед штета саставља се ради тога да организације - заједнице сагледају висину насталих штета и да надлежне комисије могу, ако се не ради АОП, израдити преглед штета поименично по организацијама и заједницама.

Обрасци се попуњавају на следећи начин: 


1) За грађевинске објекте попуњени обрасци Ш-01 групишу се, према питању 8, на оштећене и на уништене објекте. Затим се за сваку групу сабира износ штете који је дат као одговор на питање 14. Резултати сабирања уписују се у одговарајућу колону за оштећена, односно уништена средства; 


2) Подаци за опрему добијају се из обрасца Ш-02, с тим што се подела на оштећену и уништену опрему врши према питању 7, а износ штете се преузима из одговора на питање 11; 


3) За земљиште, дугогодишње засаде, шуме и дивљач, сточни фонд, обртна средства - укупно и посебно за текућу пољопривредну производњу, подаци се преузимају из обрасца Ш-03. За свако од наведених средстава подаци се узимају из одговарајућег збирног реда, табеле 1. За оштећена средства процењена штета се узима из колоне 7, а за уништена средства - из колоне 8. 


Једна организација - заједница најчешће ће имати само један попуњен образац Ш-03. Ако их има више, све обрасце треба узети у обзир и збир штета из свих образаца уписати у образац Ш-07; 


4) Подаци за културна добра добијају се из образаца Ш-04 и Ш-05. Оба обрасца се групишу према одговорима на питање 9. У оштећена добра сврставају се одговори са шифрама 1 и 2, а у уништена - са шифрама 3 и 4. После тога сабирају се подаци из одговора на питање 12; 


5) Штете на осталим средствима, трошкови изазвани штетама и индиректне штете преузимају се из обрасца Ш-06. Само се штете на осталим средствима деле на оштећена и уништена средства, док се трошкови и индиректне штете уписују само у колони укупно; 


6) По завршеном уписивању података у колоне 3 и 4 треба исте сабрати хоризонтално и уписати у колону 2. После тога све треба сабрати вертикално и резултате уписати у ред УКУПНО, у колоне 2, 3 и 4; 


7) При дну обрасца треба уписати тачан број образаца према наведеним ознакама на основу којих је урађен преглед штета у овом обрасцу и који се предају надлежној комисији за процену штета. Унети податак за сваку групу образаца треба да представља последњи редни број из те групе, јер обрасци треба претходно да се нумеришу од 1 до н, и да се редни број упише у за то предвиђена шифарска поља. Број тих образаца истовремено ће служити као контролни податак за контролу контигената у машинској обради. 


Преглед штета по организацијама и заједницама у табели 3. израдиће се аутоматском обрадом свих образаца на којима је процењена штета. Због тога је потребно да се образац Ш-07 савесно попуни како не би настала већа неслагања између података из обраде и овог обрасца. 


 

УПУТСТВО ЗА ПОПУЊАВАЊЕ ОБРАСЦА Ш-08 


У овом обрасцу уносе се просечне цене коришћене за процену оштећених грађевинских објеката, опреме и других средстава правних и физичких лица, за процену штета на обртним средствима физичких лица и за процену уништених објеката физичких лица.

Просечне цене обезбеђује надлежна комисија.

Процена штета за сва оштећена средства врши се на основу предрачуна трошкова оправке ради његовог довођења у првобитно стање. За израду таквог предрачуна неопходне су одговарајуће цене. То значи да за оправку грађевинских објеката треба обезбедити просечне цене по позицијама радова (обухваћен материјал и рад), а за средства опреме - просечне цене и по врстама радова или просечне цене за норма-час рада, с тим да цене за делове који се замењују и материјал дају комисије проценитеља. 


За радове у пољопривреди и шумарству то треба да буду, на пример, просечне цене за заоравање, орање, сејање, прскање и запрашивање итд. или за крчење шуме и сађење садница. 


Све цене радова за оправку оштећених средстава треба преузети од више организација које изводе конкретне радове, па израчунати просечне цене. 


За обртна средства физичких лица односно за све производе који припадају групама наведеним у обрасцу Ш-03, надлежна комисија треба да обезбеди просечне цене које ће преузети од статистике, ДОИЛ-а или ће их снимити на тржишту. За текућу пољопривредну производњу, листа производа знатно је шира од листе из обрасца Ш-03. На пример за житарице треба обезбедити цене за: пшеницу, кукуруз, јечам, раж, овас, пиринач, просо, односно за све производе који се јављају на подручју за које се штета процењује. 


За уништене објекте физичких лица ради утврђивања набавне и садашње вредности, надлежна комисија дужна је да обезбеди просечне цене по врстама зграда, које су наведене у упутству за образац Ш-01, код питања 4.

Овде су наведене само неке могућности и начини обезбеђивања просечних цена. Међутим, надлежне комисије за процену штета морају сагледати које су им све цене потребне да би се обезбедило јединствено вредновање појединих врста штета.




УПУТСТВО ЗА ПОПУЊАВАЊЕ ОБРАСЦА Ш-ЖС-1

Овај образац користи за утврђивање ратне штете у животној средини проузроковане ратним дејствима.

Животна средина су природне вредности ( ваздух, вода, море, земљиште, шуме и биодиверзитет) , радом створене вредности и укупан простор у коме човек живи.

На питања у обрасцу се одговара на два начина , и то: заокруживањем одговарајућег броја или одговором на постављено питање.

Одговори на питања попуњавају се на основу документације инспекцијских органа надлежних за заштиту животне средине и других надлежних органа , и непосредног увида на терену.

Образац се попуњава у 
пет једнаких примерака. Примерци са прилозима се достављају на одредишта дата у приложеном Упутству о начину достављања образаца Ш-ЖС-1 и Ш-ЖС-2. Уз попуњени образац прилаже се фотодокументација и друга документација од значаја, уколико постоји, као и образац Ш-ПОМ по коме је штета процењена.

 

Време настанка ратне штете

Уписује се време настанка ратне штете за коју се врши процена (првог и последњег ратног дејства).

Ефекти на животну средину

Количине опасних и штетних материја уписују се на основу података (рубрика 6.1). Уколико постоје услови, у рубрику 6.3. уписују се подаци мониторинга импликација 6.2. за материје из 6.1., од стране овлашћених и других ангажованих установа (са навођењем методологије и установе која је радила мерења) и други подаци који су од значаја. Мониторинг ваздуха , поред мониторинга наведених супстанци у 6.1. треба да садржи: а) у ваздуху: честице, микробиолошке показатеље, и др ; б) у води: суспендоване материје, киселост-базност, биохемијску потрошњу кисеоника, хемијску потрошњу кисеоника, укупан кисеоник, микробиолошке показатеље и др., и в) у земљишту: микробиолошке показатеље, и др. 


Технолошки -индустријски - хемијски удеси услед ратних дејстава

Удеси услед ратних дејстава су изненадни и неконтролисани догађаји или низ догађаја насталих неконтролисаним ослобађањем, изливањем или растурањем опасних материја у животну средину, при њиховој производњи, употреби, превозу, складиштењу, промету, одлагању или дуготрајном акумулирању, у технолошким -индустријским - хемијским процесима.

Опште карактеристике опасних материја се дају у складу са важећим прописима.

Миграција становништва као последица ефеката на животну средину

Описати померање становништва условљено загађивањем животне средине настало услед ратних дејстава.

Ефекти на живот и здравље људи као последица загађивања животне средине

Описати уочене ефекте на здравље људи услед загађивања животне средине настале услед ратних дејстава (прва реаговања).

Степен загађења

Степен загађења се утврђује на основу уопштене процене ефеката ратних дејстава на животну средину.

Хитне и привремене интервенције

Уписују се већ извршене или хитно потребне мере, а на основу увида у стање на терену.

Степен угрожености

Уписује се процена на основу увида у стање на терену.

Санација настале штете

Санација животне средине 

су мере и активности довођења животне средине у стање пре удеса, односно у стање које задовољава прописима утврђене услове за компоненте животне средине (ваздух, вода,море,земљиште, шуме,биодиверзитет и др.).

Наводи се један или више могућих и потребних облика санације .

Стање опреме, инфраструктуре и животне средине пре настанка штете

Идентификује се стање опреме, инфраструктуре и животне средине пре ратних дејстава, првенствено у погледу оне опреме, инфраструктуре и стања животне средине, које су претрпеле уништења, оштећења или деградацију.

Штета учињена компонентама животне средине

Исказује се збирно за све компоненте животне средине, укључујући и штете из обрасца Ш-ЖС-2.

Штете у животној средини

У рубрику 19 треба дати детаљне и појединачне описе места, врсте и обима штете. Овај опис треба да буде праћен додатном документацијом (идентификација опасних материја, резултати мониторинга, документација о деловима пројектила/летилица као испуштеном отпаду на локацију, и други ) и фактографском грађом (слике, фотографије и др.), уколико постоји.

 

УПУТСТВО ЗА ПОПУЊАВАЊЕ ОБРАСЦА Ш ЖС 2

 

 Заштићено природно добро је очувани део природе посебних природних вредности у погледу биолошке разноврсности, особености гео-наслеђа и пејзажних обележја, због којих има трајни еколошки, научни, културни, образовни, здравствено рекреативни, туристички и други значај, због чега као добро од општег интереса ужива посебну заштиту. 


На питања у обрасцима одговора се на три начина и то: уписивањем одговора на за то предвиђеној линији, заокруживањем броја (шифре) поред тачног одговора и уписивањем цифарских података у за то предвиђена шифарска поља. 






Правилно уписан податак је на пример





1



2





На питања 1, 3, 4, 5, 6, 7, 8, 13 одговор се даје према постојећим евиденцијама у надлежној организацији за заштиту природе, а на питања 8, 9, 10, 11, 12, 14, 15 и 16 комисија одговара на основу увида у заштићено природно добро на терену. 


Образац се попуњава у два примерка. Уз попуњени образац прилаже се скица оштећења са најнужнијим мерама, фото-документација и образац Ш-ПОМ, на коме је штета процењена. 


1. Назив организације која управља природним добром

2. Време настанка ратне штете

Уписује се време настанка ратне штете за коју се врши процена (првог и последњег ратног дејства).

3. Назив природног добра

Наводи се назив заштићеног природног добра према акту о стављању под заштиту, просторном плану и другим релевантним документима, док се врста заштите уписује уоквиру питања бр. 5.

4. Локација природног добра

За природне реткости, односно заштићене биљне и животињске врсте, чије су популације и заједнице обухваћене последицама ратних дејстава изван подручја других заштићених природних добара (националних паркова, паркова и резервата природе и др.), наводи се што прецизније локација њихових станишта. 


5. Врста природног добра

Заштићена природна добра на територији СР Југославије, уврштавају се на основу својих обележја и режима заштите у једну од првих шест група добара. Изузетно заштићено природно добро може се уврстити у групу 7 (остала природна добра) уколико се по дефиницији и режиму заштите битно разликује од првих шест врста природних добара. 


6. Значај природног добра

Наводе се не само природна добра уписана у међународне листе, већ и она која се налазе на прелиминарним југословенским списковима за упис у светске и европске листе значајних природних добара по основу различитих конвенција и међународних програма.

За природна добра која нису званично категорисана потребно је утврдити категорију значаја на основу стручне процене према важећим критеријума за категоризацију у оквиру питања број 7.

7. Компоненте биодиверзитета (биолошке разноврсности)

Биодиверзитет је разноврсност гена, врста и екосистема.

Генетички диверзитет подразумева укупну суму и разноврсност гена, односно генетичких информација које садрже све појединачне врсте лишајева, гљива, биљака и животиња.

Специјски диверзитет обухвата укупан број врста на одређеном подручју или региону.

Екосистемски диверзитет обухвата разноврсност станишта и геобиоценоза, као и еколошких процеса којима се остварује функционалност екосистема. 


Уписује се један или више видова карактеристикаа биолошке разноврсности које су од значаја за процену угрожености поједдиних компоненти или елемената биодиверзитета (промене бројности, густина, дистрибуција одређних популација и врста, структуре биоценозе - кључне врсте и сл., промене еколошких услова и кључних еколошких процеса у екосистему и др.).

На ово питање се одговара независно од тога да ли су наведене компоненте биодиверзитета угрожене, оштећене или уништене у оквиру заштићеног припродног добра или изван њега.

 

8. Својина

Уписује се преовлађујући облик својине над земљиштем (непокретностима) на подручју заштићеног природно добра.

 

9. Степен оштећења

Степен оштећења се утврђује на основу процене укупних ефеката ратних дејстава на основне вредности заштићеног природног добра у целини. 


10. Хитне и привремене интервенције

Уписују се већ извршене или хитно потребне мере техничке и биолошке заштите, а на основу увида у стање на терену. 


11. Санација настале штете

Наводи се један или више могућих и потребних облика санације последица ратних дејстава, који укључјују израду одговарајуће документације и извођења радова.

12. Процењена штета

Процена штете се врши на основу одговарајућих одредби ове одлуке, као и применом адекватних методологија економског вредновања штета у животној средини. 


Проценом се обухватају трошкови хитних интервенција, као и планирани трошкови за радове на санацији. Укупна сума процењене штете се обрачунава као збир трошкова за појединачна оштећења на заштићеном природном добру. При процени штете на земљишту, засадима, шуми и дивљачи примењује се методологија дата уз образац Ш-03.

13. Стање пре настанка штете

Идентификује се стање заштићеног природног добра пре ратних дејстава, првенствено у погледу оних обележја која су претрпела оштећења или деградацију. 


14. Степен угрожености 


Степен угрожености се процењује у односу на промене примарних обележја целине заштићеног природног добра. Претпоставља се да је санација, најчешће, могућа. Поједина природна добра, ипак, могу бити уништена, или њихова главна својства неповратно деградирана, и у таквим случајевима се не планира санација. Такође, наводе се и природна добра где су неопходне мере хитне интервенције. 


15. Промена статуса

Процењује се да ли је услед оштећења изазваних ратним дејствима потребна промена заштитног статуса, у погледу врсте (правног облика) и категорије (значаја) заштите природног добра. 


 

16. Категоризација оштећења

Оштећења се категоришу на основу једног или више наведених индикатора поремећаја основних вредности заштићеног природног добра. 


 

У наставку обрасца се даје детаљни појединачни опис места, врсте и обима оштећења, као и прелиминарна процена последица тих оштећења. Овај опис треба да буде праћен додатном фактографском грађом (скице, фотографије и др.). 


Напомена

Код питања под редним бројем 6, 7, 10, 11, 14 и 16 може се истовремено означити више понуђених одговора.

УПУТСТВО О НАЧИНУ ДОСТАВЉАЊА ОБРАЗАЦА Ш-ЖС-1 И Ш-ЖС-2

Обрасци Ш-ЖС-1 и Ш-ЖС-2 представљају рекапитулацију свих процењених штета учињених животној средини у организацијама и заједницама у којима је та процена вршена.

Овај преглед штета се врши ради евидентирања последица ратних дејстава учињених животној средини.

 

Обрасци Ш-ЖС-1 и Ш-ЖС-2 се попуњавају у пет једнака примерка, од којих: 


·           

три примерка се достављају надлежним комисијама за утврђивање ратне штете,

 

·           

један примерак се доставља Министарству за заштиту животне средине Републике Србије или Министарству за заштиту животне средине Републике Црне Горе

 

·           

један примерак се доставља надлежном савезном министарству за животну средину : Савезном министарству за развој, науку и животну средину , Сектор за животну средину




УТВРЂИВАЊЕ КАТЕГОРИЈА И СТЕПЕНА ОШТЕЋЕЊА 


 

Утврђивање категорија оштећења 


Категоризација оштећења објеката врши се само у случају знатних разарања, када због великог броја оштећених зграда није могуће утврдити средства потребна за оправку сваке зграде појединачно, већ мора да се ради глобална процена штете. У принципу, категоризација оштећења се врши само на зградама у својини грађана, и то на стамбеним зградама и викенд-кућама, на зградама које се користе за обављање неке делатности, на економским зградама пољопривредника, на шупама, гаражама и сличним објектима. За зграде правних лица износ штете утврђује се за сваки објекат посебно. У изузетним случајевима, кад је оштећен велики број зграда и станова, категоризација оштећења може се извршити и на стамбеним зградама правних лица. 


Категоризацију оштећења врше стручне екипе састављене од грађевинских стручњака. У сваку екипу требало би да буде укључен и један статистичар ако за то постоје услови. Према овој методологији оштећења су, сврстана у пет категорија (од 1 до 5), док у 6. категорију спадају уништени објекти, као и објекти који нису потпуно уништени али су њихова оштећења тако велика да се оправка не исплати. 


Списак према обрасцу Ш-кат треба саставити из два разлога: први је, да се добију прва сазнања о велични штете, а преко броја тешко оштећених и уништених стамбених зграда да се добије бар оријентациони број домаћинстава које треба стамбено збрињавати; други разлог је да се на основу тог списка могу изабрати зграде за које ће се урадити прецизан предрачун трошкова поправке, како би се 
утврдио степен, односно проценат оштећења по категоријама. 


Опис категорија оштећења 


Прва категорија 


Првој категорији припадају зграде са мањим оштећењем кровног покривача, опшава, малтера, стакла и димњака. 


Под мањим оштећењем подразумева се оштећење мањих површина кровног покривача; појаве мањих пукотина на омалтерисаним површинама - делимично опао малтер; делимично попуцала стакла и оштећен димњак. 


Друга категорија 


Овде спадају зграде које су знатно оштећене. Под знатнијим оштећењем подразумева се: оштећење веће површине кровног покривача, опшава, стакла, рушење димњака и појава знатнијих површина испуцалог и опалог малтера са зидова и таваница, као и појава мањих пукотина у носећим зидовима и многих пукотина у преградним зидовима. 


Трећа категорија 


Обухвата зграде са већим оштећењем кровне конструкције (код косих кровова), зидова, испуне, калканских (забатних) зидова, назитка, венаца и преградних зидова и столарије. 


Под већим оштећењем подразумева се веће оштећење, односно деформисање носећих елемената кровне конструкције (вешалице, столице, рожњача и рогова), мање пукотине у армираним бетонским стубовима, веће рушење појединих преградних зидова, назитка, венаца и појава већих пукотина на наведеним деловима зграде; веће оштећење појединих делова столарије и деформисање положаја столарије. 


Четврта категорија 


Овде спадају зграде са обимнијим оштећењем стубова и кровне конструкције (код косих кровова), зидова испуне и преградних зидова, као и инсталација. 


Под обимнијим оштећењем стубова подразумевају се бројне пукотине, а код кровне конструкције подразумева се рушење појединих њених делова, односно њено изразито деформисање. 


Под обимнијим оштећењем зидова испуне и преградих зидова подразумева се делимично рушење већег броја тих зидова, рушење и велике деформације. 


Под оштећењем инсталација подразумева се оштећење које онемогућава функционисање инсталације. 


Пета категорија 


Овде спадају зграде код којих је дошло до оштећења или деформација појединих конструктивних елемената, уз појаву оштећења из претходне категорије, као и оштећења инсталација. 


Под појмом оштећења конструктивних елемената подразумева се оштећење или деформација носеће конструкције појединих стубова са дијагоналним пукотинама, пукотине на чворовима конструкција и друга оштећења конструкција која се могу санирати. 


Појаве наведених оштећења односе се и на вертикалне комуникације (степеништа и лифтови). 


Шеста категорија 


Овде спадају зграде којима је разорен конструктивни систем или су порушене. 


Под разореним системом масивних конструкција подразумева се оштећење свих носећих зидова у појединим етажама и њихово делимично рушење. Овде спадају и мање зграде изграђене од материјала који се не сматра масивном конструкцијом (зидови без малтера, ћерпич и сл.). 


 

Утврђивање степена оштећења 


За ратна разарања, штета на оштећеним зградама за које је извршена категоризација оштећења процењује се на тај начин што се трошкови оправке процењују применом процента оштећења на набавну вредност зграда одговарајуће категорије оштећења (набавна вредност се множи процентом оштећења, а резултат множења дели се са 100). 


Степен оштећења утврђује се на основу узорка стамбених зграда. 


Проценте који означавају степен оштећења дужна је да обезбеди надлежна комисија за процену штете ангажовањем одговарајућих стручњака (грађевинци, грађевинске занатлије и инсталатери), који ће за изабране зграде, израдом одговарајућих предрачуна, утврдити колика су средства потребна за оправку сваке зграде. Предрачун трошкова треба урадити на бази основних позиција радова чија вредност чини око 80% од укупне вредности зграде. Цене по позицијама радова треба утврдити заједно с надлежним комисијама за процену штете. 


Осим тога, за сваку изабрану зграду, исти стручњаци треба да утврде и њену набавну (нову) вредност у садашњим ценама без обзира на то колико је та зграда стара. Нова вредност добија се множењем корисне површине зграде, коју стручњаци такође треба да утврде према објашњењима датим у упитнику за образац Ш-01, са одговарајућом ценом по 1м2, коју даје надлежна комисија за процену штете. 


Зграде за које ће се радити предрачун трошкова оправки бирају се међу стамбеним зградама за које је означен степен оштећења од 1 до 5. Из сваке категорије оштећења мора бити изабрано најмање по 40 зграда, из чега произилази да предрачун трошкова треба урадити за најмање 200 зграда. Тај број зграда није велики ако се узме у обзир да се глобалном проценом штете замењује израда можда чак и неколико десетина хиљада предрачуна. 


Зграде се бирају из списка прегледаних зграда и одређених категорија оштећења (Ш-кат), и то на тај начин што ће се из двадесет намерно или случајно одабраних спискова бирати по десет зграда из сваког списка. Избор се врши на тај начин што се у сваком списку заокружује редни број прве и последње стамбене зграде за коју је означена 1. категорија оштећења, затим редни број прве и последње стамбене зграде за коју је означена 2. категорија, и тако све до 5. категорије. Ако се из изабраних спискова образца Ш-кат не може обезбедити довољан број зграда из сваке категорије оштећења, број треба допунити избором из других спискова. 


Број зграда које се бирају у узорак одређује се за сваку процену штете зависно од укупног броја оштећених зграда. Величину и тип узорка одређују стручњаци за узорак, који су задужени и за избор узорка.

По завршеном избору зграда, у нове обрасце Ш-кат треба преписати све податке о изабраним зградама, који служе за идентификацију изабраних зграда на терену. 


После обиласка терена и израде предрачуна трошкова оправки за све изабране зграде предрачуне треба груписати по категоријама оштећења и сабирати збирне износе предрачуна, а посебно сабрати, такође по категоријама оштећења, и процењену набавну вредност. 


Стављањем у однос предрачунских трошкова оправке и набавне вредности израчунава се проценат за конкретну категорију, који ће се примењиват и приликом глобалне процене штете (практично, треба износ трошкова оправки поделити набавном вредношћу, па резултат дељења помножити са 100).