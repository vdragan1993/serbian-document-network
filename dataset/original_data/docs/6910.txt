Редакцијски пречишћен текст
 
 

На
основу чл. 4. и 13. Закона о јавним службама („Службени гласник РС”, бр. 42/91,
71/94 и 79/05 – др. закон) и члана 43. став 1. Закона о Влади („Службени гласник
РС”, бр. 55/05, 71/05 – исправка и 101/07), 

Влада
доноси
 

ОДЛУКУ

о оснивању Музеја 
*
Југославије као установе у области културе


„Службени
гласник РС”, бр. 
106 
 од
16. новембра 2007, 
39 од 15. априла 2016.
*Службени гласник РС, број 39/2016

 

1. Оснива се Музеј 

*
Југославије, као установа у области културе.
*Службени гласник РС, број 39/2016
 

2. Назив установе је
Музеј 

* 
Југославије,


Београд* (у даљем тексту: Музеј).

Седиште Музеја је у Београду,
ул. Ботићева бр. 6.
*Службени гласник РС, број 39/2016
 

3. Музеј је установа
са својством правног лица.

4. Делатност Музеја је
92521 – делатност музеја, галерија, збирки.

Музеј обавља и друге
делатности које су неопходне за обављање основне делатности уписане у судски регистар
и које се уобичајено обављају уз основну делатност.

5. Средства и имовину
за оснивање и рад Музеја чине средства, имовина, права и обавезе Музеја историје
Југославије, организације из тачке 6. Одлуке о прихватању споразума држава чланица
о дефинисању коначног статуса органа и организација из члана 15. Закона за спровођење
Уставне повеље државне заједнице Србија и Црна Гора („Службени гласник РС”, број
35/03 – у даљем тексту: Музеј историје Југославије), са билансним стањем на дан


15. новембра 2007. године.

Биланс стања у смислу
става 1. ове тачке утврдиће орган управљања Музеја историје Југославије, који престаје
са радом даном почетка рада Музеја.

6. Музеј почиње са радом
даном уписа у судски регистар.

7. Даном почетка рада
Музеј преузима средства, имовину, права, обавезе и запослене Музеја историје Југославије.

8. Средства за оснивање
и рад Музеја у државној су својини.

9. Органи Музеја јесу:
директор, Управни одбор и Надзорни одбор.

Управни одбор има председника
и 

четири члана*, од којих 

је један члан* из реда запослених у Музеју.

Надзорни одбор има председника
и два члана, од којих је један члан из реда запослених у Музеју. 

Директора, Управни и
Надзорни одбор Музеја именује и разрешава оснивач.
*Службени гласник РС, број 39/2016
 

10. Управни и Надзорни
одбор Музеја историје Југославије обављаће послове Управног и Надзорног одбора Музеја
до именовања органа Музеја.

Управни одбор из става
1. ове тачке донеће статут и друге опште акте неопходне за упис у регистар и почетак
рада Музеја.

11. До именовања директора
Музеја, његове послове обављаће и вршити његова овлашћења директор Музеја историје
Југославије.

12. Музеј обавља послове
управљања и коришћења у односу на следећа историјско-културна добра, непокретне
и покретне ствари, и то:

1) Стари музеј, Кућа
цвећа 

*;

2) историјско-документарни
и уметнички материјал Музеја револуције народа и народности Југославије и Меморијалног
центра „Јосип Броз Тито”.

Музеј користи и непокретност
у државној својини – зграду Музеја „25. мај”, у Београду, ул. Ботићева бр. 6. 
*Службени гласник РС, број 39/2016
 

13. Ова одлука ступа
на снагу осмог дана од дана објављивања у „Службеном гласнику Републике Србије”.

  

05
број 022-7543/2007

У
Београду, 15. новембра 2007. године


Влада

Потпредседник,


Божидар
Ђелић, с.р.