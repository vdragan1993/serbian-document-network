Редакцијски пречишћен текст
 
 
На основу члана 126. став 1. Закона о заштити потрошача („Службени гласник РС”, број 73/10) и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12–УС и 72/12)
	
Влада доноси
 
ОДЛУКУ
о образовању Националног савета за заштиту потрошача
"Службени гласник 
				РС", бр. 101 од 23. октобра 2012, 8 од 25. 
	јануара 2013.
 
1. Образује се Национални савет за заштиту потрошача (у даљем тексту: Национални савет), ради унапређења система заштите потрошача и сарадње надлежних органа, организација и других учесника у систему заштите потрошача.
2. Задаци Националног савета су да: 
1) предлаже мере и активности на унапређењу политике заштите потрошача;
2) предлаже активности на унапређењу саветовања и помоћи потрошачима у остваривању потрошачких права путем саветодавних центара;
3) обавештава јавност о свим питањима од значаја за заштиту потрошача;
4) учествује у изради Стратегије заштите потрошача;
5) извештава Владу о стању у области заштите потрошача и спровођењу Акционог плана за реализацију Стратегије заштите потрошача.
3. У Национални савет именују се:
– за председника:
Расим Љајић, потпредседник Владе и министар спољне и унутрашње трговине и телекомуникација;
– за заменика председника: 
мр Љиљана Станковић, помоћник министра спољне и унутрашње трговине и телекомуникација.
– за чланове:
1) Љубиша Милосављевић, државни секретар у Министарству финансија и привреде;
2) Данило Голубовић, државни секретар у Министарству пољопривреде, шумарства и водопривреде;
3) Јасмина Бенмансур, помоћник министра правде и државне управе;
4) Лидија Стојановић, помоћник министра спољне и унутрашње трговине и телекомуникација;
5) Љубиша Димитријевић, самостални саветник у Привредној комори Србије;
6) Вера Вида, председник Центра потрошача Србије;
7) Љубиша Андрејић, председник Организације потрошача Србије;
8) Горан Паповић, председник Националне организације потрошача Србије;
9) Јован Јовановић, председник Центра за заштиту потрошача „ФОРУМ”;
10) Едина Попов, председник Асоцијације потрошача Србије;
11) прим др сци. мед. Taња Кнежевић, директор Института за јавно здравље „Др Милан Јовановић Батут”;
12) др Светислав Табороши, редовни професор Правног факултета Универзитета у Београду;
13) др Катарина Иванчевић, ванредни професор Правног факултета Универзитета Унион у Београду;
14) др Бобан Стојановић, редовни професор Економског факултета Универзитета у Нишу;
15) др Саша Вељковић, ванредни професор Економског факултета Универзитета у Београду.
16) Ксенија Максић, директор Центра за медијацију;*
17) Бојан Рамбосек, шеф кабинета министра здравља;*
18) Мирјана Филиповић, помоћник министра енергетике, развоја и заштите 
	животне средине.*
 
*Службени гласник РС, 
	број 8/2013
 
4. Национални савет доноси пословник о раду. Седнице Националног савета одржавају се најмање четири пута годишње.
5. Национални савет може, ради ефикаснијег обављања активности да образује сталне и повремене стручне тимове.
6. Национални савет може тражити податке, обавештења и извештаје од других државних органа и организација у вези са питањима од значаја за политику заштите потрошача. Када је то неопходно председник може тражити присуство на седницама Националног савета представника других државних органа и организација.
7. Стручне и административне послове за Национални савет обавља Министарствo спољне и унутрашње трговине и телекомуникација.
	
8. Национални савет је дужан да Влади достави извештај о свом раду најмање сваких 90 дана.
9. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-7046/2012
У Београду, 18. октобра 2012. године
Влада
Председник,
Ивица Дачић, с.р.