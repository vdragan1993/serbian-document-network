На основу члана 11. став 4. Закона о јавном дугу („Службени гласник РС”, бр. 61/05, 107/09, 78/11 и 68/15) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о именовању Комитета за управљање јавним дугом и средствима финансијске имовине Републике Србије под управљањем
"Службени гласник РС", број 28 од 15. марта 
				2016.
 
1. Именује се Комитет за управљање јавним дугом и средствима финансијске имовине Републике Србије под управљањем (у даљем тексту: Комитет).
2. Задаци Комитета су:
– развијање и имплементација средњорочне стратегије управљања јавним дугом и средствима финансијске имовине Републике Србије под управљањем;
– разматрање кварталних распореда аукција државних хартија од вредности које се емитују на домаћем финансијском тржишту;
– разматрање емитовања државних хартија од вредности на међународном финансијском тржишту и друге операције са обавезама по основу јавног дуга;
– анализа примања и издатака буџета Републике Србије;
– анализа економских кретања на домаћем и међународном финансијском тржишту;
– дефинисање смерница за управљање приливима по основу јавног дуга, инвестирање и обављање осталих трансакција са вишковима ликвидности, односно средствима финансијске имовине Републике Србије под управљањем;
– обављање других послова у вези са пројектовањем, дефинисањем и ефикаснијим управљањем ликвидношћу буџета и обавезама по основу јавног дуга.
3. У Комитет се именују:
1) за председника др Душан Вујовић, министар финансија;
2) за чланове:
– Ненад Мијаиловић, државни секретар у Министарству финансија,
– Бранко Дрчелић, вршилац дужности директора Управе за јавни дуг у Министарству финансија,
– Светлана Љубичић, вршилац дужности директора Управе за трезор у Министарству финансија,
– Милорад Ившан, вршилац дужности помоћника директора – координатор Управе за трезор у Министарству финансија,
– Мирјана Ћојбашић, помоћник министра финансија, Сектор буџета Републике Србије,
– Јелена Миљковић, посебни саветник министра финансија,
– Милица Јовановић, вршилац дужности помоћника министра финансија, Сектор за макроекономске и фискалне анализе и пројекције,
– Љубица Матић, начелник Одељења за фискалне анализе и пројекције, Сектор за макроекономске и фискалне анализе и пројекције у Министарству финансија,
– Предраг Ивановић, вршилац дужности помоћникa директора Управе за јавни дуг у Министарству финансија,
– Милош Дашић, руководилац Групе за операције на финансијском тржишту у Управи за јавни дуг у Министарству финансија,
– Мирјана Милићевић, руководилац Групе за управљачки информациони систем, интерну контролу и извештавање у Управи за јавни дуг у Министарству финансија,
– Оливер Минић, руководилац Групе за стратешко планирање и управљање финансијским ризицима у Управи за јавни дуг у Министарству финансија.
4. У раду Комитета, ради пружања стручне помоћи, могу учествовати и други представници Министарства финансија, Народне банке Србије и других државних органа и институција.
5. Стручне и административно-техничке послове за потребе Комитета обавља Министарство финансија – Управа за јавни дуг.
6. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-2518/2016-1
У Београду, 15. марта 2016. године
Влада
Председник,
Александар Вучић, с.р.