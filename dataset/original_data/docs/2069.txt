На основу члана 123. тачка 3. Устава Републике Србије, а у вези са Законом о буџетском систему („Службени гласник РС”, број 54/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), 

Влада доноси



 


 


УРЕДБУ


о утврђивању Програма расподеле и коришћењa средстава за кредитирање предузећа која обављају делатност у области прехрамбене индустрије за 2010. годину


„Службени гласник РС“, број 43 од 25. јуна 2010.



 


 


Члан 1.


Овом уредбом утврђују се услови и начин расподеле и коришћења средстава за кредитирање предузећа која обављају делатност у области прехрамбене индустрије за 2010. годину.


 


Члан 2.


Услови и начин расподеле и коришћења средстава за кредитирање предузећа која обављају делатност у области прехрамбене индустрије вршиће се према Програму расподеле и коришћења средстава за кредитирање предузећа која обављају делатност у области прехрамбене индустрије за 2010. годину ( у даљем тексту: Програм), који је одштампан уз ову уредбу и чини њен саставни део.


 


Члан 3.


Право на коришћење средстава за кредитирање предузећа која обављају делатност у области прехрамбене индустрије (у даљем тексту: предузећа из прехрамбене индустрије) имају предузећа која су регистрована за обављање делатности у области прехрамбене индустрије.


 


Члан 4.


Захтев за остваривање права на коришћење средстава из члана 1. ове уредбе подноси се Министарству пољопривреде, шумарства и водопривреде.


Испуњеност услова за коришћење средстава из става 1. овог члана утврђује министар надлежан за послове пољопривреде.


 


Члан 5.


Средства из члана 1. ове уредбе обезбеђена су са подрачуна Фонда за развој Републике Србије бр. 840-10724-63 на основу отплате кредита одобрених по Уредби о утврђивању Програма распореда и коришћења средстава за кредитирање предузећа прехрамбене индустрије за 2004. годину („Службени гласник РС”, број 66/04), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2005. годину („Службени гласник РС”, број 21/05), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2006. годину („Службени гласник РС”, број 38/06), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за период јануар–март 2007. године („Службени гласник РС”, број 6/07), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за период јануар–јун 2007. године („Службени гласник РС”, број 38/07), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2007. годину („Службени гласник РС”, број 67/07), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2008. годину („Службени гласник РС”, број 20/08) и Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2009. годину („Службени гласник РС”, број 70/09), користиће се као кредитна средства, на начин и под условима утврђеним овом уредбом. 
	


 


Члан 6.


Ова уредба ступа на снагу наредног дана од дана објављивања у „Службеном гласнику Републике Србије”.



 


 


05 број 110-4520/2010


У Београду, 24. јуна 2010. године


Влада


Први потпредседник Владе –


заменик председника Владе,


Ивица Дачић, с.р.



 


 


ПРОГРАМ
РАСПОДЕЛЕ И КОРИШЋЕЊA СРЕДСТАВА ЗА КРЕДИТИРАЊЕ ПРЕДУЗЕЋА КОЈА ОБАВЉАЈУ ДЕЛАТНОСТ У ОБЛАСТИ 
ПРЕХРАМБЕНЕ ИНДУСТРИЈЕ ЗА 2010. ГОДИНУ



 


 


Програмом се утврђује расподела и коришћење средстава намењених за кредитирање предузећа из прехрамбене индустрије у 2010. години.


Средства за кредитирање предузећа из прехрамбене индустрије обезбеђена су са подрачуна Фонда за развој Републике Србије бр. 840-10724-63 на основу отплате кредита одобрених по Уредби о утврђивању Програма распореда и коришћења средстава за кредитирање предузећа прехрамбене индустрије за 2004. годину („Службени гласник РС”, број 66/04), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2005. годину („Службени гласник РС”, број 21/05), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2006. годину („Службени гласник РС”, број 38/06), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за период јануар–март 2007. године („Службени гласник РС”, број 6/07), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за период јануар–јун 2007. године („Службени гласник РС”, број 38/07), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2007. годину („Службени гласник РС”, број 67/07) и Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2008. годину („Службени гласник РС”, број 20/08) и Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2009. годину („Службени гласник РС”, број 70/09 – у даљем тексту: средства по основу враћених кредита), користиће се као кредитна средства, на начин и под условима утврђеним Програмом. 
	


Приоритет при одобравању средстава из Програма имаће предузећа из прехрамбене индустрије која се припремају за приватизацију или су отпочела процес приватизације, као и предузећа која вишак запослених решавају у складу са одговарајућим програмом Владе.


 


1. Намена средстава за кредитирање предузећа из прехрамбене индустрије


 


Средства за кредитирање предузећа из прехрамбене индустрије могу се користити за следеће намене, и то:


1) за обртна средства – за предузећа која имају све претпоставке за покретање или повећање обима производње – домаће и страно тржиште, односно уговоре о продаји роба и услуга, капацитете, стручну и осталу радну снагу;


2) за основна средства – изузетно за предузећа код којих мања улагања у основна средства омогућавају отклањање, покретање или осетно повећање производње за коју имају обезбеђен пласман на домаћем и страном тржишту;


3) за редовно – текуће пословање.


 


2. Начин пријављивања за одобравање средстава


 


Предузећа која испуњавају услове за наменско коришћење средстава из Програма подносе одговарајући захтев Министарству пољопривреде, шумарства и водопривреде. Захтев треба да садржи пословни план за 2010. годину, битне ефекте реализације пословног плана за запосленост, ниво ефикасности и позицију предузећа на тржишту, као и копију уговора о производњи (услугама) и продаји за познатог купца.


Пословни план за 2010. годину треба да садржи опис пословања и активности у току године.


Предузећа која су била корисници кредита из средстава за субвенције у привреди у 2004, 2005, 2006, 2007, 2008. и 2009. години доставиће и показатеље о оствареним ефектима коришћења ових средстава.


 


3. Начин коришћења и отплате кредита


 


Средства за кредитирање предузећа из прехрамбене индустрије корисницима одобрава решењем министар надлежан за послове пољопривреде. 
	


Средства за кредитирање могу се користити:


1) на основу акта Владе за предузећа чије програме пословно-финансијске консолидације и програме за решавање вишка запослених прихвати Влада;


2) на предлог Стручне радне групе за разматрање и оцену пословних планова предузећа из прехрамбене индустрије – кандидата за коришћење кредита (у даљем тексту: Стручна радна група), по основу поднетог захтева, за остала предузећа.


Стручну радну групу именује министар надлежан за послове пољопривреде од представника Министарства пољопривреде, шумарства и водопривреде и Министарства економије и регионалног развоја.


Кредити за предузећа из прехрамбене индустрије за 2010. годину усмераваће се корисницима преко Фонда за развој Републике Србије уз валутну клаузулу и обезбеђење кредита сопственим меницама или овлашћењима у складу са чланом 4. Закона о платном промету („Службени лист СРЈ”, бр. 3/02 и 5/03 и „Службени гласник РС”, бр. 43/04 и 62/06), и то под следећим условима:


– са каматном стопом од 1% на годишњем нивоу, 


– са роком враћања кредита од 36 месеци, код кога је грејс период 12 месеци од дана повлачења кредита у току кога се камата обрачунава тромесечно уназад и приписује главном дугу.


Корисник је дужан да у року од 30 дана од дана пријема решења закључи уговор о кредиту са Фондом за развој Републике Србије.


Корисник кредита за 2010. годину годишње ће достављати Стручној радној групи извештаје о коришћеним средствима.


Кредити се отплаћују Фонду за развој Републике Србије. Фонд ће месечно извештавати Министарство пољопривреде, шумарства и водопривреде о износу враћених кредитних средстава. Влада ће, на предлог Министарства пољопривреде, шумарства и водопривредe, утврдити распоред и коришћење враћених кредитних средстава.


На захтев корисника кредита Министарство пољопривреде, шумарства и водопривреде, по претходно прибављеном мишљењу Стручне радне групе, може да предложи Фонду за развој Републике Србије да се средства која су одобрена као кредитна претворе у трајни улог државе, односно Фонда за развој Републике Србије у капиталу тог предузећа.


Средства по основу враћених кредита Фонду за развој Републике Србије користиће се као кредитна средства, на начин и под условима утврђеним Програмом.


На захтев корисника кредита одобреног по Уредби о утврђивању Програма распореда и коришћења средстава за кредитирање предузећа прехрамбене индустрије за 2004. годину („Службени гласник РС”, број 66/04), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2005. годину („Службени гласник РС”, број 21/05), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2006. годину („Службени гласник РС”, број 38/06), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за период јануар–март 2007. године („Службени гласник РС”, број 6/07), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за период јануар–јун 2007. године („Службени гласник РС”, број 38/07) , Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2007. годину („Службени гласник РС”, број 67/07), Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2008. годину („Службени гласник РС”, број 20/08) и Уредби о утврђивању Програма расподеле и коришћења средстава за кредитирање предузећа која обављају делатност у области прехрамбене индустрије за 2009. годину („Службени гласник РС”, број 70/09), министар надлежан за послове пољопривреде, по претходно прибављеном мишљењу Стручне радне групе, може одобрити одлагање почетка отплате кредита за 12 до 24 месеца.


Министарство пољопривреде, шумарства и водопривреде достављаће Министарству финансија – Сектору за буџетску инспекцију и ревизију кварталне извештаје о реализацији Програма по корисницима, ради спровођења контроле наменске употребе средстава.


 


4. Планирана месечна динамика коришћења средстава


 


Одобравање средстава вршиће се месечно.