На основу члана 99. тач. 1. и 2. Устава Савезне
Републике Југославије, 

Савезна влада доноси
 
 
УРЕДБУ 


о 
чланству Савезне Републике Југославије у Међународном монетарном фонду и другим 
међународним финансијским организацијама 
„Службени лист СРЈ“, број 40 од 30. августа 1996. 
 
 
Члан 1.
Овом
уредбом Савезна Република Југославија (у даљем тексту „СРЈ”) саглашава се са чланством
у Међународном монетарном фонду (у даљем тексту „Фонд”) и учешћем у Одељењу специјалних
права вучења Фонда, као и са чланством у Међународној банци за обнову и развој
(у даљем тексту „Банка”), у Међународној финансијској корпорацији (у даљем тексту
„Корпорација”), у Међународном удружењу за развој (у даљем тексту „Удружење”) и
у Међународној агенцији за гарантовање инвестиција (у даљем тексту „Агенција”) под
условима и роковима наведеним у Одлуци Одбора извршних директора Фонда усвојеној
14. децембра 1992. године, Одлуци Одбора извршних директора Банке, Корпорације и
Удружења од 25. фебруара 1993. године и Одлуци Одбора директора Агенције усвојеној
19. марта 1993. године.
 
Члан 2.
Народна
банка Југославије (у даљем тексту „Народна банка”) је овлашћена да се задужује или
на било који други одговарајући начин обезбеђује средства којима ће, у име СРЈ,
повремено вршити плаћања према Фонду, Банци, Корпорацији, Удружењу и Агенцији, под
условима и роковима из одлука или резолуција које се односе на чланство СРЈ у тим
организацијама и у складу са њиховим статутима или Конвенцијом, и врши плаћања у
вези са учешћем СРЈ у Одељењу специјалних права вучења Фонда. 
Народна
банка овим је овлашћена да, у складу са статутима Фонда, Банке, Удружења и Конвенцијом
о оснивању Агенције издаје непреносиве, бескаматне обвезнице које буду потребне
или одговарајуће, а тичу се чланства СРЈ у Фонду, Банци, Удружењу или Агенцији.
 
Члан 3.
Народна
банка делује као фискални агент, као што је одређено у члану В, одељак 1 Статута
Фонда и у складу с тим је овлашћена да, у име СРЈ, обавља све послове и трансакције
за које је овлашћена у различитим одредбама Статута Фонда. 
Министарство
финансија делује као фискални агент као што је одређено у члану III, одељак 2 Статута
Банке и као институција преко које ће се комуницирати, сагласно члану IV, одељак
10 Статута Корпорације, члану II, одељак 10 Статута Удружења и члану 38. Конвенције
о оснивању Агенције. 
Народна
банка је одређена за депозитера новчаних средстава Фонда, Банке, Корпорације, Удружења
и Агенције.
 
Члан 4.
Народна
банка је овлашћена да прими било који износ средстава који може бити плаћен или
трансферисан СРЈ, у пословима и трансакцијама које се врше у складу са различитим
одредбама Статута Фонда. 
Министарство
финансија има право да прими било који износ средстава који може бити плаћен или
трансферисан СРЈ, у пословима и трансакцијама које се врше у складу са различитим
одредбама Статута Банке.
 
Члан 5.
Одредбе
статута Фонда, Банке, Корпорације и Удружења и Конвенције о оснивању Агенције, заједно
са усвојеним изменама, и даље су на снази и примењују се у СРЈ.
 
Члан 6.
Влада
СРЈ ће да доноси прописе и да предузима све друге мере које су неопходне или одговарајуће
ради примене ове уредбе у циљу извршавања обавеза СРЈ које проистичу из статута
и одлука или резолуција организација које су поменуте у члану 1. ове уредбе.
 
Члан 7.
Ова
уредба ступа на снагу наредног дана од дана објављивања у „Службеном листу СРЈ”.
  

Савезна влада
Е. п. бр. 261
15. августа 1996. године
Београд
Председник,
др 
Радоје Контић, с. р.