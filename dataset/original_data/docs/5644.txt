На основу члана 32. Закона о становању („Службени гласник РС”, бр. 50/92, 76/92, 84/92 – исправка, 33/93, 53/93 – др. закон, 67/93 – др. закон, 46/94, 47/94 – исправка, 48/94 – др. закон, 44/95 – др. закон, 49/95, 16/97, 46/98, 26/01, 101/05 – др. закон и 99/11), а у вези са чланом 139. став 4. и чланом 157. тачка 1) Закона о становању и одржавању зграда („Службени гласник РС”, број 104/16),
Министар грађевинарства, саобраћаја и инфраструктуре утврђује
КОЕФИЦИЈЕНТ
за израчунавање висине месечне закупнине за коришћење станова
"Службени гласник РС", број 13 од 24. фебруара 
				2017.
 
1. Коефицијент за израчунавање висине месечне закупнине стана у државној (јавној) и друштвеној својини, који користи закупац стана на неодређено време, у шестомесечном обрачунском периоду јануар–јун 2017. године износи 0,209862.
2. Коефицијент за израчунавање висине месечне закупнине стана у својини грађана, који користи закупац стана на неодређено време, утврђен је чланом 140. став 2. Закона о становању и одржавању зграда.
3. Овај коефицијент објавити у „Службеном гласнику Републике Србије”.
Број 401-00-139/2017-12
У Београду, 14. фебруара 2017. године 
Министар, 
проф. др Зорана З. Михајловић, с.р.