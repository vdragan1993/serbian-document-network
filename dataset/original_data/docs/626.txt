На основу члана 18. став 1. Закона о националним саветима националних мањина („Службени гласник РС”, број 72/09) и члана 25. став 8. Статута Националног савета албанске националне мањине, 
	
Национални савет албанске националне мањине (у даљем тексту: Савет) на седници одржаној 29. јуна 2012. године, доноси
 
ОДЛУКУ
о утврђивању јавних установа од посебног значаја за очување, унапређење и развој посебности националног културног идентитета албанске националне заједнице

"Службени гласник РС", број 118 од 14. 
	децембра 2012.
 
Члан 1.
Овом одлуком утврђују се следеће установе од посебног значаја за очување, унапређење и развој посебности националног културног идентитета албанске националне заједнице у Републици Србији:
1. Дом културе, Прешево, Ул. 15. новембра 90, 17523 Прешево,
2. Дом културе, Бујановац, Трг Карађорђа Петровића бб, 17520 Бујановац,
3. Дом културе, Медвеђа, Јабланичка 65, 16240 Медвеђа,
4. Библиотека „Мехмет Исуфи”, Прешево, Ул. 15. новембра бб, 17523 Прешево,
5. Библиотека „14. новембар”, Бујановац, Трг Карађорђа Петровића бб, 17520 Бујановац,
6. Библиотека „Петар Петровић-Његош”, Медвеђа, Јабланичка 65, 16240 Медвеђа,
7. Музичка школа Бујановац, Ул. Карађорђа Петровића бб, 17520 Бујановац.
Члан 2.
Савет утврђује установе културе од посебног значаја за очување, унапређење и развој посебности националног идентитета албанске националне заједнице у Републици Србији и врши права у складу са законом.
Члан 3.
Ова одлука се објављује у „Службеном гласнику Републике Србије” и ступа на снагу наредног дана од дана објављивања.
Члан 4.
Примерак ове одлуке доставити општинама Прешево, Бујановац и Медвеђа, као и наведеним установама из члана 1. ради усаглашавања њихових одлука са Законом о националним саветима мањине и овом одлуком.
 
У Бујановцу, 29. октобра 2012. године
Председник,

Гаљип Бећири, с.р.