На основу члана 214а ст. 1. и 4. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15, 96/15 – др. закон и 92/16) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
УРЕДБУ
о утврђивању лучког подручја луке у Бачкој Паланци
"Службени гласник РС", број 100 од 13. 
				децембра 2016.
   
Члан 1.
Овом уредбом утврђује се подручје луке у Бачкој Паланци у складу са Стратегијом развоја водног саобраћаја Републике Србије од 2015. до 2025. године („Службени гласник РС”, број 3/15), документима просторног и урбанистичког планирања и планским документима који се односе на управљање водама.
Члан 2.
Лучко подручје из члана 1. ове уредбе чине катастарске парцеле бр. 11041, 11042, 11043, 11045, 11046, 11047, 11049 и 7234/6 уписане у лист непокретности број 6721 Катастарске општине Бачка Паланка град и катастарска парцела број 23374/2 уписана у лист непокретности број 9775 Катастарске општине Бачка Паланка град, укупне површине 74 hа 17 а 13 m².
Саставни део лучког подручја из става 1. овог члана је и сидриште луке омеђено координатним тачкама.
Члан 3.
На основу ове уредбе извршиће се забележба лучког подручја у катастру непокретности.
Агенција за управљање лукама доставиће потребну документацију надлежном правобранилаштву које ће извршити активност из става 1. овог члана.
Члан 4.
Графички прикази подручја и координате сидришта из члана 2. ове уредбе су одштампани уз ову уредбу и чинe њен саставни део.
Члан 5.
Ова уредба ступа на снагу осмог дана од дана објављивања у „Службеном гласнику Републике Србије”.
05 број 110-11714/2016
У Београду, 7. децембра 2016. године
Влада
Председник,
Александар Вучић, с.р.