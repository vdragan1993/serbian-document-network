На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07 и 65/08),
Влада доноси
 
 
ОДЛУКУ
о образовању Радне групе за предлагање активности 
и мера за спровођење процеса професионализације 
Војске Србије
 „Службени гласник РС”, брoj 41 од 15. јуна 2010.
 
 
1. Образује се Радна група за предлагање активности и мера за спровођење процеса професионализације Војске Србије (у даљем тексту: Радна група), на време до окончања процеса професионализације Војске Србије.
 
2. Задатак Радне групе је да, полазећи од основних стратегијских докумената и донетих прописа из области одбране који се односе на попуну Војске Србије, могућности стварања активне резерве и преласка на добровољно служење војног рока, предложи активности, мере и решења ради доношења прописа којима се уређује поступање државних органа у овој области и пружа подршка спровођењу процеса професионализације Војске Србије.
 
3. У Радну групу именују се:
1) за председника:
– др Зоран Јефтић, државни секретар у Министарству одбране;
2) за чланове:
– Слободан Бошковић, Министарство правде;
– Јасмина Станојевић, Министарство унутрашњих послова;
– Радоје Савићевић, Министарство рада и социјалне политике;
– Ана Миладиновић, Министарство финансија.
 
4. Радна група подноси извештај о раду надлежном одбору најмање сваких 60 дана, а Влади најмање сваких 90 дана. 
 
5. Стручну и административно-техничку потпору Радној групи пружа Министарство одбране.
 
6. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-4241/2010
У Београду, 10. јуна 2010. године

Влада
Председник,
др 
	Мирко Цветковић, с.р.