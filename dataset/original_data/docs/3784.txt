Редакцијски пречишћен текст
 
 
 
 
 

ЗАКОН


о примањима народних посланика у 
Народној скупштини Републике Србије*
„Службени гласник РС”, бр. 7 од 5. фебруара 1991, 22 од 18. априла 1991, 28 од 24. маја 1991, 48 од 5. 
августа 1991 
- др. закон, 68 од 9. новембра 1991,  44 од 8. децембра 1998
 
- др. закон, 34 од 18. јуна 2001

- др. закон
 
*Службени гласник РС, број 68/1991
 
 
Члан 1.
Овим законом уређује се право на награду, накнаде, трошкове за вршење посланичке дужности и остала примања народних посланика 
* у Народној скупштини Републике Србије (у даљем тексту: Скупштина).
 
*Службени гласник РС, број 68/1991
 
Члан 2.
Народни посланици имају право на:
– награду за рад у Скупштини (у даљем тексту:награда),
– трошкове за вршење посланичке дужности (посланички додатак),
– бесплатан превоз, дневнице и накнаду трошкова преноћишта, и
– друге накнаде и остала примања предвиђена овим законом.
 
Члан 3.
Народни посланик, за кога, на предлог Одбора за административна и мандатно-имунитетна питања, Народна скупштина одлучи да буде на сталном раду у Народној скупштини и због тога престаје да остварује лични доходак у предузећу, установи или другој организацији или од самосталне делатности, има право на плату у сталном месечном износу.*
Народни посланик остварује право на плату у Народној скупштини до истека мандата, уколико не затражи да му у току трајања мандата до право престане.*
Ближе критеријуме о обиму и врсти радног ангажовања на основу којих се утврђује који народни посланици испуњавају услове да буду на сталном раду у Народној скупштини доноси Одбор за административна и мандатно-имунитетна питања.* 
 
*Службени гласник РС, број 68/1991
 
Члан 4.
Народни посланик, за кога, на предлог Одбора за административна и мандатно-имунитетна питања*, Скупштина одлучи да буде на сталном раду у Скупштини и због тога престане да остварује лични доходак у предузећу, установи или другој организацији или од самосталне делатности, има право на награду у сталном месечном износу.
Народни посланик остварује право на награду у Скупштини до истека мандата, уколико не затражи да му у току трајања мандата то право престане. 


Брисан је ранији став 3. (види члан 4. Закона - 68/1991-2833)
 
*Службени гласник РС, број 22/1991
 
Члан 4а*
Народном посланику за кога Народна скупштина одлучи да буде на сталном раду у Народној скупштини, мирује радни однос, односно пензија, до краја мандата, уколико народни посланик другачије не одлучи. 
 
*Службени гласник РС, број 68/1991
 
Члан 5.
Народни посланик који није на сталном раду у Народној скупштини има право на награду у висини разлике између пуног износа плата народног посланика који је на сталном раду у Народној скупштини и зараде коју остварује у радном односу или пензије.**
Обим радног ангажовања народних посланика који нису на сталном раду у Народној скупштини регулисаће се одговарајућим законом или одлуком.
Народни посланик који остварује зараду од самосталне делатности и земљорадник има право на награду у износу који одреди Одбор за административна и мандатно-имунитетна питања*, а највише до износа плате** народног посланика који је на сталном раду у Скупштини. 
 
*Службени гласник РС, број 22/1991
**Службени гласник РС, број 68/1991
 
 
Члан 6.
Престао је да важи (види члан 15. Закона – 34/2001-1).
 
Члан 7.
Награда народном посланику умањује се када, у току месеца неоправдано изостане са једне четвртине седница Скупштине или одбора – за 25%, односно са половине седница –за 50%.
Народни посланик који неоправдано изостане са више од половине седница у току месеца нема право на награду.
 
Члан 8.
Престао је да важи (види члан 15. Закона – 34/2001-1). 
 
Члан 8а
Престао је да важи 
члан 8а који је додат у броју 68/1991 (види члан 15. Закона – 34/2001-1). 
 
 
Члан 9.
Народни посланик има право на посланички додатак у месечном паушалном износу, за вршење посланичке дужности у изборној јединици, у висини од 40% од пуног износа награде посланика.
 
Члан 10.
За време заседања Скупштине и њених одбора народни посланик, који учествује у њиховом раду, има право на дневницу у висини од 8% од просечне зараде по запосленом у Републици**, исплаћене у последња три месеца.
Народни посланик са ужег подручја града Београда има право на половину дневнице, ако заседање Скупштине или одбора траје дуже од пет сати у току дана.
Посебном одлуком Одбора за административна и мандатно-имунитетна питања* одредиће се број дневница и други трошкови у зависности од удаљености пребивалишта народног посланика од Београда. 
 
*Службени гласник РС, број 22/1991
**Службени гласник РС, број 68/1991
 
 
Члан 11.
Дневница за службени пут у земљи припада народном посланику када по службеном задатку, на основу издатог путног налога, треба ван места становања да обави одређени посао за потребе Скупштине или одбора Скупштине чији је члан.
Путни налог за службени пут у земљи издаје секретар Скупштине или лице које он за то овласти.
 
Члан 12.
Дневница за службени пут у земљи обрачунава се од часа поласка на службени пут до часа повратка са службеног пута.
Половина дневнице исплаћује се за време од 8 до 12 часова, а цела дневница за време од 12 до 24 часа проведена на службеном путу.
 
Члан 13.
Дневница за службени пут у земљи исплаћује се у висини од 8% од просечне зараде по запосленом у Републици* исплаћене у последња три месеца. 
 
*Службени гласник РС”, број 68/1991
 
Члан 14.
Дневница за службени пут у иностранство припада народном посланику у висини и на начин који пропише надлежни државни орган.
Одлуку о потреби службеног пута у иностранство доноси председник Скупштине.
 
Члан 15.
Народном посланику, приликом доласка на седницу Скупштине и њених одбора и приликом службеног пута у земљи, признају се трошкови ноћења у висини стварних трошкова преноћишта, према приложеном рачуну, изузев трошкова ноћења у хотелу „де лукс” категорије.
 
Члан 16.
Народни посланик са станом ван Београда, који је на сталном раду у Скупштини, уколико нема обезбеђен службени стан, може закупити одговарајући стан уз накнаду закупнине.
 
Члан 17.
Народни посланик има право на бесплатан превоз у железничком, друмском, јавном градском и речном саобраћају на територији Републике Србије у свим правцима и за неограничен број путовања.
Народни посланик за долазак на седницу Скупштине и њених одбора може да користи авион, кола за спавање на железници и бродску кабину.
Народном посланику, који за долазак на седнице Скупштине или одбора користи сопствени аутомобил, припада накнада трошкова у висини до 20% од цене литра погонског горива по пређеном километру, с тим што услове за коришћење сопственог аутомобила и висину накнаде трошкова утврђује посебном одлуком Одбор за административна и мандатно-имунитетна питања.* 
 
*Службени гласник РС, број 22/1991
 
Члан 18.
Народном посланику на сталном раду у Скупштини припада накнада селидбених трошкова од места пребивалишта до Београда, а по престанку дужности народног посланика, до места пресељења, према стварним трошковима, на основу приложене документације о трошковима пресељења.
 
Члан 19.
Народном посланику на сталном раду у Скупштини, који живи одвојено од породице, припада накнада трошкова због одвојеног живота од породице у висини од 70% од просечне зараде по запосленом у Републици* исплаћене у последња три месеца. 
 
*Службени гласник РС, број 68/1991
 
Члан 20.
Народном посланику на сталном раду у Скупштини, приликом одласка у пензију, припада отпремнина у висини троструког просечног месечног личног дохотка по запосленом у Републици исплаћеног* у последња три месеца. 
 
*Службени гласник РС, број 68/1991
 
Члан 21.
Народном посланику на сталном раду у Скупштини припада регрес за коришћење годишњег одмора у износу од 60% од просечне зараде по запосленом у Републици* исплаћене у последња три месеца. 
 
*Службени гласник РС, број 68/1991
 
Члан 22.
За време трајања боловања народном посланику на сталном раду у Скупштини припада накнада, и то:
– ако је спреченост за рад проузрокована несрећом на послу или професионалним обољењем –у висини од 100% од утврђене плате*,
– ако је спреченост за рад проузрокована из било ког другог разлога – у износу од 80% од исплаћене плате* у претходном месецу. 
 
*Службени гласник РС, број 68/1991
 
Члан 23.
Народном посланику на сталном раду у Скупштини који одсуствује са рада због коришћења годишњег одмора, одазивања на позив војних и других органа или је на плаћеном одсуству, исплаћује се накнада у висини плате*. 
 
*Службени гласник РС, број 68/1991
 
Члан 24.
Лицу које је сносило трошкове сахране умрлог народног посланика исплаћује се накнада у висини трошкова потребних услуга.
 
Члан 25.
Примања народних посланика (чланови 10–24. Закона), обрачунавају се у висини утврђеној овим законом ако посебним законом или прописима донетим на основу закона, није другачије одређено.* 
 
*Службени гласник РС, број 68/1991
 
Члан 26.
На награде народних посланика за вршење посланичке дужности плаћају се доприноси као на личне дохотке из радног односа.
 
Члан 27.
Услове и начин коришћења службеног возила и репрезентације за народне посланике утврдиће Одбор за административна и мандатно-имунитетна питања* посебном одлуком. 
 
*Службени гласник РС, број 22/1991
 
Члан 28.
Решења о појединим правима народних посланика из овог закона доноси Одбор за административна и мандатно-имунитетна питања*. 
 
*Службени гласник РС, број 22/1991
 
Члан 29.
Права на награду, накнаде и остала примања по овом закону, припадају народним посланицима и изабраним функционерима у Скупштини од 1. фебруара 1991. године.
 
Члан 30.
Овај закон ступа на снагу осмог дана од дана објављивања у „Службеном гласнику Републике Србије”.
 

 

 

 

 ОДРЕДБЕ КОЈЕ 
НИСУ УНЕТЕ У "ПРЕЧИШЋЕН ТЕКСТ" ЗАКОНА

 

 

Закон 
о изменама и допунама Закона о примањима народних посланика и изабраних 
функционера у Народној скупштини Републике Србије: "Службени гласник РС", број 
68/1991-2833

 

Члан 
17.

Овај 
закон ступа на снагу наредног дана од дана објављивања у "Службеном гласнику 
Републике Србије", изузев одредаба члана 7. овог закона које се примењују од 1. 
августа 1991. године.