На основу 
члана 17.
Уставне повеље државне
заједнице Србија
и Црна Гора, а ради спровођења Конвенције
о заштити људског 
живота на
мору (SOLAS), 

Савет
министара доноси
 

 

УРЕДБУ
о безбедносној заштити трговачких бродова и лука 
отворених за међународни саобраћај у државној заједници Србија и Црна Гора
„Службени лист СЦГ”,
број 32 од 2. јула 2004.
 

 
Члан 1.
Овом
уредбом се уређују обавезе Државе које произилазе из Међународне конвенције о
заштити људског живота на мору и Међународног правилника о безбедности бродова и
лучких постројења, које се односе на луке отворене за међународни саобраћај и
бродове који плове у међународној пловидби.
Члан 2.
Поједини
изрази у овој уредби имају следећа значења:
1)
SOLAS Конвенција је Међународна конвенција о заштити људског живота на мору
1974, са изменама и допунама;
2)
ISPS Правилник је Међународни правилник о безбедности бродова и лучких
постројења 2002, са изменама и допунама;
3)
лука означава морску луку, тј. морски и са морем непосредно повезани копнени
простор са изграђеним и неизграђеним обалама, лукобранима, уређајима,
постројењима и другим објектима намењеним за пристајање, сидрење и заштиту
бродова, јахти и чамаца, укрцај и искрцај путника и робе, складиштење и друго
руковање теретом, производњу, оплемењивање и дораду робе те остале привредне
делатности које су с тим делатностима у међусобној економској, саобраћајној или
технолошкој вези;
4)
привредно друштво (у даљем тексту "Друштво") је власник брода или
свако друго правно или физичко лице, ук учујући закупца (унајмите а), који је
од власника преузео одговорност за рад и пословање брода и који је преузимањем
ових одговорности прихватио све дужности и одговорности које су утврђене
Међународним правилником о безбедном управљању пословањем брода и спречавањем
загађења;
5)
догађај који угрожава безбедност је сваки догађај, радња или околност која
угрожава или може угрозити безбедност брода или луке односно сваку дозво ену
делатност на лучком подручју;
6)
оружја, опасне материје и направе обухватају сва оружја, опасне материје, направе
које могу угрозити здравље или живот људи односно безбедност брода, лучке
инфраструктуре, другу имовину на подручју луке или заштиту околине, које је
забрањено поседовати или уносити на брод или подручје луке;
7)
план безбедности брода (скраћеница на енглеском SSP) означава план који је
развијен да би се обезбедила примена мера на броду које су дефинисане у циљу
заштите лица на броду, терета, јединица за превоз терета, бродских залиха или
брода од ризика безбедносних инцидената;
8)
план безбедности луке (назив на енглеском PFSP) је план који је развијен да би
се обезбедила примена мера које су дефинисане ради заштите лучких постројења,
бродова, лица, терета, јединице за превоз терета и бродских залиха унутар
бродских постројења од ризика безбедносних инцидената;
9)
официр одговоран за безбедност брода (назив на енглеском SSO) је официр на
броду којег је одредило Друштво као лице одговорно за безбедност брода, ук
учујући примену плана и одржавање плана безбедности брода и за одржавање веза
са лицем одговорним за безбедност у друштву и лицем одговорним за безбедност
луке;
10)
лице одговорно за безбедност у Друштву (назив на енглеском CSO) је лице које је
одредило друштво ради вршења процене безбедности брода, израде плана
безбедности брода, његовог прослеђивања на одобрење и након тога његове примене
и одржавања, те за везу са лицима одговорним за безбедност луке и официром
одговорним за безбедност брода;
11)
лице одговорно за безбедност луке (назив на енглеском PFCO) је лице одређено за
израду, примену, ревизију и одржавање плана безбедности лучког простора и за
везу са официрима одговорним за безбедност брода и лицем одговорним за
безбедност у Друштву;
12)
степен безбедности је мера степена опасности да се догађај који угрожава
безбедност може очекивати или ће се догодити;
13)
степен безбедности 1 (назив на енглеском SL1) је степен на којем се цело време
примењује основни скуп одговарајућих заштитних мера безбедности, како су
утврђене одобреним планом безбедности брода и одобреним планом безбедности
луке;
14)
степен безбедности 2 (назив на енглеском SL2) је степен током којег се
примењују одговарајуће додатне мере безбедности у неком временском интервалу
као последица повећане опасности од наступања догађаја који угрожава
безбедност, како су утврђене одобреним планом безбедности брода и одобреним
планом безбедности луке;
15)
степен безбедности 3 (назив на енглеском SL3) је степен током којег се
примењују посебне заштитне мере безбедности у ограниченом временском интервалу
када је догађај који угрожава безбедност, вероватан или неминован иако није
могуће утврдити посебан циљ изложен безбедносној опасности, како су утврђене
одобреним планом безбедности брода и одобреним планом безбедности луке;
16)
Декларација о безбедности (назив на енглеском DoS) је писани споразум постигнут
између брода и луке или између два брода којим се утврђују мере безбедности
које ће сваки од њих применити;
17)
призната организација за поморску безбедност (назив на енглеском RSO) је правно
лице које испуњава услове утврђене овом уредбом и која је овлашћена да обав а
послове утврђене овом уредбом;
18)
министар је министар у министарству надлежном за послове саобраћаја;
19)
Министарство је министарство надлежно за послове саобраћаја;
20)
Агенција је Агенција поморске сигурности;
21)
Држава је државна заједница Србија и Црна Гора.
Члан 3.
Одредбе
ове уредбе примењују се на:
1)
путничке бродове, укључујући брзе путничке бродове у међународној пловидби;
2)
теретне бродове, ук учујући и брзе теретне бродове, танкере и бродове за превоз
гаса и хемикалија од 500 БТ и веће, који плове у међународној пловидби;
3)
објекте за истраживање и искоришћавање подморја, уписане у одговарајуће
уписнике, осим када се налазе у унутрашњим морским водама и територијалном мору
Државе, те објекте за истраживање и искоришћавање подморја, независно о
државној припадности, када се налазе у појасу надлежности Државе;
4)
луке отворене за међународни саобраћај у које пристају бродови и објекти
наведени у ставу 1. тач. 1, 2. и 3. овог члана.
Одлуком
Министарства одредбе ове уредбе могу се трајно или привремено, те у целини или
делимично применити и на све или поједине:
1)
врсте бродова који плове у домаћој пловидби и
2)
луке отворене за домаћи саобраћај.
Одредбе
ове уредбе које се односе на бродове, примењују се на одговарајући начин и на
објекте из става 1. тачка 3. овог члана.
Члан 4.
За
бродове на кратким међународним путовањима који плове на редовним линијама може
се међународним уговорима утврдити састав мера и поступака безбедности који је
различит од оног прописаног овом уредбом.
Састав
мера из става 1. овог члана:
1)
мора обезбедити приближно једнако вредан степен безбедности утврђен овом
уредбом;
2)
не сме угрозити степен безбедности других бродова и лука остварен применом мера
и поступака утврђених овом уредбом.
Члан 5.
Министарство
надлежно за унутрашње послове у сарадњи са Министарством, утврђује одговарајући
степен безбедности за луке.
Министарство:
1)
утврђује, у сарадњи са Министарством надлежним за спољне послове, одговарајући
степен безбедности који треба да примењују бродови који вију домаћу заставу
када упловљавају у луке појединих држава уговорница SOLAS Конвенције;
2)
утврђује луке за које мора бити израђена процена и члан безбедности и у којима
мора бити одређено лице одговорно за безбедност луке;
3)
одобрава процене безбедности опасности у луци и измене и допуне одобрене
процене;
4)
одобрава планове безбедности луке као и њихове измене и допуне;
5)
утврђује услове под којима се захтева Декларација о безбедности;
6)
издаје Изјаву о спремности-безбедности луке и
7)
обавештава Међународну поморску организацију, сходно одредбама поглав а ХI-2
SOLAS Конвенције и дела А ISPS кодекса.
Члан 6.
У
случају промене степена безбедности Министарство надлежно за унутрашње послове
ће о новоутврђеном степену безбедности обавестити лучке капетаније, сва лица
одговорна за безбедност лука на које се примењују одредбе ове уредбе и
Агенције, у року од 60 минута.
Обавештење
о промени степена безбедности мора садржати:
1)
датум и време промене;
2)
новоутврђени степен безбедности;
3)
кратак опис разлога промене степена безбедности;
4)
луку или луке на које се степен безбедности односи;
5)
мере безбедности које морају бити спроведене поред мера наведених у одобреним
плановима безбедности брода и/или луке, ако их има;
6)
време ступања на снагу и рок примене.
Агенција
је дужна да у року од 30 минута, објави поруку о промени степена безбедности,
путем радио уређаја на међународним фреквенцијама намењеним за емитовање радио
огласа за поморце.
Члан 7.
Призната
организација за безбедност брода је правно лице које испуњава услове прописане
у Прилогу 1 и које је овлашћено за прегледе бродова и издавање сведочанстава
сагласно одредбама ове уредбе.
Захтев
за одобравање рада у својству признате организације за безбедност бродова мора
садржати доказе о испуњавању услова наведених у Прилогу 1 ове уредбе, осим ако
се ради о органу државне управе у чију делатност спадају послови из става 1.
Овлашћење
из става 1. овог члана издаје Министарство на основу захтева за време од пет
година и садржи опис - обим послова које призната организација за безбедност
бродова може обављати.
Овлашћење
из става 1. овог члана може се одузети и пре истека рока важења решењем
Министарства ако Министарство утврди да призната организација за безбедност не
задовољава услове на основу којих јој је издато овлашћење или утврди било коју
неправилност у раду.
Надзор
над радом признате организације за безбедност бродова врши Министарство.
Призната
организација за безбедност бродова не сме учествовати у изради процене
безбедности или плана безбедности брода или другог објекта на којег се
примењује ова уредба.
Послове
признате организације за безбедност бродова у односу на бродове уписане у
одговарајуће уписнике у Држави обавља Агенција.
Члан 8.
Бродови
на које се примењује ова уредба морају имати:
1)
израђену и одобрену процену безбедности брода;
2)
израђен и одобрен план безбедности брода;
3)
Међународно сведочанство о безбедности брода или Привремено међународно
сведочанство о безбедности брода;
4)
официра одговорног за безбедност брода;
5)
записник о сталном прегледу (назив на енглеском CSR), који издаје Агенција на
обрасцу као у Прилогу 2 ове уредбе;
6)
бродски безбедносни систем за узбуњивање.
Члан 9.
На
сваком броду на који се примењује ова уредба Друштво које управља бродом мора одредити
официра одговорног за безбедност брода.
Официр
за свој рад директно одговара заповеднику брода.
Дужности
и одговорности официра одговорног за безбедност су:
1)
преузимање редовних прегледа и провера стања безбедности брода, ради
одбезбеђења примене одговарајућих мера безбедности;
2)
одржавање и надзирање примене плана безбедности брода, укључујући и одобрене
измене и допуне плана;
3)
примена безбедносних мера које се односе на безбедност руковања теретом и
бродским залихама с другим члановима посаде и лицима одговорним за безбедност
луке;
4)
предлагање измена плана безбедности брода;
5)
обавештавање лица одговорног за безбедност у Друштву о свим недостацима и
неусклађеностима које су утврђене током унутрашње процене, повремених прегледа
и провера усклађености, те примене мера за њихово исправљање;
6)
спровођење упознавања чланова посаде, посебно новоукрцаних, с начелима и
применом мера безбедности, како је то примерено;
7)
обавештавање лица одговорног за безбедност Друштва и лица одговорног за безбедност
луке о свим догађајима који се односе на безбедност;
8)
усклађивање примене плана безбедности брода с лицем одговорним за безбедност у
Друштву и лицем одговорним за безбедност луке;
9)
обезбеђење исправности рада безбедносне опреме;
10)
све друге делатности којима се обезбеђује задовољавајући степен безбедности на
бродовима којима управ а Друштво.
Члан 10.
За
сваки брод на који се примењују одредбе ове уредбе мора бити сачињена процена
безбедности брода.
Одговорно
лице за безбедност у Друштву дужно је обезбедити израду процене безбедности
брода.
Процена
безбедности брода мора се заснивати на опажањима и стварном стању брода.
Процена
безбедности брода мора бити документована и потврђена од стране лица одговорног
за безбедност у Друштву.
Процена
безбедности брода мора садржати најмање елементе наведене у техничким правилима
признате организације за безбедност брода (Прилог 3).
Члан 11.
На
основу процене безбедности брода за сваки брод израђује се план безбедности
брода.
За
израду плана безбедности брода одговорно је лице одговорно за безбедност у
Друштву.
План
безбедности брода одобрава Агенција.
План
мора бити урађен на службеном језику с преводом на енглески језик.
План
мора бити заштићен од неовлашћеног приступа или откривања.
Обавезан
садржај плана безбедности брода, с назнаком делова за чију измену није потребно
одобрење Министарства, утврђени су овом уредбом (Прилог 4).
Члан 12.
Заповедник,
официри и чланови посаде дужни су поступати по плану безбедности брода и
степенима безбедности на снази у појединој луци.
Посебно,
на степену безбедности 1 морају се спроводити следеће делатности по плану
безбедности брода:
1)
обезбеђење спровођења свих дужности које се односе на безбедност брода;
2)
надзор над приступом броду;
3)
надзор над укрцајем и/или искрцајем лица и њихових ствари;
4)
праћење ограничених простора и осигурање приступа само овлашћеним лицима;
5)
праћење палубних површина и подручја око брода;
6)
надзор над руковањем теретом и бродским залихама;
7)
обезбеђење средстава везе.
На
степену безбедности 2 морају се спроводити додатне безбедносне мере наведене у
одобреном плану о безбедности брода, у складу са упутствима лица одговорних за
безбедност у Друштву и луци, а које се односе на став 2. тач. 1. до 7.
На
степену безбедности 3 морају се предузимати даље посебне безбедносне мере
наведене у одобреном плану безбедности брода и у складу с упутствима лица
одговорних за безбедност у Друштву и луци, а које се односе на став 2. тач. 1.
до 7.
Члан 13.
Заповедник
брода дужан је у року од 30 минута потврдити лицу одговорном за безбедност луке
пријем обавештења о успостављању степена безбедности 2 или степена безбедности
3 те о почетку примене додатних или посебних безбедносних мера.
У
случају када постоји разлика између степена безбедности брода и степена безбедности
луке официр одговоран за безбедност брода мора о томе обавестити лице одговорно
за безбедност лучког простора и с њим усклађивати акције.
Члан 14.
Друштво,
закупац и друго лице не смеју спречити заповедника брода од предузимања или
извршења одлуке која је, по његовој стручној оцени, потребна за заштиту и
безбедност брода и пловидбе.
Ако
је, по стручној оцени заповедника брода, дошло до сукоба између захтева
безбедности и захтева безбедности пловидбе или брода, заповедник брода мора
дати предност оним захтевима који су потребни за одржавање безбедности пловидбе
или брода.
У
случајевима из става 2. овог члана заповедник брода може применити привремене
мере безбедности и о насталим околностима мора одмах обавестити:
1)
лучку капетанију луке у којој се налази или у коју намерава брод упловити или
испловити;
2)
надлежне власти стране луке у којој се брод налази или у коју намерава
упловити.
Члан 15.
Заповедник
брода може захтевати састављање Декларације о безбедности када:
1)
брод има виши степен безбедности од степена безбедности луке или других бродова
са којима долази у додир;
2)
постоји уговор о Декларацији о безбедности између Државе и влада уговорница
SOLAS Конвенције који се односи на одређена међународна путовања или бродове на
тим путовањима;
3)
постоји опасност по безбедност или се десио опасан догађај у који је био
укључен брод или лука;
4)
је брод у луци за коју се не захтева доношење и одобрење плана безбедности
луке;
5)
је брод био у додиру с другим бродом за који се не захтева доношење и одобравање
плана безбедности брода.
Декларација
о безбедности саставља се на обрасцу у Прилогу 5 ове уредбе.
Испуњена
Декларација о безбедности чува се на броду најмање шест месеци од дана
напуштања луке у којој је била испуњена или до напуштања десете луке након луке
у којој је била испуњена.
Испуњена
Декларација о безбедности чува се у луци најмање шест месеци од дана испловљења
брода.
Члан 16.
Заповедник
брода мора водити записе о:
1)
изведеним вежбама;
2)
уоченим догађајима који су угрозили безбедност;
3)
повредама безбедности;
4)
изменама степена безбедности брода;
5)
разменама порука које се односе на безбедност брода;
6)
спроведеним унутрашњим проценама и прегледима процене и плана безбедности
брода;
7)
примени измена и допуна плана безбедности брода;
8)
провери и одржавању безбедносне опреме, укључујући испитивање бродског
безбедносног система узбуњивања.
Записи
из става 1. овог члана морају се чувати у писаном облику за период од најмање
шест месеци или за последњих десет пристајања, што мора бити дуже од шест
месеци. Записи се морају водити на службеном и енглеском језику, уз заштиту од
неовлашћеног приступа или откривања.
Члан 17.
Провера
примене одредби SOLAS Конвенције, дела А ISPS Правилника и ове уредбе обавља се
прегледом брода.
Сваки
брод на који се примењује ова уредба мора се подвргнути:
1)
почетном прегледу пре него је брод стављен у пловидбу или пре првог издавања
Међународног сведочанства о безбедности брода;
2)
поновном прегледу у временским размацима од пет година;
3)
најмање једном међупрегледу и то (ако је спроведен само један преглед тада)
између датума друге и треће годишњице сведочанства. Сви међупрегледи морају се
забележити на сведочанству;
4)
додатним прегледима ако их захтева Министарство.
Прегледи
бродова обављају се на начин и у време утврђено техничким правилима Агенције.
Призната
организација за безбедност која је израдила или учествовала у изради процене
безбедности и/или плана безбедности брода не сме обав ати преглед брода.
Састав
безбедности и припадајућа безбедносна опрема брода након прегледа морају се
одржавати у стању у каквом су биле у тренутку прегледа односно у складу с
одредбама SOLAS Конвенције, одредбама дела А ISPS Правилника, одредбама ове
уредбе и плана безбедности.
Након
што је преглед завршен не могу се предузети никакве измене безбедносног плана,
припадајуће безбедносне опреме или одобреног плана безбедности брода без
сагласности Агенције.
Члан 18.
Ако
је прегледом утврђено да брод испуњава услове SOLAS Конвенције, дела А ISPS
Правилника и ове уредбе, Агенција ће броду издати Међународно сведочанство о
безбедности брода.
Међународно
сведочанство о безбедности брода издаје се за период од пет година, на обрасцу
у Прилогу 6 ове уредбе.
Члан 19.
Броду
којем није издато Међународно сведочанство о безбедности брода Агенција може
издати Привремено међународно сведочанство о безбедности брода, и то у случају:
1)
брода без сведочанства, код предаје или пре уласка или поновног уласка у
пловидбу;
2)
уписа брода у одговарајући уписник у Држави;
3)
када Друштво преузме одговорност за рад брода којим раније није управ ало.
Привремено
међународно сведочанство о безбедности брода не може се издати пре 1. јула
2004. године.
Привремено
међународно сведочанство о безбедности брода
може
се издати ако су испуњени следећи услови:
1)
обав ање процена безбедности брода;
2)
примерак плана безбедности који се налази на броду је поднет на преглед и
одобрење те примењен на броду;
3)
брод је опрем ен бродским уређајима узбуњивања који задово ава захтеве правила
ХI-2/6 SOLAS Конвенције, ако се захтева;
4)
успостављене су посебне мере укључујући мере обуке, увежбавања и унутрашње
процене које гарантују да ће брод успешно задово ити услове прегледа за стицање
Међународног сведочанства о безбедности брода у периоду од шест месеци;
5)
заповедник, официр одговоран за безбедност брода и друго бродско особ е са
посебним дужностима и које се односе на безбедност упознати су са својим
дужностима и одговорностима како су наведене у SOLAS Конвенцији и А ISPS
Правилнику, овој уредби и одговарајућим одредбама плана безбедности;
6)
официр одговоран за безбедност брода удовољава захтевима ове уредбе.
Привремено
међународно сведочанство о безбедности брода важи до издавања Међународног
сведочанства о безбедности брода, а најдуже шест месеци и не може се продужити
(образац у Прилогу 7 ове уредбе).
Члан 20.
Сви
бродови државне заједнице у међународној пловидби на које се односи ова уредба
морају имати Међународно сведочанство о безбедности брода најкасније до 1. јула
2004. године.
Све
луке државне заједнице отоворене за међународни саобраћај, као и
бродоградилишта у која упловљавају бродови под страном и домаћом заставом
морају имати изјаву о оспособљености луке најкасније до 1. јула 2004. године.
Члан 21.
Друштво,
за сваки брод којим управља, мора:
1)
утврдити безбедносни систем и обезбедити људство и средства потребна за његову
ефикасну примену, сходно одредбама ове уредбе и SOLAS Конвенције;
2)
именовати у писаном облику лице одговорно за безбедност у Друштву и официра
одговорног за безбедност брода;
3)
обезбедити обуку и увежбавање лица одговорних за безбедност и свих других
чланова посаде;
4)
обезбедити исправно вођење записа, сходно одредбама ове уредбе;
5)
обезбедити сарадњу између брода и луке и између брода којим управља и других
бродова, сходно одредбама SOLAS Конвенције и ове уредбе;
6)
доставити заповеднику брода податке о лицима задуженим за укрцавање официра и
чланова посаде односно других лица којима је дозвољен приступ на броду те
податке о лицима задуженим за пословање брода.
Друштво
мора у плану безбедности брода утврдити да заповедник брода има овлашћење и
одговорност при доношењу одлука о заштити и безбедности брода и право захтевати
помоћ Друштва или владе уговорнице SOLAS Конвенције која може бити потребна.
Друштво
мора обезбедити да се лицу одговорном за безбедност у Друштву, заповеднику
брода и официру одговорном за безбедност брода, пружи потребна помоћ, ради
испуњења њихових дужности и одговорности у складу с овом уредбом.
Члан 22.
Лице
које је именовано одговорним за безбедност у Друштву може у том својству бити
одговорно за један или више бродова, у зависности од броја или врсте бродова
којима Друштво управља, под условом да је јасно утврђено за које је бродове одговорно.
Дужности
лица одговорног за безбедност у Друштву укључују:
1)
обавештење бродова о могућим опасностима;
2)
обезбеђење спровођења процене безбедности брода;
3)
обезбеђење израде, подношења на одобрење, а након тога примене и одржавања
плана безбедности брода;
4)
обезбеђење измене и допуне плана безбедности брода према прописаном поступку;
5)
припрему и спровођење унутрашње процене и прегледа система;
6)
припрему почетне и следећих провера брода коју обавља призната организација за
безбедност;
7)
отклањање недостатака и неусклађености утврђених током унутрашње процене,
повремених прегледа, безбедносних инспекција и провера способности;
8)
обезбеђење обуке официра одговорног за безбедност брода и других официра и
чланова посаде у погледу безбедности брода;
9)
све друге делатности којима се обезбеђује задовољавајући степен безбедности на
бродовима којима управља Друштво.
Члан 23.
Луке
на које се примењују одредбе ове уредбе морају имати:
1)
израђену и одобрену процену безбедности луке;
2)
израђен и одобрен план безбедности луке;
3)
именовано лице одговорно за безбедност луке.
Члан 24.
Управа
луке је дужна да именује лице одговорно за безбедност луке.
Одлуком
о именовању мора се утврдити подручје одговорности лица одговорног за
безбедност луке.
Лице
одговорно за безбедност луке може бити одговорно за више лука односно лучких
подручја.
У
случајевима промене лица одговорног за обезбедност луке управа мора обавестити
Министарство, Агенцију, лучке капетаније и министарство надлежно за унутрашње
послове у року од три дана.
Члан 25.
За
сваку луку на коју се примењују одредбе ове уредбе мора бити направ ена процена
безбедности луке.
За
организацију израде процене безбедности луке одговорно је лице за безбедност
луке.
Процену
за безбедност луке мора израдити призната организација за безбедност луке.
Обавезан
садржај процене безбедности луке наведен је у Прилогу 8 ове уредбе.
Процену
безбедности луке и измене и допуне одобрене процене одобрава Министарство.
Процена
безбедности луке мора се обновити најмање сваке три године или у случају:
1)
промене подручја луке веће од 5% површине коју заузима лука;
2)
веће промене организације, начина рада или превладавајућих терета.
Члан 26.
На
основу процене безбедности луке организација која је израдила процену мора
саставити извештај о безбедности луке који се састоји најмање од:
1)
извештаја са описом како је процена обављена;
2)
описа сваке локације утврђене током процене која може бити изложена
безбедносној опасности;
3)
описа противмера које ће се користити за отклањање опасности за сваку локацију.
Извештај
мора бити заштићен од неовлашћеног приступа или откривања.
Члан 27.
На
основу процене безбедности луке израђује се план безбедности луке.
За
израду плана безбедности луке одговорно је лице за безбедност луке.
План
безбедности луке мора израдити призната организација за безбедност луке.
План
безбедности луке, с приложеним Извештајем о стању безбедности луке одобрава
Министарство.
План
мора бити заштићен од неовлашћеног приступа или откривања.
Обавезан
садржај плана безбедности луке, с назнаком делова за чију измену није потребно
одобрење Министарства, наведен је у Прилогу 9 ове уредбе.
О
изменама делова плана које је лука овлашћена мењати без претходне сагласности
Министарства, дужна је да обавести Министарство, у року од 15 дана.
Члан 28.
Призната
организација за безбедност луке и бродоградилишта је правно лице које испуњава
услове прописане у Прилогу 10 ове уредбе и које је овлашћено за израду процена
и планова безбедности луке сагласно одредбама ове уредбе.
Захтев
за одобравање рада у својству признате организације за безбедност лука мора
садржати доказе о испуњавању услова наведених у Прилогу 10 ове уредбе.
Овлашћење
из става 1. овог члана издаје Министарство на основу захтева, на време од пет
година и садржи опис - обим послова које призната организација за сигурност
лука може обав ати.
Овлашћење
из става 1. овог члана може се одузети и пре истека рока важења, решењем
Министарства, ако Министарство утврди да призната организација за безбедност
лука не задовољава услове на основу којих јој је издато овлашћење или утврди
било коју неправилност у раду.
Надзор
над радом признате организације за безбедност лука врши Министарство.
Члан 29.
Сва
лица која бораве на подручју луке дужна су поступати по упутствима односно
сходно плану безбедности луке и степенима безбедности на снази у појединој
луци.
Посебно,
на степену безбедности 1 морају се спроводити следеће делатности:
1)
обезбеђење спровођења свих дужности које се односе на безбедност лука и
бродова;
2)
надзор над приступом подручја лука и бродова који у луци бораве;
3)
надзор над укрцајем лица и њихових ствари;
4)
праћење ограничених простора и обезбеђење приступа само овлашћеним лицима;
5)
праћење подручја лука, посебно подручја у близини важних објеката и бродова;
6)
надзор руковања теретом и бродским залихама;
7)
обезбеђење средстава везе.
На
степену безбедности 2 морају се спроводити додатне безбедносне мере наведене у
одобреном плану безбедности луке, у складу с упутствима лица одговорног за
безбедност луке, а које се односе на став 2. тач. 1. до 7.
На
степену безбедности 3 морају се предузимати даље посебне безбедносне мере
наведене у одобреном плану безбедности луке, у складу с упутствима лица
одговорног за безбедност луке, а које се односе на став 2. тач. 1. до 7.
Поред
мера из ст. 3. и 4. овог члана одговорно лице луке дужно је обезбедити
спровођење и других мера и поступака које му ради обезбеђења задовољавајућег
степена безбедности лука и бродова у поједином случају наложи Министарство или
надлежни Центар безбедности.
Члан 30.
На
захтев управе луке, а након одобреног плана безбедности луке и обав еног
прегледа луке, Министарство издаје Изјаву о безбедности луке.
Изјава
о безбедности издаје се на период од пет година, уз услов годишњег прегледа.
Образац
Изјаве о безбедности налази се у Прилогу 11 ове уредбе.
Контролни
преглед мора се обавити најраније 10 месеци, односно најкасније 14 месеци од
дана претходног прегледа.
Члан 31.
Лице
одговорно за безбедност луке дужно је обезбедити податке и дати обавештење о
степену безбедности или његовој промени свим бродовима који се налазе у њиховом
подручју надлежности или који су им саопштили намеру упловљавања у то подручје,
у року од тридесет минута од тренутка пријаве односно од тренутка промене
степена безбедности.
Члан 32.
Послови
лица одговорног за безбедност луке су:
1)
обезбеђење израде почетне процене безбедности луке;
2)
обезбеђење израде и одржавања плана безбедности луке:
3)
примену и спровођење плана безбедности луке;
4)
састав ање и издавање Декларације о безбедности;
5)
спровођење редовних прегледа безбедности луке;
6)
предлагање и уношење, кад је то потребно, измена плана безбедности луке;
7)
одржавање безбедносног опреза и будности лица које бораве на подручју луке;
8)
обезбеђење спровођења обуке лица с пословима и задацима у вези са безбедношћу
луке;
9)
обавештавање Министарства и других надлежних органа и вођење записа о
догађајима који су угрозили или су могли угрозити безбедност луке;
10)
усклађивање примене плана безбедности луке с лицем одговорним за безбедност у
Друштву и официром одговорним за безбедност брода;
11)
усклађивање деловања са службама безбедности, ако је то потребно;
12)
обезбеђење исправности и функционалности безбедносне опреме;
13)
помагање официрима одговорним за безбедност брода при утврђивању идентитета
лица које тражи приступ на брод.
Лице
одговорно за безбедност луке мора обезбедити чување испуњених Декларација о
безбедности и других записа за период од најмање три године.
Члан 33.
Заповедник
брода који намерава упловити у луку дужан је на захтев инспектора безбедности
пловидбе или лица одговорног за безбедност луке да их обавести о:
1)
датуму истицања Међународног сведочанства о безбедности брода или Привременог
међународног сведочанства о безбедности брода и називу органа који је издао;
2)
степену безбедности на којем се брод налази;
3)
степену безбедности на којем се брод налазио у претходних десет лука;
4)
посебним и додатним мерама безбедности које је брод предузео у претходних десет
лука и
5)
другим додатним подацима који се односе на безбедност, осим појединости из
плана о безбедности брода.
Заповеднику
брода који одбије да достави тражене податке или их не достави најмање два сата
пре упловљења на сидриште луке, у коју намерава упловити, лучка капетанија може
забранити упловљење у луку, док не добије тражене податке:
Члан 34.
За
пријем обавештења о постојању опасности коју брод може послати коришћењем
бродског телекомуникационог система одговара Агенцији.
У
случају пријема обавештења о постојању опасности Агенција је дужна обавестити
Министарство и надлежни центар Министарства надлежног за послове унутрашњих
послова, на чијем се подручју налази брод изложен опасности или ако се брод у
тренутку одашиљања обавештења налази изван унутрашњих морских вода и
територијалног мора.
О
предузетим мерама и поступцима, у случају пријема обавештења о постојању
опасности броду, одговорно лице Министарства надлежног за унутрашње послове
дужно је благовремено обавестити:
1)
надлежну лучку капетанију, ако се брод налази у подручју унутрашњих морских
вода и територијалног мора;
2)
Министарство, ако се брод налази изван унутрашњих морских вода и територијалног
мора и
3)
лице одговорно за безбедност луке, ако се брод налази у подручју луке или у
луку намерава да уплови.
Члан 35.
У
случају пријема обавештења о постојању опасности било којој луци на подручју
Државе, Министарство је дужно обавестити Министарство надлежно за унутрашње
послове које ће променити степен безбедности за једну или више лука, ако је то
потребно.
О
предузетим мерама и поступцима у случају пријема обавештења о постојању
опасности у луци Министарство надлежно за унутрашње послове дужно је
благовремено обавестити:
1)
надлежну лучку капетанију;
2)
лице или лица одговорна за безбедност луке;
3)
заповедника брода или бродова, ако је опасности изложен један или више бродова;
4)
друге службе, установе или лица чија помоћ при отклањању опасности или њених
последица може бити потребна.
Члан 36.
Официр
одговоран за безбедност брода, лице одговорно за безбедност у Друштву и лице
одговорно за безбедност луке, морају стећи овлашћење којим потврђују своју
оспобљеност за обав ање послова и задатака утврђених овом уредбом.
Обуку
могу да врше квалификоване и оспособљене организације, у складу са захтевима
Међународне поморске организације.
Члан 37.
Сви
официри и чланови посаде морају, у року од седам дана од дана укрцаја на брод,
бити упознати с основним дужностима сходно плану безбедности брода и посебно:
1)
значење и захтеве који произлазе из различитих степена безбедности;
2)
основне поступке у случају опасности или у ванредним околностима;
3)
препознавање и откривање оружја, опасних материја и направа;
4)
препознавање особина и уобичајена понашања лица која би могла угрозити;
5)
поступцима и начину који се користе да би се процениле мере безбедности.
Члан 38.
У
циљу обезбеђења примене одредби плана безбедности брода најмање једанпут свака
три месеца мора бити спроведена вежба провере појединих мера безбедности, у
складу са одредбама одобреног плана безбедности брода.
Ако
је више од 25% бродског особља било замењено, у неком интервалу, с особљем које
није претходно учествовало у увежбавању на том броду током последња три месеца,
увежбавање треба спровести најкасније седам дана након замене.
У
циљу примене плана безбедности брода у целини најмање једанпут годишње мора бити
спроведена општа вежба свих или већег броја мера предвиђених одобреним планом
безбедности брода.
Између
две опште вежбе не сме проћи више од 18 месеци.
О
спроведеним вежбама провере и општим вежбама официр одговоран за безбедност
брода дужан је водити запис на службеном језику с преводом на енглески језик.
Члан 39.
У
циљу обезбеђења примене одредаба плана безбедности луке, најмање једном, свака
три месеца, мора бити спроведена вежба провере способности благовремене примене
поједине мере или поступка утврђеног планом безбедности луке. Узастопним
вежбама провере морају бити обухваћене све мере и поступци предвиђени планом
безбедности луке.
У
циљу примене плана безбедности луке, најмање једанпут годишње мора бити
спроведена општа вежба којом су обухваћене све или већина мера предвиђених
одобреним планом безбедности луке те уз учествовање свих или већине лица која
имају задужења у погледу безбедности.
Између
две опште вежбе не сме проћи више од 18 месеци.
О
спроведеним вежбама провере и општим вежбама официр одговоран за безбедност
луке дужан је водити запис.
Члан 40.
За
официра одговорног за безбедност брода (SSO) може бити именовано лице које:
-
има најмање 18 година;
-
има најмање 12 месеци пловидбеног стажа;
-
које је завршило обуку за официра одговорног за безбедност брода, сходно
програму из Прилога 12 ове уредбе и положило одговарајући испит.
Овлашћење
из става 1. овога члана издаје се без временског ограничења.
За
лице одговорно за безбедност у Друштву (CSO) може бити именовано лице које:
-
има најмање 18 година;
-
које је завршило обуку за лице одговорно за безбедност у Друштву, сходно
програму из Прилога 13 ове уредбе и положило одговарајући испит.
Овлашћење
из става 1. овог члана издаје се без временског ограничења.
За
лице одговорно за безбедност у луци (PFCO) може бити именовано лице које:
-
има високу или вишу школску спрему;
-
има најмање 3 године радног искуства у струци;
-
је завршило обуку за лице одговорно за безбедност у луци, у складу с програмом
из Прилога 14 ове уредбе и положило одговарајући испит.
Овлашћење
из става 1. овога члана издаје се без временског ограничења.
Члан 41.
Надзор
над спровођењем ове уредбе на бродовима врши Министарство.
Члан 42.
Послови
инспекцијског надзора из члана 40. ове уредбе врше републички инспектори
безбедности пловидбе (у даљем тексту: инспектори) у складу са законом и овом
уредбом.
Члан 43.
Инспектори
нису овлашћени прегледати планове безбедности брода.
Изузетно
од одредбе става 1. овог члана, ако постоји основана сумња да брод не удовољава
захтевима SOLAS Конвенције и дела А ISPS правилника те ако је једини начин
утврђивања недостатка или њиховог отклањања преглед плана безбедности брода,
ограничени приступ до појединих делова који се односе на уочене неусклађености
је дозвољен уз сагласност власти чију заставу брод вије или заповедника
односног брода.
Члан 44.
Надзор
над спровођењем ове уредбе у лукама врше инспектори из члана 42. ове уредбе,
надлежне републичке инспекције и инспектори министарства надлежног за унутрашње
послове.
Члан 45.
Новчаном
казном од 5.400,00 до 105.000,00 динара, односно 76,00 до 1.480,00 евра казниће
се за прекршај Друштво или друго правно лице ако:
1)
брод којим управља, а на који се примењује ова уредба нема израђену и одобрену
процену безбедности брода, израђен и одобрен план безбедности брода,
Међународно сведочанство о безбедности брода или Привремено међународно
сведочанство о безбедности брода и официра одговорног за безбедност брода (члан
8);
2)
не одреди у писаном облику лице одговорно за безбедност у Друштву и официра
одговорног за безбедност брода (члан 21. став 1. тачка 2).
За
прекршај из става 1. овог члана, новчаном казном од 2.100,00 до 21.000,00
динара, односно 30,00 до 300,00 евра казниће се физичко лице и одговорно лице у
правном лицу.
Члан 46.
Новчаном
казном од 1.800,00 до 18.000,00 динара, односно 25,00 до 250,00 евра казниће се
за прекршај одговорно лице у управи луке ако не одреди лице одговорно за
безбедност луке (члан 24. став 1. тачка 1).
Члан 47.
Новчаном
казном од 1.800,00 до 18.000,00 динара, односно 25,00 до 250,00 евра казниће се
за прекршај заповедник брода или лице које га замењује ако:
1)
не поступи по плану безбедности брода и степенима безбедности који су на снази
у појединој луци (члан 12);
2)
у прописаном року не потврди лицу одговорном за безбедност луке пријем
обавештења о успостављању степена безбедности 2 или 3 и о почетку примене
додатних или посебних безбедносних мера (члан 13);
3)
не обавести лучку капетанију односно надлежну власт луке у случају примене
привремених мера безбедности (члан 14. став 3);
4)
не води записе на броду (члан 16);
5)
на захтев инспектора безбедности пловидбе или лица одговорног за безбедност
луке не достави тражене податке (члан 33);
6)
уплови с бродом у луку супротно забрани (члан 33. став 2).
Члан 48.
Новчаном
казном од 1.800,00 до 18.000,00 динара, односно 25,00 до 250,00 евра казниће се
за прекршај одговорно лице за безбедност ако:
1)
не обезбеди израду процене безбедности брода (члан 10. става 2);
2)
не обав а послове сагласно члану 22. ове уредбе.
Члан 49.
Новчаном
казном од 1.800,00 до 18.000,00 динара, односно 25,00 до 250,00 евра казниће се
за прекршај официр одговоран за безбедност брода ако:
1)
не поступа сагласно члану 9. ове уредбе, 2) у прописаним роковима не спроводе
вежбе провере или опште вежбе мера безбедности, у скаду са одредбама одобреног
плана безбедности брода (члан 38).
Члан 50.
Новчаном
казном од 1.800,00 до 18.000,00 динара, односно 25,00 до 250,00 евра казниће се
за прекршај лице одговорно за безбедност луке ако:
1)
не организује израду процене безбедности луке (члан 25);
2)
не обезбеди, у прописаном року, податке или достави обавештење о степену
безбедности или његовој промени свим бродовима који се налазе у тој луци или
који су саопштили намеру упловљавања у ту луку (члан 31);
3)
не обавља послове сагласно члану 32. ове уредбе.
Члан 51.
Новчаном
казном од 1.800,00 до 18.000,00 динара, односно 25,00 до 250,00 евра казниће се
за прекршај официр или други члан посаде брода ако не поступа по плану
безбедности брода и степенима безбедности који су на снази у појединој луци
(члан 12).
Члан 52.
Ова
уредба ступа на снагу осмог дана од дана објављивања у "Службеном листу
СЦГ".
 

Савет
министара

Е. п. бр. 93


1. јула
2004. године 

Београд


Председник

Србије
и Црне Горе

Светозар
Маровић, 
с. р.