Редакцијски пречишћен текст
 
 
 
На основу члана 38. став 2. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12, 47/13 и 108/13),
Министар финансија доноси
  
ПРАВИЛНИК
о обрасцима пореских пријава за утврђивање пореза на доходак грађана који се плаћа по решењу

				"Службени гласник РС", бр. 49 од 6. маја 2014, 28
				од 20. марта 2015, 30 од 27. марта 2015, 
				28 од 15. марта 2016.
  
Члан 1.
Овим правилником прописују се обрасци пореских пријава за утврђивање:
1) пореза на приходе од самосталне делатности на које се порез плаћа паушалним опорезивањем;
2) годишњег пореза на доходак грађана.
Члан 2.
Пореске пријаве из члана 1. овог правилника порески обвезник доставља Пореској управи на обрасцима прописаним овим правилником, и то:
1) за утврђивање пореза на приходе од самосталне делатности на које се порез плаћа паушалним опорезивањем – на Обрасцу ППДГ-1Р – Пореска пријава за аконтационо – коначно утврђивање пореза на приходе од самосталне делатности за период од ______ до _____ 201__. године, који је одштампан уз овај правилник и чини његов саставни део; 
2) за утврђивање годишњег пореза на доходак грађана – на Обрасцу ППДГ-2Р – Пореска пријава за утврђивање годишњег пореза на доходак грађана за _____ годину, који је одштампан уз овај правилник и чини његов саставни део.


Пoрeскa приjaвa из стaвa 1. тaчкa 1) oвoг члaнa пoднoси 
				сe у писменом облику – непосредно или путем поште, а пoрeскa 
				приjaвa из стaвa 1. тaчкa 2) oвoг члaнa пoднoси сe у 
				eлeктрoнскoм oблику или у писменом облику – непосредно или путем 
				поште.**


				Пореска пријава из става 1. тачка 2) овог члана подноси се*,** у електронском облику, употребом електронских сервиса 
				Пореске управе, на начин прописан правилником којим се уређује 
				подношење пореске пријаве електронским путем.*

Пореску пријаву из стaвa 1. тaчкa 2) овог члана порески 
				обвезник може да поднесе и у писменом облику непосредно или 
				путем поште, организационој јединици Пореске управе надлежној 
				према месту свог пребивалишта.**

Нерезидентни обвезник преко пореског пуномоћника 
				одређеног у складу са законом којим се уређује порески поступак 
				и пореска администрација, сходно ставу 4. овог члана подноси 
				пореску пријаву из стaвa 1. тaчкa 2) oвoг члaнa организационој 
				јединици Пореске управе надлежној према боравишту нерезидентног 
				обвезника, односно организационој јединици Пореске управе 
				опредељеној као надлежној при додељивању ПИБ-а у складу са 
				законом којим се уређују порески поступак и пореска 
				администрација.**

Пореску пријаву из стaвa 1. тaчкa 2) oвoг члaнa у 
				писменом облику може поднети порески обвезник или лице које је 
				порески обвезник овластио за подношење пореске пријаве и 
				предузимање радњи које су у вези са поднетом пријавом.**

				*Службени гласник РС, број 30/2015
**Службени гласник РС, број 28/2016
 
Члан 3.
У Образац ППДГ-1Р подаци се уносе на следећи начин:
1) у део 1 – подаци о пореском обвезнику – уносе се основни подаци о пореском обвезнику (ЈМБГ, име и име оца и презиме и подаци о пребивалишту, односно боравишту); 
2) у део 2 – подаци о радњи – уносе се основни подаци о радњи (ПИБ, матични број, фирма (пуна ознака и скраћена ознака) и подаци о седишту радње);
3) у део 3 – подаци о делатности – уносе се основни подаци о делатности (шифра и назив претежне делатности), датум уписа у регистар надлежног органа и датум евидентирања у ПДВ;
4) у део 4 – подаци о рачуну у банци – уносе се подаци о месту пословања банке, називу банке и броју рачуна у банци;
5) у део 5 – подаци о посебним просторима – издвојеним пословним јединицама – уносе се подаци о месту, адреси и датуму уписа издвојених пословних јединица предузетничке радње у регистар надлежног органа;
6) у део 6 – подаци за утврђивање пореза – уносе се подаци о оствареним приходима, и то:
(1) под ред. бр. 6.1.1 – приходи од продаје робе (податак из колоне 3 Обрасца КПО прописаног Правилником о пословним књигама и исказивању финансијског резултата по систему простог књиговодства („Службени гласник РС”, број 140/04 – у даљем тексту: Правилник);
(2) под ред. бр. 6.1.2 – приходи од продаје производа (податак из колоне 3 Обрасца КПО прописаног Правилником);
(3) под ред. бр. 6.1.3 – приходи од продаје услуга (податак из колоне 4 Обрасца КПО прописаног Правилником);
(4) под ред. бр. 6.1.4 – остали приходи;
(5) под ред. бр. 6.1.5 – укупни приходи као збир износа са ред. бр. 6.1.1, 6.1.2, 6.1.3. и 6.1.4;
(6) предузетник који започиње обављање самосталне делатности, а испуњава услове да порез плаћа на паушално утврђен приход, на ред. бр. 6.1.1. до 6.1.5. исказује планиране приходе у години у којој започиње обављање делатности;
7) у део 7 – посебни подаци – уносе се:
(1) под ред. бр. 7.1 – број запослених радника у време подношења пријаве;
(2) под ред. бр. 7.2 – подаци о пословном простору; 
(3) под. ред. бр. 7.2.1. до 7.2.6. – уносе се подаци о површини пословног простора, и то седишта радње и издвојених пословних јединица;
(4) под ред. бр. 7.3 – подаци о вредности основних средстава – уноси се податак о укупној вредности основних средстава који се исказује на ред. бр. 7.3.1; 
8) у део 8 – попис приложених доказа – уноси се списак приложених докумената које је обвезник поднео, а који су од значаја за обрачун пореза на приход од самосталне делатности;
9) у део 9 – напомена пореског обвезника/пуномоћника/заступника – уноси се напомена у вези са подношењем пореске пријаве.
У образац из става 1. овог члана новчани износи уносе се у динарима, без децимала.
Члан 4.
У Образац ППДГ-2Р подаци се уносе на следећи начин:**

				1) у део − подаци о пријави − уносе се подаци о врсти пријаве, 
				идентификационом броју пријаве и пореском периоду, и то:**

				(1) врста пријаве − ознака 1 за пријаву коју подноси порески 
				обвезник или друго лице у складу са законом, односно ознака 2 за 
				измењену пријаву која се подноси у складу са чланом 40. Закона о 
				пореском поступку и пореској администрацији („Службени гласник 
				РС”, бр. 80/02, 84/02 – исправка, 23/03 – исправка, 70/03, 
				55/04, 61/05, 85/05 – др. закон, 62/06 – др. закон, 61/07, 
				20/09, 72/09 – др. закон, 53/10, 101/11, 2/12 – исправка, 93/12, 
				47/13, 108/13,**
				
				68/14, 105/14, 91/15 – аутентично тумачење, 112/15 и 15/16*** − у даљем тексту: Закон о пореском 
				поступку);**

				(2) идентификациони број пријаве − број пријаве која се мења у 
				складу са чланом 40. Закона о пореском поступку;**

				(3) порески период − податак о календарској години за коју се 
				подноси пријава.**


1а) у дeo 1 – пoдaци o пoрeскoм oбвeзнику – унoсe сe 
				пoдaци o пoрeскoм oбвeзнику (JMБГ/ЕБС/ПИБ, имe, имe jeднoг 
				рoдитeљa, прeзимe и пoдaци o прeбивaлишту, oднoснo бoрaвишту, 
				занимање);***


				2) у део 2 − подаци о издржаваним члановима породице − уносе се 
				подаци о издржаваним члановима породице (сродство са пореским 
				обвезником,**
				
JMБГ/ЕБС*** издржаваног члана породице, име, име једног 
				родитеља и презиме издржаваног члана породице);**
3) у део 3 – подаци о приходима који се опорезују – уносе се:
(1) под ред. бр. 3.1 – опорезиви приходи за које је исплатилац обуставио и платио порез и доприносе по одбитку (према потврди пореског плаца);
(2) подред. бр. 3.1.1 – зарада – уноси се износ остварене зараде из чл. 13. ст. 1, 2. и 4, 14, 14а и 14б Закона о порезу на доходак грађана („Службени гласник РС”, бр. 24/01, 80/02, 135/04, 62/06, 65/06 – исправка, 31/09, 44/09, 18/10, 50/11, 91/11 – УС, 93/12, 114/12 – УС, 47/13, 
				
				48/13 – исправка, 108/13,* 

57/14, 68/14 – др. зaкoн и 112/15*** – у даљем тексту: Закон), осим исплаћене личне зараде предузетника;
(3) под ред. бр. 3.1.2 – порез и доприноси на терет запосленог – уноси се износ пореза и доприноса за обавезно социјално осигурање на терет запосленог на зараду исказану на ред. бр. 3.1.1, који су плаћени у календарској години за коју се утврђује годишњи порез;
(4) под ред. бр. 3.1.3 – опорезиви приходи остварени ван радног односа – уносе се износи прихода који су остварени ван радног односа из чл. 55, 60, 63. став 3, 82. ст. 3. и 4, 84а и 85. Закона;
(5) под ред. бр. 3.1.4 – порез и доприноси на терет примаоца прихода – уноси се износ пореза и доприноса за обавезно социјално осигурање на терет примаоца прихода исказаних на ред. бр. 3.1.3, који су плаћени у календарској години за коју се утврђује годишњи порез;
(6) под ред. бр. 3.2 – свега – уноси се износ који представља збир износа са ред. бр. 3.1.1. и 3.1.3. умањених за износе са ред. бр. 3.1.2. и 3.1.4;
(7) под ред. бр. 3.3 – опорезиви приход од самосталне делатности – уноси се:
(8) под ред. бр. 3.3.1 – опорезиви приход од самосталне делатности – уноси се износ опорезиве добити из члана 33. Закона, односно паушално утврђен приход из члана 40. Закона, у зависности од начина утврђивања и плаћања пореза на приходе од самосталне делатности;


				(9) под ред. бр. 3.3.2 – порез – уноси се износ пореза на 
				приходе од самосталне делатности за предузетника који порез 
				плаћа на опорезиву добит из члана 33. Закона исказану на ред. 
				бр. 3.3.1, који је плаћен у календарској години за коју се 
				утврђује годишњи порез;*
(10) под ред. бр. 3.3.3 – порез и доприноси на терет предузетника – уноси се износ пореза и доприноса за обавезно социјално осигурање на приходе од самосталне делатности за предузетника који порез плаћа на паушално утврђен приход из члана 40. Закона исказан на ред. бр. 3.3.1, који су плаћени у календарској години за коју се утврђује годишњи порез;
(11) под ред. бр. 3.3.4 – лична зарада предузетника – уноси се износ исплаћене личне зараде предузетника из члана 33а Закона;
(12) под ред. бр. 3.3.5 – порез и доприноси на терет предузетника – уноси се износ пореза и доприноса за обавезно социјално осигурање на исплаћену личну зараду предузетника из члана 33а Закона исказану на ред. бр. 3.3.4, који су плаћени у календарској години за коју се утврђује годишњи порез;
(13) под ред. бр. 3.4 – свега – уноси се износ који представља разлику између износа са ред. бр. 3.3.1, 3.3.2, 3.3.3. и 3.3.5. увећан за износ са ред. бр. 3.3.4;
(14) под ред. бр. 3.5 – остали опорезиви приходи по решењу Пореске управе;
(15) под ред. бр. 3.5.1 – опорезиви приходи – уноси се износ прихода из чл. 60, 82. ст. 3. и 4. и 85. Закона, који су остварени у календарској години за коју се утврђује годишњи порез;
(16) под ред. бр. 3.5.2 – порез и доприноси на терет примаоца прихода – уноси се износ пореза и доприноса за обавезно социјално осигурање на терет примаоца прихода исказаних на ред. бр. 3.5.1, који су плаћени у календарској години за коју се утврђује годишњи порез;
(17) под ред. бр. 3.6 – свега – уноси се износ који представља разлику између износа са ред. бр. 3.5.1. и 3.5.2;
(18) под ред. бр. 3.7 – опорезиви приходи за које је обвезник дужан сам да обрачуна и плати порез и доприносе – уноси се износ прихода који се утврђују и плаћају према члану 100а став 2. Закона;
(19) под ред. бр. 3.7.1 – опорезиви приходи – уноси се износ прихода из чл. 13. ст. 1, 2. и 4, 14, 14а и 14б, 55, 63. став 3, 82. ст. 3. и 4, 84а и 85. Закона, за које је обвезник дужан да сам обрачуна и плати порез и доприносе за обавезно социјално осигурање;
(20) под ред. бр. 3.7.2 – порез и доприноси на терет примаоца прихода – уноси се износ пореза и доприноса за обавезно социјално осигурање на терет примаоца прихода исказаних на ред. бр. 3.7.1, који су плаћени у календарској години за коју се утврђује годишњи порез;
(21) под ред. бр. 3.8 – свега – уноси се износ који представља разлику између износа са ред. бр. 3.7.1. и 3.7.2;
(22) под ред. бр. 3.9 – опорезиви приходи за које је обрачунат и плаћен порез у другој држави (према потврди надлежног државног органа те државе) – уноси се износ прихода који су остварени и опорезовани у другој држави;
(23) под ред. бр. 3.9.1 – опорезиви приходи – уноси се износ прихода из чл. 13. ст. 1, 2. и 4, 14, 14а и 14б, 33, 40, 55, 60, 63. став 3, 82. ст. 3. и 4, 84а и 85. Закона, који су остварени и опорезовани у другој држави, у календарској години за коју се утврђује годишњи порез;
(24) под ред. бр. 3.9.2 – порез на терет примаоца прихода – уноси се износ пореза на терет примаоца прихода исказаних на ред. бр. 3.9.1, који је плаћен у календарској години за коју се утврђује годишњи порез;
(25) под ред. бр. 3.10 – свега – уноси се износ који представља разлику између износа са ред. бр. 3.9.1. и 3.9.2;
(26) под ред. бр. 3.11 – износ по основу повраћаја доприноса за обавезно социјално осигурање – уноси се износ који је обвезнику исплаћен по основу повраћаја доприноса за обавезно социјално осигурање у складу са законом који уређује доприносе за обавезно социјално осигурање, у календарској години за коју се утврђује годишњи порез на доходак грађана;
(27) под ред. бр. 3.12 – укупно – уноси се износ који представља збир износа са ред. бр. 3.2, 3.4, 3.6, 3.8, 3.10. и 3.11; 
(28) под ред. бр. 3.13 – неопорезиви износ – уноси се неопорезиви износ који је прописан одредбом члана 87. став 1. Закона (троструки износ просечне годишње зараде по запосленом исплаћене у Републици у години за коју се утврђује годишњи порез);


(28а) пoд рeд. бр. 3.13.1 – изнoс умaњeњa нeтo прихoдa – 
				унoси сe изнoс зa кojи je у 2015. гoдини извршeнo умaњeњe нeтo 
				прихoдa oбвeзникa сaглaснo Зaкoну o умaњeњу нeтo прихoдa лицa у 
				jaвнoм сeктoру („Службeни глaсник РС”, брoj 108/13), а у вези са 
				Законом о привременом уређивању основица за обрачун и исплату 
				плата, односно зарада и других сталних примања код корисника 
				јавних средстава („Службeни глaсник РС”, брoj 116/14), од стране 
				корисника јавних средстава који су у 2015. гoдини исплатили 
				плате односно друга стална примања закључно за месец октобар 
				2014. године или раније месеце;***
(29) под ред. бр. 3.14 – доходак за опорезивање – уноси се износ који представља разлику између износа са ред. бр. 
				
				3.12, 3.13. и 3.13.1*;
(30) под ред. бр. 3.15 – лични одбици – уносе се износи личних одбитака, и то:
(31) под ред. бр. 3.15.1 – за пореског обвезника – уноси се износ личног одбитка за пореског обвезника према члану 88. став 1. тачка 1) Закона;
(32) под ред. бр. 3.15.2 – за издржаване чланове породице – уносе се износи личних одбитака за издржаване чланове породице према члану 88. став 1. тачка 2) и став 3. тог члана Закона;
(33) под ред. бр. 3.16 – опорезиви доходак – уноси се износ који представља разлику између износа са ред. бр. 3.14. и 3.15;
(34) под ред. бр. 3.16.1 – опорезиви доходак до шестоструке просечне годишње зараде – уноси се износ шестоструке просечне годишње зараде;
(35) под ред. бр. 3.16.2 – опорезиви доходак преко шестоструке просечне годишње зараде – уноси се износ који је виши од шестоструке просечне годишње зараде;
(36) под ред. бр. 3.17 – порез по стопи од 10% – уноси се износ пореза који се добија применом стопе од 10% на износ са ред. бр. 3.16.1; 
(37) под ред. бр. 3.18 – порез по стопи од 15% – уноси се износ пореза који се добија применом стопе од 15% на износ са ред. бр. 3.16.2;
(38) под ред. бр. 3.19 – годишњи порез – уноси се износ годишњег пореза који представља збир износа са ред. бр. 3.17. и 3.18;
4) у део 4 – попис приложених доказа – уноси се списак приложених докумената које је обвезник поднео, а који су од значаја за обрачун годишњег пореза на доходак грађана;
5) у део 5 – напомена пореског обвезника/пуномоћника/заступника – уноси се напомена у вези са подношењем пореске пријаве.
У образац из става 1. овог члана новчани износи уносе се у динарима, без децимала.
*Службени 
				гласник РС, број 28/2015
**Службени 
				гласник РС, број 30/2015
***Службени гласник РС, број 28/2016
 
Члан 5.
Почев од дана ступања на снагу овог правилника пореска пријава за утврђивање пореза на приходе од самосталне делатности на које се порез плаћа паушалним опорезивањем подноси се на Обрасцу ППДГ-1Р уместо на Обрасцу ППДГ-1П из Правилника о обрасцима пореских пријава за утврђивање пореза на приходе грађана („Службени гласник РС”, бр. 7/04, 19/07, 20/10, 23/10 – исправка, 8/11, 74/13, 24/14 и 27/14 – исправка).
Пореска пријава за утврђивање годишњег пореза на доходак грађана подноси се на Обрасцу ППДГ-2Р почев за 2014. годину.
Изузетно од става 2. овог члана, пореска пријава за утврђивање годишњег пореза на доходак грађана за 2013. годину обвезника који је остварио приход од самосталне делатности подноси се на Обрасцу ППДГ-2Р.
Члан 6.
Овај правилник ступа на снагу наредног дана од дана објављивања у „Службеном гласнику Републике Србије”.
Број 110-00-136/2014-04
У Београду, 6. маја 2014. године
Министар,
Лазар Крстић, с.р.
 
ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" 
				ПРАВИЛНИКА
 
Правилник о изменама и допунама Правилника 
				о обрасцима пореских пријава за утврђивање пореза на доходак 
				грађана који се плаћа по решењу: "Службени гласник РС", број 
				28/2015-116

				Члан 3.

				Обвезник годишњег пореза на доходак грађана који до дана ступања 
				на снагу овог правилника није поднео пореску пријаву за 
				утврђивање годишњег пореза на доходак грађана за 2014. годину, 
				пореску пријаву подноси на Обрасцу ППДГ-2Р из члана 2. овог 
				правилника, закључно са 31. мартом 2015. године, а у складу са 
				чланом 38. став 8. Закона о пореском поступку и пореској 
				администрацији („Службени гласник РС”, бр. 80/02, 84/02 – 
				исправка, 23/03 – исправка, 70/03, 55/04, 61/05, 85/05 – др. 
				закон, 62/06 – др. закон, 61/07, 20/09, 72/09 – др. закон, 
				53/10, 101/11, 2/12 – исправка, 93/12, 47/13, 108/13, 68/14 и 
				105/14).

				Члан 4.

				Овај правилник ступа на снагу наредног дана од дана објављивања 
				у „Службеном гласнику Републике Србије”.
 
 
Прилози
НАПОМЕНА ИЗДАВАЧА: Правилником о изменама и допунама 
				Правилника о обрасцима пореских пријава за утврђивање пореза на 
				доходак грађана који се плаћа по решењу ("Службени гласник РС", 
				број 28/2016) Образац ППДГ-2Р је замењен новим обрасцем (види 
				члан 3. Правилника - 28/2016-17).

Образац 
				ППДГ-1Р – Пореска пријава за аконтационо – коначно утврђивање 
				пореза на приходе од самосталне делатности за период од
______
до______201__. године 

Образац ППДГ-2Р – 
				Пореска пријава за утврђивање годишњег пореза на доходак грађана 
				за _____  годину