На
основу члана 29. Закона о научноистрживачкој делатности („Службени гласник
СРС“, број 12/90),

Републички секретар за образовање, науку и
физичку културу, доноси

 

ПРАВИЛНИК

О РЕГИСТРУ
ИСТРАЖИВАЧКИХ ОРГАНИЗАЦИЈА 

„Службени гласник
РС", број 17 од 7. децембра 1990. 

Члан 1.

Овим правилником утврђује се облик и садржај регистра
истраживачких организација (у даљем тексту: регистар), као и поступак уписа и
брисања из регистра. 

Члан 2. 

Регистар се води у облику укоричене књиге са листовима,
величине 40 х 30 сантиметара. 

Обе странице једног листа представљају посебан
регистарски лист. Регистарски листови обележавају се текућим бројевима, а
странице сваког регистарског листа бројевима 1. и 2. 

Подаци у регистарском листу воде се према обрасцу
„Регистарски лист истраживачких организација", који је одштампан уз овај
правилник и чини његов саставни део. 

Члан 3. 

Субјекти уписа уписују се у регистар одвојено по
врстама организација у смислу члана 27. Закона о научноистраживачкој
делатности. 

На регистарском листу уписују се подаци о једном
субјекту уписа. 

Члан 4.

Сваки регистарски лист оверава печатом и потписом
функционер који руководи републичким, односно покрајинским органом управе
надлежним за послове науке, и лице које је овлашћено да врши упис у регистар. 

Члан 5. 

Субјект уписа сваку насталу промену података из обрасца
из члана 2. став 3. овог правилника који се односе на испуњеност услова за
обављање научноистраживачке делатности, доставља републичком, односно
покрајинском органу управе надлежном за послове науке. 

Члан 6. 

Ако се два или више института, односно две или више
истраживачко-развојних јединица споје у једну, организација, односно јединица
која је настала спајањем уписује се у регистар као нова, а у одговарајућој
рубрици регистарских листова на којима су спојени институти, односно
истраживачко-развојне јединице биле уписане, забележиће се њихово брисање, са
назнаком броја регистарског листа у који је уписана новооснована организација,
односно истраживачко-развојна јединица. 

Члан 7. 

Ако се институт, односно истраживачко-развојна јединица
припоји другом институту, односно истраживачко-развојној јединици, у
одговарајућој рубрици регистарског листа забележиће се престанак института,
односно истраживачко-развојне јединице која се припаја, с назнаком броја
регистарског листа у који је уписан институт, односно истраживачко-развојна
јединица којој је припајање извршено. 

Члан 8. 

Ако се институт, односно истраживачко-развојна јединица
подели на два или више института, односно две или више истраживачко-развојних
јединица, институти, односно истраживачко-развојне јединицр, које су настале
поделом уписаће се као нове, а престанак подељеног института, односно
истраживачко-развојне јединице забележиће се у одговарајућу рубрику
регистарског листа, с назнаком броја страница регистарских листова на којима су
уписани новоосновани институти, односно истраживачко-развојне јединице. 

Члан 9. 

Овај правилник ступа на снагу осмог дана од дана
објављивања у „Службеном гласнику Републике Србије". 

 

Број
640-01-50/90-04

У
Београду, 27. новембра 1990. године

Републички
секретаријат за образовање, науку и физичку културу

Републички
секретар,

проф.
др. Данило Ж. Марковић. с.р