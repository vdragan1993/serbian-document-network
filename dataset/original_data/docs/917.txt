На
основу члана 13. став 4. Закона о одбрани („Службени гласник Републике Србије“,
бр. 45/91 и 58/91),
Влада
Републике Србије, доноси
 
 
УРЕДБУ

о 
организовању и извршавању радне обавезе
„Службени
гласник РС”, број 34 од 27. маја 1992.

 
  
 
Члан
1.
Овом уредбом уређује
се организовање и извршавање радне обавезе грађана у државним органима,
предузећима и другим организацијама (у даљем тексту: обвезници радне обавезе).
 
Члан
2.
Распоред обвезника
радне обавезе у државним органима, предузећима и другим организацијама сматра
се њиховим ратним распоредом.
 
Члан
3.
Државни органи,
предузећа и друге организације у које се распоређују обвезници радне обавезе и
Републички завод за тржиште рада (у даљем тексту: Завод) обезбеђују услове за
извршење радне обавезе.
 
Члан
4.
Државни органи,
предузећа и друге организације воде податке о броју и структури потребних
распоређених и нераспоређених радника према ратној систематизацији.
Републички фонд за
пензијско и инвалидско осигурање самосталних делатности и Републички фонд за
пензијско и инвалидско осигурање земљорадника воде податке о приватним
послодавцима и земљорадницима који су обвезници радне обавезе.
Подаци из ст. 1. и
2. овог члана достављају се Заводу.
Завод води податке о
незапосленим лицима која немају утврђен ратни распоред.
Начин вођења
података из ст. 1. до 4. овог члана прописује министар надлежан за послове
рада.
 
Члан
5.
Установе у области
образовања достављају Заводу податке о ученицима и студентима обвезницима радне
обавезе према достављеном упитнику.
 
Члан
6.
Обвезници радне
обавезе распоређују се у миру за извршавање послова у државним органима,
предузећима и другим органима у рату на радна места утврђена ратном
систематизацијом.
 
Члан
7.
Државни органи,
предузећа и друге организације врше попуну својих ратних систематизација
првенствено из сопственог састава, а ако за то не постоји могућност, попуну
потребних радника врше од нераспоређених обвезника радне обавезе, уз
посредовање Завода.
 
Члан
8.
Ратни распоред
обвезника радне обавезе одређује и саопштава:
1) у државним
органима – функционер који руководи органом;
2) у предузећима и
другим организацијама – пословодни орган.
Распоређивање војних
обвезника у смислу става 1. овог члана може да се врши по претходно добијеној
сагласности надлежног органа.
 
Члан
9.
Поред јединица радне
обавезе које се образују у складу са савезним прописима, министар одбране може
образовати и друге јединице радне обавезе или се обвезници радне обавезе могу
непосредно ангажовати на извршавању радова санације од елементарних, техничких,
технолошких и других већих опасности у миру и рату.
Организацију и
формацију јединица радне обавезе утврђује министар одбране актом о њиховом
образовању.
 
Члан
10. 
Јединице радне обавезе
из члана 9. ове уредбе попуњавају се по правилу обвезницима радне обавезе који
нису распоређени на друге послове одбране.
 
Члан
11.
За повремено
извршавање одређених радова значајних за одбрану земље могу се непосредно
ангажовати и одговарајућа предузећа и друге организације оспособљени за
извршавање тих радова.
Повремено извршавање
одређених радова значајних за одбрану земље наређује министар одбране.
 
Члан
12.
Ова уредба ступа на
снагу осмог дана од дана објављивања у „Службеном гласнику Републике Србије”.
 
 
05 број 88-4189/40
У Београду, 27. маја
1992. године

Влада Републике
Србије
Потпредседник,
др 
Небојша Маљковић,
с. р.