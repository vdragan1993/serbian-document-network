На
основу члана 20. став 2. Уредбе о начелима за унутрашњу организацију и систематизацију
радних места у министарствима, посебним организацијама и службама Владе („Службени
гласник РС”, бр. 78/04 и 38/05),
Влада
доноси
 
 
ОДЛУКУ
о образовању Колегијума
министара за дијаспору
„Службени
гласник РС“, број 64 од 22. јула 2005.
 
 
1.
Образује се Колегијум министара за дијаспору (у даљем тексту: Колегијум министара),
као стална координациона група.
 
2.
У Колегијум министара именују се:
–
проф. др Војислав Вукчевић, министар за дијаспору,
–
Драган Јочић, министар унутрашњих послова,
–
Предраг Бубало, министар привреде,
–
мр Млађан Динкић, министар финансија,
–
др Слободан Вуксановић, министар просвете и спорта,
–
Драган Којадиновић, министар културе.
Седницама
Колегијума министара председава председник Владе.
 
3.
Задатак Колегијума министара је координација послова из делокруга надлежних министарстава,
као и разматрање и давање предлога везаних за: статусна питања држављана Републике
Србије који живе изван државне заједнице Србија и Црна Гора; утврђивање олакшица
код увоза ствари и опреме ради обављања делатности у Републици Србији; поспешивање
улагања у привреду и учешће дијаспоре у поступку приватизације; развој и унапређење
допунског школовања и очување српског језика; учешће у културним манифестацијама,
очувању споменика културе и њиховом представљању у иностранству; праћење активности
на попису дијаспоре, као и друга питања везана за положај дијаспоре.
Колегијум
министара разматра и даје мишљења на нацрте закона који се односе на дијаспору.
 
4.
Стручне и административно-техничке послове за потребе Колегијума министара обављаће
Министарство за дијаспору, а по потреби и друга надлежна министарства.
 
5.
Ова одлука ступа на снагу осмог дана од дана објављивања у „Службеном гласнику Републике
Србије”.
 
 
05 број 02-4679/2005-001
У Београду, 21. јула 2005. године
Влада
Потпредседник,
Мирољуб Лабус, с.р.