На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Радне групе за праћење реализације оперативних питања у вези имплементације Оквирног уговора о трансакцији између Републике Србије, Etihad Airways pjsc и Air Serbia а.д. Београд и имплементације Плана реструктурирања Air Serbia а.д. Београд
"Службени гласник РС", број 81 од 5. октобра 
				2016.
 
1. Образује се Радна група за праћење реализације оперативних питања у у вези имплементације Оквирног уговора о трансакцији између Републике Србије, Etihad Airways pjsc и Air Serbia а.д. Београд, закљученог 31. јула 2014. године (у даљем тексту: ТФА) и имплементације Плана реструктурирања Air Serbia а.д. Београд (у даљем тексту: Радна група). 
2. Задатак Радне групе је разматрање најсложенијих питања у области имплементације преузетих обавеза Републике Србије према ТФА, анализа имплементације плана реструктурирања и државне помоћи, као и координација рада свих надлежних органа, институција и других субјеката у циљу пуне имплементације оперативних питања из области реализације ТФА, у складу са динамиком коју ће предложити Радна група, и плана реструктурирања привредног друштва Air Serbia а.д. Београд.
3. У Радну групу се именују:
– за председника:
Горан Кнежевић, министар привреде;
– за заменика председника:
Синиша Мали, градоначелник града Београда, председник Надзорног одбора привредног друштва Air Serbia а.д. Београд;
– за чланове:
1) Милун Тривунац, државни секретар у Министарству привреде;
2) Ненад Мијаиловић, државни секретар у Министарству финансија;
3) Ивица Којић, Кабинет председника Владе;
4) Катарина Терзић, шеф Кабинета министра без портфеља задуженог за европске интеграције;
5) Лука Томић, шеф Кабинета градоначелника града Београда, именовани представник Републике Србије у Скупштини акционара привредног друштва Air Serbia а.д. Београд;
6) Мирјана Чизмаров, директор Директората цивилног ваздухопловства Републике Србије;
7) Дане Кондић, генерални директор привредног друштва Air Serbia а.д. Београд;
8) Бранислав Маловић, извршни директор привредног друштва Air Serbia а.д. Београд;
9) Кети Сит, извршни директор привредног друштва Air Serbia а.д. Београд;
10) Богдан Гецић, правни саветник за питања имплементације плана реструктурирања и државне помоћи привредног друштва Air Serbia а.д. Београд.
4. За секретара Радне групе одређује се Наташа Вукшић, представник Кабинета председника Владе.
5. Радна група је дужна да задатке из тачке 2. ове одлуке обавља континуирано, а о свом раду ће месечно подносити извештај Влади.
6. Радна група може ангажовати стручњаке из различитих области, тражити од органа државне управе, јавних предузећа и других организација и привредних друштава податке, документа и извештаје који су од значаја за извршење задатака из тачке 2. ове одлуке. 
7. Чланови Радне групе, као ни стручњаци ангажовани од стране Радне групе, немају право на накнаду за рад.
8. Стручне и административно-техничке послове за потребе Радне групе обављаће Министарство привреде.
9. Ова одлука ступа на снагу наредног дана од дана објављивања у „Службеном гласнику Републике Србије”. 
05 број 02-8632/2016-2
У Београду, 5. октобра 2016. године
Влада
Председник,
Александар Вучић, с.р.