На основу члана 214а ст. 1. и 4. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15 и 96/15 – др. закон) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
УРЕДБУ
о утврђивању лучког подручја на међународном путничком пристаништу у Доњем Милановцу, општина Мајданпек
"Службени гласник РС", број 80 од 30. септембра 2016.
Члан 1.
Овом уредбом утврђује се лучко подручје међународног путничког пристаништа у Доњем Милановцу, општина Мајданпек у складу са Стратегијом развоја водног саобраћаја Републике Србије од 2015. до 2025. године („Службени гласник РС”, број 3/15), документима просторног и урбанистичког планирања и планским документима који се односе на управљање водама.
Члан 2.
Лучко подручје из члана 1. ове уредбе чини катастарска парцела број 4289/3 Катастарске општине Доњи Милановац, укупне површине 11 a 22 m², уписана у лист непокретности број 1483 Катастарске општине Доњи Милановац.
Члан 3.
На основу ове уредбе извршиће се забележба лучког подручја у катастру непокретности.
Агенција за управљање лукама доставиће потребну документацију надлежном општинском правобранилаштву које ће извршити спровођење забележбе из става 1. овог члана.
Члан 4.
Графички приказ подручја из члана 2. ове уредбе је одштампан уз ову уредбу и чини њен саставни део.
Члан 5.
Ова уредба ступа на снагу осмог дана од дана објављивања у „Службеном гласнику Републике Србије”.
05 број 110-8955/2016
У Београду, 29. септембра 2016. године
Влада
Председник,
Александар Вучић, с.р.


				Графички приказ подручја