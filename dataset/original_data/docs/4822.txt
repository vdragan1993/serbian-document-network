Редакцијски пречишћен текст
 
 
На основу члана 12. став 2. и члана 33. став 3. Закона о заштити и одрживом коришћењу рибљег фонда („Службени гласник РС”, број 128/14),
Mинистар пољопривреде и заштите животне средине доноси
ПРАВИЛНИК
о условима, програму и начину полагања стручног испита за рибочувара и стручног испита за рибара
"Службени гласник РС", бр. 60 од 8. јула 
				2015, 96 од 2. децембра 2016.
Члан 1.
Овим правилником ближе се прописују услови, програм и начин полагања стручног испита за рибочувара и стручног испита за рибара (у даљем тексту: стручни испит).
Члан 2.
Стручни испит може да полаже лице старије од 18 година.
Члан 3.
Пријава за полагање стручног испита подноси се министарству надлежном за послове заштите животне средине (у даљем тексту: Министарство).
Пријава из става 1. овог члана садржи следеће податке:
1) врста стручног испита за који се пријављује;
2) име и презиме кандидата;
3) јединствени матични број кандидата;
4) пребивалиште и адресу становања;
5) контакт телефон.
Уз пријаву из става 1. овог члана прилажу се следећа документа:
1) фотокопија личне карте, 
				односно извод из електронског читача биометријске личне карте;
2) доказ о стеченом четвртом степену стручне спреме (оверена фотокопија), подносе кандидати за полагање стручног испита за рибочувара;
3) брисана је (види члан 1. 
				Правилника - 96/2016-30)
4) доказ о уплати републичке административне таксе.
Пријава за полагање стручног испита, важи шест месеци од дана пријављивања. Уколико кандидат не приступи полагању испита у прописаном року, дужан је да поднесе нову пријаву за полагање стручног испита.
*Службени гласник РС, број 96/2016
Члан 4.
Обавештење о датуму, времену и месту одржавања стручног испита објављује се најмање 15 дана пре датума његовог одржавања на веб страници Министарства.
Члан 5.
Стручни испит полаже се по програму прописаном овим правилником.
Члан 6.
Програм за полагање стручног испита за рибочувара обухвата проверу познавања закона и других прописа који се односе на заштиту и одрживо коришћење рибљег фонда, као и познавање рибљег фонда Републике Србије.
Члан 7.
Програм за полагање стручног испита за рибара обухвата проверу познавања закона који се односе на заштиту и одрживо коришћење рибљег фонда, прописа о мерама за очување и заштиту рибљег фонда, прописа о начину, алатима и средствима којима се обавља привредени риболов, начину, алатима, опреми и средствима којима се обавља рекреативни риболов, као и познавање рибљег фонда Републике Србије.
Члан 8.
Стручни испит полаже се писaно.
Члан 9.
О полагању стручног испита води се записник.
У записник о полагању стручног испита уносе се сви подаци који су од значаја за ток испита као и оцене испитиваних кандидата.
Записник о полагању стручног испита потписују чланови комисије.
Сматра се да је кандидат положио стручни испит уколико је тачно одговорио на више од 75% постављених питања.
Оцена стручног испита изражава се са „положио” и „није положио”.
Оцена комисије је коначна.
Кандидату који је положио стручни испит издаје се уверење о положеном стручном испиту.
Члан 10.
Даном ступања на снагу овог правилника престаје да важи Правилник о условима, програму и начину полагања стручног испита за рибочувара и стручног испита за рибара („Службени гласник РС”, број 7/10).
Члан 11.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 119-01-151/2015-17
У Београду, 23. јуна 2015. године
Министар,
проф. др Снежана Богосављевић Бошковић, с.р.