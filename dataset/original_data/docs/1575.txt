Редакцијски пречишћен текст
 
 

На основу члана 10. став 3. Закона о извршењу казне затвора
за кривична дела организованог криминала („Службени гласник РС”, број 72/09) и члана
42. став 1. Закона о Влади („Службени гласник РС”, бр. 55/05, 71/05 – исправка,
101/07 и 65/08),
Влада доноси
 
 
УРЕДБУ
о платама лица која врше функцију,
односно обављају послове у вези са извршењем казне затвора за кривична дела организованог
криминала
„Службени гласник РС“, бр. 106
од 17. децембра 2009, 114 од 23. 
октобра 2014.
 
 
Члан 1.
Овом уредбом уређују се плате лица која врше функцију,
односно обављају послове у вези са извршењем казне затвора за кривична дела организованог криминала у казнено-поправном
заводу затвореног типа са посебним обезбеђењем у коме је образовано Посебно одељење
за издржавању казне затвора за кривична дела организованог криминала, Посебном одељењу за издржавање казне затвора за кривична дела организованог криминала
(у даљем тексту: Посебно одељење), Вишем
суду у Београду, Посебном одељењу Вишег
суда у Београду за поступање у предметима кривичних дела са елементом организованог
криминала (у даљем тексту: Посебно одељење Вишег суда), односно Већу за ратне злочине Вишег суда у Београду,
Апелационом суд у Београду, Посебном одељењу
Апелационог суда у Београду за поступање у предметима кривичних дела са елементом
организованог криминала (у даљем тексту:
Посебно одељење Апелационог суда), односно Већу за ратне злочине Апелационог суда
у Београду, Тужилаштву за ратне злочине и Тужилаштву за организовани криминал. 
 
Члан 2.
Плата управника завода казнено-поправног завода са посебним
обезбеђењем у коме је образовано Посебно одељење
обрачунава се и исплаћује у двоструком износу плате коју остварује управник завода
са посебим обезбеђењем у коме није образовано Посебно одељење.
Плата заменика управника завода са посебним 
обезбеђењем у коме је образовано Посебно одељење, за време док обавља послове и 
овлашћења управника завода за време његовог одсуства са рада или спречености по 
другом основу, обрачунава се и исплаћује у двоструком износу плате коју 
остварује заменик управника завода са посебним обезбеђењем у коме није 
образовано Посебно одељење.*
Начелник Посебног одељења
и запослени који су упућени на рад у Посебно одељење,
имају право на плату у двоструком износу плате коју су остваривали на пословима
са којих су ступили на рад у Посебно одељење. 
 

*Службени гласник РС, број 114/2014
 
 
Члан 3.
Председник Вишег суда у Београду, судија упућен на рад
у Посебно одељење Вишег суда у Београду, односно Веће за ратне злочине Вишег суда
у Београду и судија Вишег суда у Београду који је овлашћен од стране председника
Вишег суда у Београду да поступа у предметима извршења казне затвора за кривична
дела из члана 1. ст. 1. и 2. Закона о извршењу казне затвора за кривична дела организованог
криминала имају право на плату у двоструком износу плате која се обрачунава и исплаћује
председнику, односно судији вишег суда, под условом да не остварују увећање основне
плате по основу поступања у предметима организованог криминала и ратних злочина,
које је прописано Законом о судијама.
Председник Апелационог суда у Београду, судија упућен на
рад у Посебно одељење Апелационог суда у Београду, односно Веће за ратне злочине
Апелационог суда у Београду, као и судија Апелационог суда у Београду који је овлашћен
од стране председника Апелационог суда у Београду да поступа у предметима извршења
казне затвора за кривична дела из члана 1. ст. 1. и 2. Закона о извршењу казне затвора
за кривична дела организованог криминала  имају право на плату у двоструком
износу плате која се обрачунава и исплаћује председнику, односно судији апелационог
суда, под условом да не остварују увећање основне плате по основу поступања у предметима
организованог криминала и ратних злочина, које је прописано Законом о судијама. 
 
Члан 4.
До почетка рада Вишег суда у Београду председник и судија
Окружног суда у Београду, односно судија упућен на рад у Посебно одељење, односно
Веће за ратне злочине Окружног суда у Београду, који поступају у предметима извршења
казне затвора за кривична дела из члана 1. ст. 1. 
и 2. Закона о извршењу казне затвора за кривична дела организованог
криминала имају право на плату у двоструком износу плате која се обрачунава и исплаћује
председнику, односно судији окружног суда, под условом да не остварују увећање основне
плате по основу поступања у предметима организованог криминала и ратних злочина,
које је прописано Законом о судијама. 
До почетка рада Апелационог суда у Београду председник
и судија Врховног суда Србије који поступају у предметима извршења казне затвора
за кривична дела из члана 1. ст. 1. и 2. Закона о извршењу казне затвора за кривична
дела организованог криминала имају право на плату у двоструком износу плате која
се обрачунава и исплаћује председнику, односно судији Врховног суда Србије, под
условом да не остварују увећање основне плате по основу поступања у предметима организованог
криминала и ратних злочина, које је прописано Законом о судијама. 
 
Члан 5.
Лицима из чл. 2. до 4. ове уредбе не припадају други додаци
на плату, осим додатака за време проведено у радном односу и додатка на приправност.

 
Члан 6.

Ова уредба ступа на снагу наредног дана од дана објављивања
у „Службеном гласнику Републике Србије”.
 
 
05 број
110-8370/2009
У Београду, 17. децембра
2009. године

Влада 
Први потпредседник Владе
– 
заменик председника
Владе,

Ивица Дачић, с.р.