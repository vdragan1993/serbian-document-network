Редакцијски пречишћен текст

 

На
основу члана 262а став 2. Закона о тржишту хартија од вредности и других финансијских
инструмената („Службени лист СРЈ”, број 65/02 и „Службени гласник РС”, бр.
57/03 и 55/04),

Влада
Републике Србије доноси

 

 

УРЕДБУ

о начину и поступку продаје акција банака које
су у власништву Републике Србије или у власништву банака у стечају и ликвидацији
у којима функцију стечајног и ликвидационог управника врши Агенција за осигурање
депозита*

 "Службени гласник РС", бр. 59 од 29. маја
2004, 108 од 1. октобра 2004, 92 од 28. октобра 2005, 113 од 20. децембра 2013, 
9 од 28. јануара 2015.

 

*Службени
гласник РС, број 92/2005

 

I. ОСНОВНЕ ОДРЕДБЕ 

 

Предмет регулисања 

 

Члан 1.*
Овом уредбом уређује се начин и поступак продаје:*
1) хартија од вредности из члана 48. став 2. тач. 2), 3), 4) и 5) Закона о 
тржишту капитала („Службени гласник РС”, број 31/11 – у даљем тексту Закон), као 
и*
2) хартија од вредности из члана 48. став 2. тачка 7) Закона када се оне, 
у складу са одлуком надлежног суда, продају истовремено и у истом поступку са 
хартијама од вредности у власништву Републике Србије и Фонда за развој Републике 
Србије, покренутом на основу акта Владе.*

 

*Службени
гласник РС, број 9/2015

 

Надлежност за покретање и спровођење поступка
продаје 

 

Члан 2.

Министарство 
надлежно за послове финансија (у даљем тексту: Министарство) одлучује о 
приступању продаји хартија од вредности из члана 48. став 2. тач. 2), 
3), 4), 5)**
Закона. 

Надлежни
суд одлучује о приступању продаји хартија од вредности из члана из 
члана 48. став 2. тачка 7)** Закона. 

Продају
хартија од вредности из члана 1. ове уредбе (у даљем тексту: акције) организује
и прати Агенција за осигурање депозита* (у даљем тексту: Агенција), у смислу
члана 7. Закона о регулисању односа између Савезне Републике Југославије и правних
лица и банака са територије Савезне Републике Југославије који су првобитни дужници
или гаранти према повериоцима Париског и Лондонског клуба („Службени лист СРЈ",
бр. 36/02 и 7/03) и члана 18. Закона о регулисању јавног дуга Савезне Републике
Југославије по основу девизне штедње грађана („Службени лист СРЈ", број
36/02). 

 

*Службени
гласник РС, број 92/2005

**Службени гласник 
РС, број 113/2013

 

Финансијски саветник 

 

Члан 3.

Агенција
може ангажовати домаћа или страна правна лица као финансијске саветнике за обављање
послова и пружање помоћи у организацији и спровођењу поступка продаје и избору најбоље
рангиране понуде (у даљем тексту: финансијски саветник).

  

Основни појмови 

 

Члан 4.

У
тексту ове уредбе наведени изрази имају следећа значења : 

а)
„заинтересовано лице” је лице које је уредно поднело изјаву о заинтересованости
за учешће на тендеру за продају акција одређене банке; 

б)
„учесник на тендеру” је лице које је откупило тендерску документацију, односно први
комплет тендерске документације у случају двостепеног тендера, за продају акција
одређене банке; 

в)
„подносилац понуде” је лице које је поднело понуду на једностепеном тендеру;


г)
„подносилац необавезујуће понуде” је лице које је поднело необавезујућу понуду на
двостепеном тендеру; 

д)
„подносилац обавезујуће понуде” је лице које је поднело обавезујућу понуду на двостепеном
тендеру; 

ђ)

„дан извршења уговора о купопродаји акција" је дан на који се врши пренос власништва
на акцијама које су предмет уговора о купопродаји акција.*

 

*Службени
гласник РС, број 92/2005

 

 

Начин продаје 

 

Члан 5.

Акције
се продају путем јавног тендера, који може бити једностепен или двостепен.


Изузeтнo oд стaвa 1. oвoг члaнa, кaд Рeпубликa Србиja, Aгeнциja, oднoснo бaнкa у 
стeчajу или ликвидaциjи пoсeдуjу мaњe oд** 33%*** укупнoг aкциjскoг кaпитaлa бaнкe, 
aкциje** се могу продавати и*** путeм прихвaтaњa пoнудe зa прeузимaњe aкциja, oднoснo нa 
регулисаном тржишту или мултилатералној трговачкој платформи, у склaду сa 
oдрeдбaмa Зaкoнa.**

Начин
продаје акција из става 2. овог члана одређује се актом о приступању продаји акција
из члана 2. ст. 1. и 2. ове уредбе.*

Акције
у банкама које нису резиденти Републике Србије продају се по поступку предвиђеном
законима домицилне државе, с тим што о приступању продаји акција одлучује Министарство,
односно суд, сходно члану 2. ст. 1. и 2. ове уредбе.*

 

*Службени
гласник РС, број 108/2004

**Службени гласник 
РС, број 113/2013

***Службени
гласник РС, број 9/2015

 

 

Равноправност учесника у поступку 


 

Члан 6.

Агенција
је дужна да свим учесницима на тендеру пружи исте информације и омогући исте услове
за упознавање са стањем и пословањем банке чије се акције продају, у складу са овом
уредбом.

 

 

II. ТЕНДЕРСКА КОМИСИЈА 

 

Надлежност тендерске комисије 

 

Члан 7.

Тендерска
комисија прати спровођење тендера, поступа и доноси одлуке у складу са овом уредбом.

 

Образовање и састав тендерске комисије 


 

Члан 8.

Министарство
доноси одлуку о образовању тендерске комисије у року од десет дана од дана објављивања
јавног позива из члана 12. став 1. ове уредбе. 

Укупан број чланова тендерске комисије мора бити непаран.*

Тендерска
комисија има председника и заменика председника, које поставља Министарство.


Председник
тендерске комисије заказује и председава седницама комисије. 

Заменик
председника тендерске комисије обавља послове из надлежности председника тендерске
комисије у случајевима његовог одсуства.

 

*Службени гласник 
РС, број 113/2013

 

 

Доношење одлука 

 

Члан 9.

Тендерска
комисија може одлучивати ако је на седници присутна већина њених чланова. 


Сваки
члан тендерске комисије има један глас. 

Тендерска
комисија доноси одлуке већином гласова укупног броја чланова.

  

Пословник о раду 

 

Члан 10.

Тендерска
комисија, у року од 20 дана од образовања, доноси пословник о раду којим се ближе
уређују питања од значаја за рад тендерске комисије.

 

 

III. ПРИПРЕМА И ПОЧЕТАК ПОСТУПКА ЈАВНОГ ТЕНДЕРА 

 

Припрема тендера 

 

Члан 11.

Пре
отпочињања поступка тендера Агенција спроводи припрему за продају акција која обухвата:


1)
испитивање стања у банци; 

2)
испитивање заинтересованости тржишта за куповину акција и обавештавање потенцијалних
купаца акција о предстојећем тендеру, према потреби; 


3)
брисана је (види члан 5. Уредбе - 
113/2013-4)

4)
предузимање других мера у циљу успешне продаје акција, према потреби; 


5)
припрему тендерске документације.

 

Почетак поступка јавног тендера 

 

Члан 12.

Јавни
тендер почиње објављивањем јавног позива за подношење изјава о заинтересованости
за учешће на тендеру. 

Јавни
позив из става 1. овог члана садржи: 

1)
основне податке о банци и акцијама које се нуде на продају; 

2)
услове за куповину тендерске документације, са прецизирањем потребних доказа о њиховом
испуњењу; 

3)
рок за подношење изјава о заинтересованости и потребних доказа из тачке 2) овог
става; 

4)
основне податке о поступку и контакт особама; 

5)
друге податке, према потреби. 

Министарство
доноси одлуку о одређивању услова за куповину тендерске документације и цене тендерске
документације, на предлог Агенције. 

Јавни
позив из става 1. овог члана објављује се најмање у једном дневном листу који се
дистрибуира на целој територији Републике Србије, а према потреби и у другим домаћим
и страним средствима јавног информисања и на интернет страници Агенције. 


Агенција
може, на захтев лица која изразе намеру за подношење изјаве о заинтересованости,
доставити додатне информације од значаја за подношење изјаве о заинтересованости.

 

Подношење изјава о заинтересованости, избор
врсте тендера и претходна сагласност* Народне банке Србије 

 


*Службени гласник 
РС, број 113/2013

 

 

Члан 13.

Лица
која су заинтересована за учешће на тендеру дужна су да Агенцији поднесу изјаву
о заинтересованости у року који не може бити краћи од четири недеље**. 

У рoку из стaвa 1. oвoг члaнa, лицe зaинтeрeсoвaнo зa учeшћe нa тeндeру дужнo 
je дa Нaрoднoj бaнци Србиje (у дaљeм тeксту: НБС) пoднeсe зaхтeв зa дaвaњe 
прeтхoднe сaглaснoсти, у склaду сa зaкoнoм кojим сe урeђуje пoслoвaњe бaнaкa и 
рeгулaтивoм НБС или дa oвлaсти Aгeнциjу дa у њeгoвo имe пoднeсe пoмeнути зaхтeв 
НБС.**

Агенција
ће захтев из става 2. овог члана поднети у року од осам дана* по истеку рока
из става 1. овог члана. 

НБС
ће примерак претходне сагласности** из става 2. овог члана доставити и Агенцији. 

 

*Службени гласник 
РС, број 92/2005

**Службени гласник 
РС, број 113/2013

 

 

Члан 14.

По
пријему одлука НБС по захтевима из члана 13. став 2. ове уредбе, Агенција у даљем
року од осам дана*: 

1)
саставља листу заинтересованих лица која имају претходну сагласност** НБС и испуњавају услове
за куповину тендерске документације; 

2)
доноси одлуку о року за куповину тендерске документације; 

3)
доноси одлуку о врсти тендера из члана 5. ове уредбе, полазећи нарочито од величине
банке и броја заинтересованих лица из тачке 1) овог става. 

Агенција
доставља Министарству одлуку о врсти тендера из става 1. тачка 3) овог члана у најкраћем
року. 

Министарство
доноси одлуку о износу депозита за учешће на тендеру и критеријумима за рангирање
понуда, односно необавезујућих и обавезујућих понуда у случају двостепеног тендера,
у року од пет дана од пријема одлуке из става 1. тачка 3) овог члана и доставља
је Агенцији. 

 

*Службени гласник 
РС, број 92/2005

**Службени гласник 
РС, број 113/2013

 

 

Члан 15.

Агенција
ће листу из члана 14. став 1. тачка 1) ове уредбе доставити свим заинтересованим
лицима, у року од три дана од дана пријема одлуке Министарства из члана 14. став
3. ове уредбе. 

Уз
листу из члана 14. став 1. тачка 1) ове уредбе, Агенција ће свим заинтересованим
лицима са те листе доставити одлуку о врсти тендера, уз обавештење о року за куповину
тендерске документације, односно првог комплета тендерске документације у случају
двостепеног тендера, који у оба случаја не може бити краћи од десет дана*.


 

*Службени гласник 
РС, број 108/2004

 

 

Промена врсте тендера 

 

Члан 16.

Агенција
може у року од осам дана од дана истека рока за куповину тендерске документације
донети одлуку о промени врсте тендера, како би се уместо двостепеног спровео једностепени
тендер, у ком случају се та одлука одмах доставља Министарству, тендерској комисији
и свим учесницима на тендеру.

 

Члан 17.

У
случају из члана 16. ове уредбе, Агенција ће у најкраћем року доставити свим учесницима
на тендеру тендерску документацију из члана 19. ове уредбе, по којој се поступак
наставља.

 

 

IV. ЈЕДНОСТЕПЕНИ ТЕНДЕР 

 

Поступак у једностепеном тендеру 


 

Члан 18.

Продаја
једностепеним тендером обухвата: 

1)
продају тендерске документације; 

2)
подношење и пријем понуда; 

3)
отварање и оцену понуда; 

4)
преговоре и поступак закључења уговора.

 

Тендерска документација 

 

Члан 19.

Тендерску
документацију припрема Агенција. 

Тендерска
документација садржи: 

1)
информациони меморандум о банци чије се акције продају, који садржи податке о банци
и њеном пословању, као и друге информације од интереса за учеснике на тендеру;


2)
упутство за учеснике на тендеру, које садржи: услове и рокове за учествовање и поступање
на тендеру (укључујући рок за подношење понуда и време и место јавног отварања понуда),
опис процедуре, услове и начин упознавања учесника на тендеру са стањем и пословањем
банке, износ депозита за учешће на тендеру, критеријуме за рангирање понуда, копију
ове уредбе и друге податке од значаја за учешће на тендеру; 

3)
предлог појединих елемената уговора о купопродаји акција; 

4)
друге информације и документацију, према потреби.

 

Рок за подношење понуда 

 

Члан 20.

Рок
за подношење понуда на тендеру не може бити краћи од 30 дана од истека рока за куповину
тендерске документације, односно од доношења одлуке из члана 16. ове уредбе.

 

Продаја тендерске документације 

 

Члан 21.

Агенција
продаје тендерску документацију заинтересованим лицима из члана 15. став 2. ове
уредбе која претходно са Агенцијом потпишу уговор о чувању поверљивости података.

  

Подношење понуда 

 

Члан 22.

Понуде
на тендеру подносе се Агенцији у складу са тендерском документацијом и овом уредбом.

 

Депозит за учешће на тендеру 

 

Члан 23.

Учесник
на тендеру дужан је да положи депозит за учешће на тендеру, у складу инструкцијама
наведеним у тендерској документацији и доказ о томе достави уз своју понуду.


Депозит
се може положити уплатом у новцу или у облику банкарске гаранције.

  

Повлачење понуда 

 

Члан 24.

Поднета
понуда се може повући, писаним путем, најкасније три дана пре истека рока за подношење
понуда. 

Повучена
понуда биће у најкраћем року враћена неотворена подносиоцу понуде. 

У
случају да понуда буде повучена, биће извршен повраћај уплаћеног депозита подносиоцу
понуде у року од 30 дана од пријема писмена којим је понуда повучена.

 

Продужење рока за подношење понуда 


 

Члан 25.

Агенција
може, самоиницијативно или на предлог учесника на тендеру, продужити рок за подношење
понуда и то највише за 30 дана, о чему ће обавестити све учеснике на тендеру најкасније
дан пре истека тог рока.* 

У
допису из става 1. Агенција ће одредити ново време, а према потреби и место јавног
отварања понуда. 

 

*Службени гласник 
РС, број 92/2005

 

 

Отварање понуда 

 

Члан 26.

Јавно
отварање понуда врши Агенција у присуству тендерске комисије. 

Јавном
отварању понуда имају право да присуствују и подносиоци понуда, односно њихови представници,
заступници или пуномоћници, који су дужни да непосредно пред почетак јавног отварања
понуда представницима Агенције предају писане доказе о свом статусу у оригиналу
или копији, овереним сходно закону места издавања, са преводом на српски језик,
овереним од стране овлашћеног судског тумача.

 

Неблаговремене и непотпуне понуде 


 

Члан 27.

Агенција
утврђује благовременост поднетих понуда, приступа јавном отварању благовремено поднетих
понуда и утврђује њихову потпуност у складу са тендерском документацијом. 


Неблаговремене
и непотпуне понуде неће се узети у разматрање. 

Неблаговремене
понуде се не отварају и Агенција их враћа подносиоцу у року од осам дана од дана
јавног отварања понуда, уз одлуку и записник о јавном отварању понуда којима се
утврђује да је понуда неблаговремена. 

Непотпуне
понуде Агенција враћа подносиоцу у року од осам дана од дана јавног отварања понуда,
уз одлуку и записник о јавном отварању понуда којима се утврђује да је понуда непотпуна,
са прецизирањем недостајућих елемената. 

Подносиоцу
неблаговремене или непотпуне понуде враћа се уплаћени депозит у року од 30 дана
од дана јавног отварања понуда.

  

Неважеће понуде 

 

Члан 28.

Агенција
врши разматрање благовремених и потпуних понуда. 

Уколико
Агенција у поступку разматрања оцени да одређена понуда не испуњава услове из тендерске
документације, она ће о томе обавестити тендерску комисију, најкасније у року од
осам дана од дана јавног отварања понуда, са предлогом да се таква понуда прогласи
неважећом. 

Тендерска
комисија, у року од осам дана од дана пријема предлога из става 2. овог члана, доноси
одлуку по истом и доставља је Агенцији, која је, у даљем року од три дана, доставља
подносиоцу понуде. 

Неважеће
понуде се не рангирају. 

Подносиоцу
неважеће понуде враћа се уплаћени депозит у року од 30 дана од дана проглашења понуде
неважећом.

 

Ранг листа важећих понуда 

 

Члан 29.

Благовремене,
потпуне и понуде које нису проглашене неважећим у складу са чланом 28. ове уредбе,
сматрају се важећим понудама. 

Агенција,
у року од 15 дана од дана јавног отварања понуда, односно у року од 40 дана од дана
јавног отварања понуда у случају да је учесник у тендеру уложио приговор против
одлуке Агенције из члана 27. ст. 3. и 4, односно против одлуке тендерске комисије
из члана 28. ове уредбе, доноси одлуку којом сачињава ранг листу важећих понуда
(у даљем тексту: ранг листа), у складу са критеријумима наведеним у тендерској документацији
и доставља је тендерској комисији. 

Агенција
може продужити рок из става 2. овог члана и то највише за 15 дана, о чему је дужна
да обавести све учеснике на тендеру најкасније три дана пре истека тог рока.

 

Члан 30.

Тендерска
комисија, у року од осам дана од дана пријема ранг листе, доноси одлуку о одобравању
или неодобравању ранг листе и исту одмах доставља Агенцији. 

Одлука
тендерске комисије о неодобравању ранг листе мора бити образложена. 

Уколико
тендерска комисија не донесе одлуку из става 1. овог члана у предвиђеном року, сматраће
се да је одобрила ранг листу. 

Тендерска
комисија нема овлашћења да мења ранг листу.

 

Члан 31.

У
року од осам дана по пријему одлуке тендерске комисије о одобравању ранг листе,
Агенција обавештава све подносиоце важећих понуда о њиховој позицији на ранг
листи*, с тим што подносиоцу најбоље рангиране понуде истовремено доставља и
позив да приступи преговорима у циљу закључења уговора о купопродаји акција, уз
назнаку времена и места отпочињања преговора (у даљем тексту: позив на преговоре).


 

*Службени гласник 
РС, број 92/2005

 

 

Члан 32.

По
пријему одлуке о неодобравању ранг листе, Агенција у даљем року од осам дана, разматра
примедбе на које је указала тендерска комисија и доставља нову ранг листу тендерској
комисији. 

На
поступак по новој ранг листи сходно се примењују одредбе чл. 30. и 31. ове уредбе.


Уколико
тендерска комисија не одобри нову ранг листу, она о томе одмах обавештава Министарство,
које у даљем року од осам дана доноси одлуку о утврђивању коначне ранг листе и доставља
је тендерској комисији и Агенцији. 

Агенција
у даљем року од три дана по пријему одлуке Министарства из става 3. овог члана,
обавештава подносиоце понуда о коначној ранг листи, с тим што подносиоцу најбоље
рангиране понуде истовремено доставља и позив на преговоре.

 

Поништење тендера и проглашење тендера неуспелим


 

Члан 33.

Министарство
може својом одлуком да поништи тендер све до потписа уговора о купопродаји акција.


Уколико
постоји само једна важећа понуда, Агенција може у року из члана 29. став 2. ове
уредбе тендерској комисији упутити предлог да прогласи тендер неуспелим. 


Тендерска
комисија одлуку по предлогу из става 2. овог члана доноси у року од осам дана.


Уколико
не постоји ниједна важећа понуда, односно уколико није поднета ниједна изјава
о заинтересованости,* тендерска комисија доноси одлуку којом проглашава тендер
неуспелим. 

Одлуке
из ст. 1, 3. и 4. овог члана одмах се достављају Агенцији, која их прослеђује Министарству
и свим учесницима на тендеру и јавно објављује на начин из члана 12. став 4. ове
уредбе. 

 

*Службени гласник 
РС, број 92/2005

 

 

Повраћај депозита 

 

Члан 34.

У
свим случајевима када тендер буде поништен или проглашен неуспелим, свим подносиоцима
важећих понуда који по одредбама ове уредбе имају* право на повраћај депозита
враћа се уплаћени депозит, у року од 30 дана од дана доношења одлуке о поништењу,
односно проглашењу тендера неуспелим. 

 

*Службени гласник 
РС, број 92/2005

 

 

Члан 35.

У
свим случајевима повраћаја депозита, банкарске трошкове у вези са повраћајем сноси
подносилац понуде. 

У
случају да је депозит враћен у року предвиђеним овом уредбом, подносилац понуде
нема право на камату.

 

Преговори 

 

Члан 36.

Преговори
се воде са подносиоцем најбоље рангиране понуде, односно са другим подносиоцем понуде
у случају из члана 40. став 1. ове уредбе, о условима понуде и садржини уговора
о купопродаји акција и других пратећих докумената.

  

Тим за преговоре 

 

Члан 37.

Министарство,
у року од осам дана од дана доношења одлуке тендерске комисије о одобравању ранг
листе понуда, односно одлуке Министарства из члана 32. став 3. ове уредбе, доноси
одлуку о образовању тима за преговоре. 

Одлуком
о образовању тима за преговоре одредиће се број, састав и овлашћења чланова тима
за преговоре, с тим што број чланова мора бити непаран. *

 

*Службени гласник 
РС, број 92/2005

 

 

Члан 38.

Тим
за преговоре одлуке доноси већином гласова.

 

Потписивање уговора о купопродаји акција 


 

Члан 39.

Уговор
о купопродаји акција се потписује у року од 45 дана од дана отпочињања преговора,

ако овом уредбом није друкчије одређено*.


Тендерска
комисија може, на предлог тима за преговоре или подносиоца понуде са којим се врше
преговори, рок из става 1. овог члана продужити за највише 15 дана, о чему ће одмах
писмено известити Министарство, Агенцију, тим за преговоре и све подносиоце важећих
понуда.

 


*Службени гласник 
РС, број 9/2015

 

Неуспех преговора 

 

Члан 40.

Уколико
уговор о купопродаји акција не буде потписан у року из члана 39. ове уредбе, сматра
се да преговори нису успели и Агенција упућује позив на преговоре подносиоцу понуде
чија је понуда следећа на ранг листи. 

Уколико
је на ранг листи преостала само једна понуда, тендерска комисија може у даљем року
од осам дана, по предлогу Агенције, да донесе одлуку којом се тендер проглашава
неуспелим. 

Уколико
на ранг листи није преостала ниједна важећа понуда, тендерска комисија доноси одлуку
којом се тендер проглашава неуспелим. 

Одлуке
из ст. 2. и 3. овог члана одмах се достављају Агенцији, која их прослеђује свим
учесницима на тендеру и јавно објављује на начин из члана 12. став 4. ове уредбе.
У случају када је на тендеру 
достављена само једна важећа понуда, подносилац те понуде има право да у року од 
75 дана од дана објављивања одлуке тендерске комисије из става 4. овог члана 
Агенцији поднесе, односно достави нову, коначну понуду, која мора бити 
повољнија, односно виша у односу на последње достављену понуду.*
Понуду из става 5. овог 
члана Агенција, преко Министарства, доставља Влади на коначно одлучивање.*
У случају када Влада оцени 
да је понуда из става 5. овог члана прихватљива, у акту о прихватању понуде 
одредиће и рок за закључење уговора о купопродаји акција.*
 


*Службени гласник 
РС, број 9/2015

 

Власништво* купца 

 


*Службени гласник 
РС, број 113/2013

 

 

Члан 41.

Купац
акција стиче власништво на* над акцијама на начин, под условима и у року утврђеним
уговором о купопродаји акција.

 

*Службени гласник 
РС, број 113/2013

 

Право на повраћај депозита 

 

Члан 42.

Подносилац
важеће понуде са којим је потписан уговор о купопродаји акција има право на повраћај
положеног депозита у складу са тим уговором.*

Подносилац
важеће понуде са којим преговори нису били успешни има право на повраћај положеног
депозита под условима предвиђеним тендерском документацијом.*

Подносилац
важеће понуде који није позван на преговоре има право на повраћај положеног депозита.*

 

*Службени гласник 
РС, број 92/2005

 

 

Члан 43.

Повраћај
депозита из члана 42. ст. 2. и 3. ове уредбе извршиће се у року од 30 дана од дана
извршења уговора о купопродаји акција.*

 

*Службени гласник 
РС, број 92/2005

 

 

V. ДВОСТЕПЕНИ ТЕНДЕР 

 

Поступак у двостепеном тендеру 

 

Члан 44.

Продаја
двостепеним тендером обухвата два степена. 

Први
степен двостепеног тендера обухвата: 

1)
продају првог комплета тендерске документације; 

2)
подношење и пријем необавезујућих понуда; 

3)
отварање и оцену необавезујућих понуда. 

Други
степен двостепеног тендера обухвата: 

1)
достављање другог комплета тендерске документације; 

2)
подношење и пријем обавезујућих понуда; 

3)
отварање и оцену обавезујућих понуда; 

4)
преговоре и поступак закључења уговора.

 

Тендерска документација 

 

Члан 45.

Тендерску
документацију припрема Агенција. 

Тендерска
документација подељена је у два комплета документације. 

Први
комплет тендерске документације садржи: 

1)
информациони меморандум о банци чије се акције продају, који садржи податке о банци
и њеном пословању, као и друге информације и документа од интереса за учеснике на
тендеру који подносе необавезујуће понуде; 

2)
упутство за учеснике за прву фазу тендера, које садржи: услове и рокове за учествовање
и поступање у првој фази тендера (укључујући рок за подношење необавезујућих понуда
и време и место јавног отварања необавезујућих понуда), опис процедуре у првој фази
тендера, критеријуме за рангирање необавезујућих понуда, копију ове уредбе и друге
податке од значаја за учешће у првој фази тендера; 

3)
друге информације и документацију, према потреби. 

Други
комплет тендерске документације садржи: 

1)
упутство за учеснике у другој фази тендера, које садржи: услове и рокове за учествовање
и поступање у другој фази тендера (укључујући рок за подношење обавезујућих понуда
и време и место јавног отварања обавезујућих понуда), опис процедуре у другој фази
тендера, услове и начин упознавања учесника на тендеру са стањем и пословањем банке,
износ депозита за учешће у другој фази тендера, критеријуме за рангирање обавезујућих
понуда, копију ове уредбе и друге податке од значаја за учешће у другој фази тендера;


2)
предлог појединих елемената уговора о купопродаји акција; 

3)
друге информације и документацију, према потреби.

 

 

1. Први степен двостепеног тендера 


 

Продаја првог комплета тендерске документације


 

Члан 46.

Агенција
продаје први комплет тендерске документације заинтересованим лицима из члана
15. став 2. ове уредбе, која претходно са Агенцијом потпишу уговор о чувању поверљивости
података.

 

Подношење необавезујућих понуда


 

Члан 47.

Необавезујуће
понуде на тендеру подносе се Агенцији у складу са првим комплетом тендерске документације
и овом Уредбом.

 

Рок за подношење необавезујућих понуда


 

Члан 48.

Рок
за подношење необавезујућих понуда не може бити краћи од 30 дана од истека рока
за куповину првог комплета тендерске документације из члана 15. став 2. ове уредбе.

 

 

Сходна примена одредаба о једностепеном тендеру
на отварање и оцену необавезујућих понуда 

 

Члан 49.

У
првој фази двостепеног поступка сходно се примењују одредбе из чл. 26–30. ове уредбе.

 

Одређивање броја учесника другог степена тендера


 

Члан 50.

Агенција,
у року од осам дана по пријему одлуке тендерске комисије о одобравању ранг листе
необавезујућих понуда, одлуком одређује број учесника на тендеру који се позивају,
према редоследу на ранг листи необавезујућих понуда, да приступе другом степену
двостепеног тендера (у даљем тексту: учесници другог степена тендера).

 

Члан 51.

Уколико
тендерска комисија не одобри ранг листу необавезујућих понуда, сходно се примењују
одредбе члана 32. ст. 1–3. ове уредбе. 

Уколико
постоји само једна важећа необавезујућа понуда, сходно се примењују одредбе члана
33. ст. 2, 3. и 5. ове уредбе. 

Уколико
не постоји ниједна важећа необавезујућа понуда, сходно се примењују одредбе члана
33. ст. 4. и 5. ове уредбе.

 

2. Други степен двостепеног тендера 


 

Достављање другог комплета тендерске документације


 

Члан 52.

У
року од осам дана по одређивању броја учесника другог степена тендера, Агенција
обавештава све подносиоце важећих необавезујућих понуда о томе да ли су позвани
да приступе другом степену двостепеног тендера. 

Учесницима
другог степена тендера Агенција доставља ранг листу необавезујућих понуда и други
комплет тендерске документације, уз позив да приступе другом степену тендера.

 

 

Подношење обавезујућих понуда


 

Члан 53.

Обавезујуће
понуде на тендеру се подносе у складу са другим комплетом тендерске документације
и овом уредбом.

  

Рок за подношење обавезујућих понуда


 

Члан 54.

Рок
за подношење обавезујућих понуда не може бити краћи од 30 дана од доношења одлуке
Агенције којом се одређује број учесника другог степена тендера из члана 50. ове
уредбе.

  

Сходна примена одредаба о једностепеном тендеру


 

Члан 55.

У
другој фази двостепеног поступка сходно се примењују одредбе чл. 23–43. ове уредбе.

 

 

VI. ПОДНОШЕЊЕ ПРИГОВОРА 

 

Члан 56.

Заинтересовано
лице може поднети приговор Министарству на одлуке Агенције, односно тендерске комисије,
због повреде правила поступка или равноправности заинтересованих лица у поступку.


Рок
за подношење приговора из става 1. овог члана је осам дана од дана сазнања за одлуку
против које се приговор подноси, а најкасније до дана потписивања уговора о купопродаји
акција. 

Министарство
по поднетом приговору решава у року од осам дана.

 

 

VII. ЗАВРШНЕ ОДРЕДБЕ 

 

Трошкови 

 

Члан 57.

Сваки
учесник на тендеру сноси своје трошкове учешћа на тендеру.

 

 

Сукоб* интереса 

 


*Службени гласник 
РС, број 113/2013

 
Члан 58.*
Лицe кoje имa влaсништво на акцијама у бaнци чиje су aкциje прeдмeт 
прoдaje, oсим Рeпубликe Србиje, њeних oргaнa и зaкoнитих имaлaцa aкциja из члaнa 
48. стaв 2. тaчка 5) Зaкoнa, или кoje je учeсник нa тeндeру или кoje имa 
власништво на акцијама у лицу кoje je учeсник нa тeндeру или je члaн упрaвe или 
je зaпoслeнo у тoм лицу, кao и срoдник дo трeћeг стeпeнa срoдствa билo кojeг oд 
нaвeдeних лицa, нe мoжe бити aнгaжoвaнo у спрoвoђeњу тeндeрa у билo кoм 
свojству, нити мoжe бити члaн тeндeрскe кoмисиje или тимa зa прeгoвoрe.*
 
*Службени гласник 
РС, број 113/2013

 

 

Чување документације 

 

Члан 59.

Агенција
чува у својој архиви документацију о тендеру најмање три године од дана закључења
уговора о купопродаји акција.

 

Члан 59а

Брисан је (види члан 5. Уредбе - 9/2015-3) 

 

Ступање на снагу 

 

Члан 60.

Ова
уредба ступа на снагу наредног дана од дана објављивања у „Службеном гласнику Републике
Србије”.

  

05 број 110-3817/2004-001

У Београду, 29. маја 2004. године

Влада Републике Србије

Потпредседник,

Мирољуб Лабус, с.р.