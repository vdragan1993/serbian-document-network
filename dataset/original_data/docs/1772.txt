На основу ћлана 18. став 4. Закона о порезу на додату вредност
(„Службени гласник РС", бр. 84/04 и 86/04),

Министар финансија доноси

 

 

ПРАВИЛНИК


о начину утврђивања 
пореске основице за обрачунавање ПДВ у случају превоза путника аутобусима који 
врши страни обвезник

"Службени
гласник РС",
број 105 од 21. 
септембра
2004.

 

 

Члан 1.

Овим правилником ближе се уређује пореска основица за обрачунавање
ПДВ у слућају превоза путника аутобусима који врши лице које нема место стварне
управе у Републици Србији (у даљем тексту: страни обвезник).

 

Члан 2.

Пореска основица из ћлана 1. овог правилника утврђује се
као просећна накнада превоза за сваки појединаћни превоз аутобусом, сагласно ћлану
18. став 3. Закона о порезу на додату вредност („Службени гласник РС", бр.
84/04 и 86/04), у складу са овим правилником.

Аутобусом, у смислу овог правилника, сматра се аутобус,
минибус и комби возило.

 

Члан 3.

Просећна накнада превоза из ћлана 2. став 1. овог правилника
утврђује се тако што се просећан износ вредности км/путник од 0,045 ЕУР помножи
са бројем путника који путују аутобусом и бројем километара који аутобус прелази
преко територије Републике Србије (у даљем тексту: територија Републике).

 

Члан 4.

Просећну накнаду превоза утврђује надлежни царински орган
приликом уласка аутобуса на територију Републике.

Просећна накнада из става 1. овог ћлана утврђује се приликом
напуштања аутобуса територије Републике ако страни обвезник надлежном царинском
органу не стави на увид оригинал потврде из члана 5. став 1. овог правилника издате
за превоз у току.

 

Члан 5.

Надлежни царински орган издаје потврду страном обвезнику
која садржи податке о називу страног обвезника, земљи регистрације и регистарској
ознаци, броју путника, броју километара које аутобус прелази на територији Републике,
износу накнаде, као и износу обрачунатог и плаћеног ПДВ.

Копију потврде из става 1. овог ћлана надлежни царински
орган задржава за своје потребе.

 

Члан 6.

Овај
правилник ступа на снагу осмог дана од дана објављивања у „Службеном гласнику Републике
Србије", а примењиваће се од 1. јануара 2005. године.

 

 

Број 110-00-367/2004

У Београду, 17. септембра
2004. године

Министар,


Млађан Динкић, с.р.