Народна
скупштина Републике Србије - уважавајући вековну тежњу српског народа да живи у
слободи и миру; да на основама толеранције и добросуседства развија равноправну
сарадњу са другим народима и државама; да конституише своје институције на принципима
и идеалима слобода и права човека и гра|анина, демократије, националне равноправности
и солидарности; да се укључује у савремене европске и светске интеграционе процесе;
да ради на духовном, моралном, културном, привредном и политичком обједињавању,
обнови и развоју српског народа, на Првој седници Првог редовног заседања у
1997. години, одржаној 17. марта 1997.године, донела је
 
 
ДЕКЛАРАЦИЈУ

о 
Споразуму између Савезне Републике Југославије и Републике Српске
„Службени гласник
РС“, број 12 од 17. марта 1997.
 
 
1. Народна
скупштина Републике Србије поздравља Споразум о специјалним паралелним везама Савезне
Републике Југославије и Републике Српске.
2. Споразум
представља континуитет свих политичких настојања српског народа да ради на заштити
и очувању својих националних интереса и достојанства, на обједињавању и афирмацији
својих духовних, привредних, културних, моралних и политичких традиција и вредности,
као и да се убрзано укључује у савремене светске интеграционе токове. 
3. Споразум
је директна политичка подршка јачању поверења, сарадње и разумевања у региону Балкана
и Европе. Споразум је утемељен на принципима којима се јача стабилност у региону
и није усмерен против интереса ни једног народа и државе. Он је израз континуиране
политике Савезне Републике Југославије и Републике Српске да у миру, политичким
средствима, решавају све проблеме. Споразум је конкретна подршка учвршћивању и спрово|ењу
Дејтонског споразума. 
4. Народна
скупштина Републике Србије очекује од Савезне скупштине да ратификује Споразум о
специјалним паралелним везама Савезне Републике Југославије и Републике Српске. 
 
РС број 8
У Београду, 17. марта 1997. године

Народна скупштина Републике
Србије
Председник,

Драган
Томић, с.р.