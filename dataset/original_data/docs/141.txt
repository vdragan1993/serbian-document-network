Редакцијски пречишћен текст
 
 
На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), а у вези са чланом 6. 
				
Оквирног споразума између Владе Републике Србије и Комисије европских заједница о правилима за сарадњу која се односе на финансијску помоћ Европске заједнице Републици Србији у оквиру спровођења помоћи према правилима инструмента претприступне помоћи (ИПА) („Службени гласник РС – Међународни уговори”, број 124/07),
Влада доноси
 
ОДЛУКУ
о одређивању одговорних лица и тела у систему управљања програмима претприступне помоћи Европске уније за период 2007–2013. године
"Службени 
				гласник РС", бр. 140 од 22. децембра 2014, 105 од 26. децембра 
				2016.
 
1. Овом одлуком одређују се национални ИПА координатор, национални службеник за акредитацију, национални службеник за одобравање и службеник за одобравање програма, као и Технички секретаријат националног ИПА координатора, Национални фонд, одговорна лица и тела за послове оперативне структуре за управљање програмима претприступне помоћи ЕУ у оквиру ИПА компоненте I – Помоћ у транзицији и изградња институција, одговорна лица и тела за послове управљања програмима претприступне помоћи у оквиру ИПА компоненте IIа – Прекогранична и транснационална сарадња са државама чланицама и одговорна лица и тела за послове оперативне структуре за управљање програмима претприступне помоћи у оквиру ИПА компоненте IIб – Прекогранична сарадња са државама корисницама ИПА.
2. За националног ИПА координатора, одређује се министар без портфеља задужен за европске интеграције.
3. За националног службеника за акредитацију, одређује се министар финансија. 
4. За националног службеника за одобравање, одређује се државни секретар који је овлашћен за координацију рада Сектора за национални фонд за управљање средствима Европске уније и Сектора за уговарање и финансирање програма из средстава Европске уније у Министарству финансија. 
Одговорно лице за послове Националног фонда замењује националног службеника за одобравање у његовом одсуству.
5. За службеника за одобравање програма у оквиру ИПА компоненте I – Помоћ у транзицији и изградња институција и ИПА компоненте IIб – Прекогранична сарадња са државама корисницама ИПА и за одговорно лице за послове Тела за уговарање у оперативној структури за управљање програмима претприступне помоћи ЕУ у оквиру ИПА компоненте I – Помоћ у транзицији и изградња институција, Тела за првостепену контролу у оквиру ИПА компоненте IIа – Прекогранична и транснационална сарадња са државама чланицама и Тела за уговарање у оперативној структури за управљање програмима претприступне помоћи ЕУ у оквиру ИПА компоненте IIб – Прекогранична сарадња са државама корисницама ИПА, одређује се помоћник министра финансија у Сектору за уговарање и финансирање програма из средстава Европске уније.
6. Одређује се Канцеларија за европске интеграције – Сектор за планирање, програмирање, праћење и извештавање о средствима ЕУ и развојној помоћи, за Технички секретаријат националног ИПА координатора.
7. Одређује се Министарство финансија – 
				Сектор за управљање средствима 
				Европске уније, за Национални фонд.
*Службени гласник РС, број 105/2016
 
8. Одређује се Министарство финансија – Сектор за уговарање и финансирање програма из средстава Европске уније, за Тело за уговарање у оперативној структури за управљање програмима претприступне помоћи ЕУ у оквиру ИПА компоненте I – Помоћ у транзицији и изградња институција.
9. Одређује се Канцеларија за европске интеграције – Сектор за програме прекограничне и транснационалне сарадње, за Национално тело за спровођење програма претприступне помоћи у оквиру ИПА компоненте IIа – Прекогранична и транснационална сарадња са државама чланицама.
За одговорно лице за послове Националног тела за спровођење програма претприступне помоћи у оквиру ИПА компоненте IIа – Прекогранична и транснационална сарадња са државама чланицама одређује се помоћник директора Канцеларије за европске интеграције у Сектору за програме прекограничне и транснационалне сарадње.
Одређује се Канцеларија за европске интеграције – Група за подршку руководиоцу Оперативне структуре и Националног тела ИПА II, за јединицу задужену за подршку одговорном лицу за послове Националног тела за спровођење програма претприступне помоћи у оквиру ИПА компоненте II – Прекогранична и транснационална сарадња са државама чланицама.
10. Oдређује се Министарство финансија – Сектор за уговарање и финансирање програма из средстава Европске уније, за Тело за првостепену контролу у оквиру ИПА компоненте IIа – Прекогранична и транснационална сарадња са државама чланицама.
11. За одговорно лице за послове оперативне структуре за управљање програмима претприступне помоћи у оквиру ИПА компоненте IIб – Прекогранична сарадња са државама корисницама ИПА одређује се заменик директора Канцеларије за европске интеграције и координатор за ЕУ фондове.
Одређује се Канцеларија за европске интеграције – Група за подршку руководиоцу Оперативне структуре и Националног тела ИПА II, за јединицу задужену за подршку одговорном лицу за послове оперативне структуре за управљање програмима претприступне помоћи у оквиру ИПА компоненте IIб – Прекогранична сарадња са државама корисницама ИПА.
Одређује се Канцеларија за европске интеграције – Сектор за програме прекограничне и транснационалне сарадње, за Тело за програме прекограничне сарадње у оперативној структури за управљање програмима претприступне помоћи у оквиру ИПА компоненте IIб – Прекогранична сарадња са државама корисницама ИПА.
Одређује се Министарство финансија – Сектор за уговарање и финансирање програма из средстава Европске уније, за Тело за уговарање у оперативној структури за управљање програмима претприступне помоћи ЕУ у оквиру ИПА компоненте IIб – Прекогранична сарадња са државама корисницама ИПА.
12. Лица из тач. 2–5, тачке 9. став 2. и тачке 11. став 1, именоваће Влада посебним решењем.
13. Даном ступања на снагу ове одлуке престаје да важи Одлука о именовању одговорних лица и одређивању тела у систему управљања програмима претприступне помоћи Европске уније за период 2007–2013. године („Службени гласник РС”, број 62/14).
14. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 119-16346/2014
У Београду, 19. децембра 2014. године
Влада
Председник,
Александар Вучић, с.р.