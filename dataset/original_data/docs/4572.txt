Редакцијски пречишћен текст
 
 
На основу члана 39. став 9. Закона о девизном пословању („Службени гласник РС”, бр. 62/06 и 31/11),
Министар финансија доноси
 
ПРАВИЛНИК
о поступку и условима за стицање цертификата за обављање мењачких послова, јединственом програму обуке за обављање мењачких послова и условима које морају да испуњавају предавачи који врше обуку


	"Службени гласник РС", бр. 7 од 31. јануара 2012, 102 од 26. 
	октобра 2012.
 
Члан 1.
Овим правилником прописује се ближе поступак и услови за стицање цертификата за обављање мењачких послова (у даљем тексту: цертификат), утврђује се јединствени програм обуке за обављање мењачких послова и услови које морају да испуњавају предавачи који врше обуку.
Члан 2.
Пореска управа* организује и спроводи обуку за обављање мењачких послова, врши проверу знања стеченог на обуци за обављање мењачких послова и издаје цертификат о чему води одговарајући регистар.
*Службени гласник РС, број 102/2012
Члан 3.
Пореска управа* издаје цертификат физичком лицу (у даљем тексту: кандидат), које има најмање средњу стручну спрему, завршену обуку за обављање мењачких послова и успешно положен тест провере знања након завршене обуке за обављање мењачких послова.
*Службени гласник РС, број 102/2012
Члан 4.
Захтев за стицање цертификата кандидат доставља Пореској управи*, препорученом пошиљком путем поште или лично 
	до 25-тог* у месецу, за наредни месец.
Уз захтев за стицање цертификата кандидат доставља следеће:
1) основне податке на Обрасцу ПКCЦ – Подаци о кандидату за стицање цертификата, који је одштампан уз овај правилник и чини његов саставни део;
2) фотокопију личне карте;
3) фотокопију дипломе о стеченом стручном образовању;
4) доказ о уплати републичке административне таксе за похађање обуке за стицање цертификата. 
	
*Службени гласник РС, број 102/2012
Члан 5.
Oбука за обављање мењачких послова је једнодневна и организује се по правилу једном месечно у Београду. 
	
Обуку из става 1. овог члана може похађати највише 200* кандидата у једном месецу.
Подаци о времену и месту обуке из става 1. овог члана, као и списак кандидата који су доставили уредне захтеве за стицање цертификата објављују се на сајту 
	Пореске управе*, најкасније три дана пре дана одређеног за спровођење обуке.
*Службени гласник РС, број 102/2012
Члан 6.
Јединствени програм обуке за обављање мењачких послова, коју врше два предавача у трајању од најмање четири школска часа, обухвата:
1) прописе који регулишу ближе услове и начин обављања мењачких послова;
2) прописе којима су уређени услови и начин вршења контроле мењачких послова.
Јединствени програм обуке из става 1. овог члана и прописи који регулишу ближе услове и начин обављања мењачких послова и прописи који регулишу услове и начин вршења контроле мењачких послова објављују се на сајту 
	Пореске управе*.
*Службени гласник РС, број 102/2012
Члан 7.
Проверу знања стеченог обуком за обављање мењачких послова врши испитна комисија коју образује директор 
	Пореске управе* (у даљем тексту: Комисија).
Комисију чине три члана, од којих је један председник. 
Комисија утврђује садржину теста за проверу знања стеченог обуком за обављање мењачких послова (у даљем тексту: тест) који кандидат полаже у писменој форми, истог дана након завршене обуке за обављање мењачких послова.
*Службени гласник РС, број 102/2012
Члан 8.
Тест има 20 питања, а сваки тачан одговор се вреднује једним бодом. Комисија оцењује резултате теста кандидата. Сваки кандидат чији је тест оцењен са најмање 12 бодова стиче право на стицање цертификата. 
	
Члан 9.
Комисија сачињава записник о обављеној провери знања стеченог обуком за обављање мењачких послова (у даљем тексту: записник).
Записник садржи: имена и презимена председника и чланова Комисије, име и презиме записничара, имена и презимена кандидата, број бодова сваког од кандидата освојених на тесту, датум и потписе председника и чланова Комисије и записничара.
Уз записник се прилажу тестови кандидата.
Члан 10.
Резултати полагања теста објављују се на сајту Пореске управе* у року од десет дана од дана полагања теста.
Кандидат који није положио тест може поднети захтев за поновно похађање обуке за обављање мењачких послова ради стицања цертификата, у року до 180 дана од дана објављивања резултата теста, без поновне уплате таксе из члана 4. став 2. тачка 4) овог правилника.
Кандидату који је положио тест цертификат се издаје у року од 30 дана од дана објављивања резултата теста.
*Службени гласник РС, број 102/2012
Члан 11.
Цертификат за обављање мењачких послова садржи:
1) назив органа који је издао цертификат;
2) идентификациони број цертификата;
3) име и презиме и ЈМБГ кандидата који је стекао цертификат;
4) датум издавања цертификата;
5) печат и потпис овлашћеног лица Пореске управе*.
*Службени гласник РС, број 102/2012
Члан 12.
Пореска управа* води регистар о издатим цертификатима. Регистар садржи следеће податке: 
	
1) име и презиме и ЈМБГ кандидата који је стекао цертификат;
2) датум издавања цертификата;
3) идентификациони број цертификата.
*Службени гласник РС, број 102/2012
Члан 13.
Предавачи који врше обуку за стицање цертификата за обављање мењачких послова, као и председник и чланови Комисије, су државни службеници у 
	Пореској управи*.
Предавачи из става 1. овог члана, председник и чланови Комисије морају имати стечено високо образовање на студијама другог степена (дипломске академске студије – мастер, специјалистичке студије, специјалистичке струковне студије) из области правне или економске науке, најмање пет година искуства рада у струци и овлашћење директора 
	Пореске управе* за обављање послова предавача, односно члана Комисије. 
	
*Службени гласник РС, број 102/2012
Члан 14.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-492/2011-16
У Београду, 19. јануара 2012. године
Министар,
др 
	Мирко Цветковић, с.р.
 
Образац ПКCЦ
ПОДАЦИ О КАНДИДАТУ ЗА СТИЦАЊЕ ЦЕРТИФИКАТА
 




Основни подаци о кандидату за стицање цертификата




Име и презиме




ЈМБГ




Место становања




Улица и број




Број телефона




Е-mail адреса




Да ли је кандидат правоснажно осуђиван за кривична дела против привреде, имовине, живота и тела, против јавног реда и мира и правног саобраћаја 
				

ДА

НЕ



Потпис