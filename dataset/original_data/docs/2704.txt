Одлуке о сврставању робе које је 
	донео Комитет за Хармонизовани систем Светске царинске организације на 52. 
	заседању септембра 2013. године
  

	"Службени гласник РС", број 18 од 15. фебруара 2014.
На основу члана 3а став 4. Закона о Царинској тарифи („Службени гласник РС”, бр. 62/05, 61/07 и 5/09) објављују се Одлуке о сврставању робе које је донео Комитет за Хармонизовани систем Светске царинске организације (у даљем тексту: СЦО) на 52. заседању септембра 2013. године објављене на сајту СЦО 2013. године, а у складу са уговором потписаним између СЦО и Управе царина Републике Србије од 28. априла 2008. године, које у оригиналу на енглеском језику и у преводу на српски језик гласе:


 




 
Следећа листа садржи одлуке о сврставању робе (осим оних које су предмет захтева за поновно разматрање) које је донео Комитет за Хармонизовани систем (52. заседање – март 2013. године) за одређене производе, заједно са тарифном ознаком и, у одређеним случајевима, основом за сврставање (Основна правила за примењивање Царинске тарифе, у даљем тексту: ОПП).
Савет:
Чланицама које желе да увезу или извезу робу обухваћену одлуком, саветује се да провере да ли земља из које увозе или у коју извозе робу примењује одлуку, у зависности од случаја.




Бр.

Опис производа

Сврставање

Разматране тарифне ознаке

Основ сврставања





1.

Теф (Eragrostis tef), у облику зрна.


1008.2*

1008.2*

ОПП 1. и 6.



2.

Препарат који, на основу садржаја видљивих комадића, садржи по маси, 22,9% лоптица од меса, 20,5% тестенине и 1,28% поврћа, припремљен у стакленим посудама, нето садржаја 190 g, за продају на мало. Саме лоптице од меса садрже 63,8% меса, и према укупном садржају меса у препарату учествују са 14,6%. Препарат се продаје да се користи као храна за децу (старости годину дана и више) након што се, пре служења, подгреје.


1902.30

16.02 и 19.02

ОПП 1. и 6.



3.

Брашно од кукуруза шећерца, у облику финог жутог праха, добијено дехидратацијом зрна кукуруза шећерца (до садржаја воде мањег од 10%), а након тога млевењем и термичком обрадом (4 до 5 сати, на температури од 70°C). Проценат производа који пролази кроз сито са отворима од 500 микрометара је 100%, садржај пепела 2,69%, и садржај скроба 16,28%. Намењен је да се користи за припремање сладоледа.


2005.80

20.05, 21.06 и 23.02

ОПП 1. и 6.



4.

Коренови гинсенга, без лишћа, огранака и гроздастих бобица, смрзнути.


2008.99

07.10, 12.11, 12.12 и 20.08

ОПП 1. и 6.



5.

Мешавина, у облику таблета, која садржи со, шећер, концентрат лимуна, црну со, семе кима, црни бибер, суви ђумбир, дугачки бибер и амонијум хлорид, припремљена за продају на мало, у посудама са 120 таблета. Овај производ је намењен да се користи као дигестивна таблета која помаже при варењу, нарочито након јела.


2106.90

21.06 и 30.04

ОПП 1. (Напомена 1 (а) уз Главу 30) и 6.



6.

Арома за наргиле „shisha steam stones”, као замена за дуван која се користи за наргиле, састоји се од природних порозних каменчића, термички обрађених, натопљених глицеролом и аромом, који се загревају у наргилама, на месту где се иначе ставља дуван, како би се створила испарења као дим.


3824.90

24.03 и 38.24

ОПП 1. и 6.



7.

„Ксантан гума”, полисахарид који се добија из бактеријске наслаге 
				Xanthomonas campestris, а користи се као адитив за храну и реолошки модификатор, обично се употребљава као средство за згушњавање (на пример, у преливима за салате) и као стабилизатор (на пример, у козметичким производима, за спречавање сепарације састојака). Добија се ферментацијом глукозе, сахарозе, или лактозе помоћу бактерије Xanthomonas campestris.


3913.90

13.01 и 39.13

ОПП 1. и 6.



8.

Препарирани трофеј у облику простирке са главом гризли медведа, састоји се од целог крзна гризли медведа, са главом, репом и шапама, причвршћених на подлози од текстила. Глава је препарирана, а очи и језик су замењени вештачким очима и језиком.


4303.90

43.03 и 97.05

ОПП 1. и 6.



9.

Препарирани трофеј у облику простирке са главом тигра, састоји се од целог крзна тигра, са главом, репом и шапама, причвршћених на подлози од текстила. Глава је препарирана, а очи и језик су замењени вештачким очима и језиком.


4303.90

43.03 и 97.05

ОПП 1. и 6.



10.

Предиво велике јачине од полиестра (у смислу Напомене 6. уз Одељак XI), текстурирано, осим конца за шивење, неприпремљено за продају на мало, за производњу ужади.


5402.20

ОПП 3 (а)

ОПП 1. и 6.



11.

Женска одећа врсте шалвар камиз „Shalwar-Kameez”, израђена од памучног текстилног материјала, састоји се од три елемента:
– тунике комотног кроја, у две боје (зелена и жута), без рукава, која представља горњи део одеће (камиз), израђене од делова текстилног материјала који су међусобно ушивени, дубоког округлог изреза око врата, са украсним мотивима пришивеним текстилни материјал, са поставом и траком од материјала у боји сребра на доњој ивици тунике;
– пара панталона (зелена) (шалваре);
– правоугаоног шала у две боје (зелена и жута) (дупата).


одвојено сврставање
6206.30
6204.62
6214.90

62.04, 62.06, 62.11 и 62.14

ОПП 1. (Напомена 14. уз Одељак XI) и 6.



12.

Јединица за позадинско осветљење са LED диодама, састоји се од LED шипке и оптичког дела, у заједничком склопу, у пластичном раму димензија 360 mm ширине и 210 mm висине. LED шипка има 48 LED чипова, уграђених на флексибилну плочу са штампаним колом (FPCB), у низу са електричним конектором на крају FPCB. Оптички део састоји се од рефлектујућег листа, плоче за усмеравање светла, дифузионог листа и два призматична листа. 
				
Уређај је намењен за уградњу у одређени LCD модул конструисан за лаптоп машине за аутоматску обраду података (АОП), како би се обезбедило позадинско осветљење LCD модула.


8473.30

84.73, 90.13 и 94.05

ОПП 1. (Напомена 2(б) уз Одељак XVI) и 6.



13.

Дисплеј модул са активном матрицом органских светлећих диода (AMOLED), осетљив на додир, ширине 75,8 mm, висине 123,3 mm и 1,0 mm дубине, за посебне моделе мобилних телефона. AMOLED модул функционише као капацитивни управљачки панел осетљив на додир за телефон, али такође и као дисплеј, са дијагоналном димензијом екрана 13.4 cm (5.3 инча) и резолуцијом 1200 x 800 пиксела. 
				
AMOLED модул се састоји од:
– стакленог поклопца (каљено стакло) као заштите за производ;
– AMOLED дисплеј панела, који се састоји од слоја органског једињења у сендвичу између горњег и доњег стакла са уграђеним провидним проводним слојем који је формиран као шема индијум-калај-оксида (ITO) унутар његове ћелије (на горњем стаклу); и
– склопа флексибилне штампане плоче (FPBA), који обезбеђује пренос сигнала оствареног додиром и путању интерфејса између дисплеј модула о којем је реч и апарата у који се уграђује.


8517.70

84.71 и 85.17

ОПП 1. (Напомена 2(б) уз Одељак XVI) и 6.



14.

Провидни, капацитивни екран на додир (димензије: 56 mm ширина x 109 mm висина x 1.3 mm дубина), састоји се од два танка провидна, проводна слоја индијум-калијум-оксида (ITO) и горњег заштитног слоја од каљеног стакла који су међусобно спојени оптички чистим адхезивним слојевима. Такође, поседује плочу са флексибилним штампаним колом (FPCB) у коју је уграђен контролер (интегрисано коло) додира. Као реакција на природно наелектрисање људског тела, приликом додира екрана долази до деформације електростатичког поља које стварају ITO проводни слојеви. Из деформације електростатичког поља, контролер додира прерачунава место додира и шаље информацију о додиру до процесора апликације уређаја у који се, производ о коме је реч, уграђује. Он, сам по себи, нема функционалност дисплеја.
Екран се користи са LCD или AMOLED дисплејом мобилног телефона. Има четири заобљене ивице, и обликован је да се уклопи у предњу страну мобилног телефона, са неколико отвора за главни тастер, објектив камере и звучник.


8517.70

84.71, 85.17 и 85.37

ОПП 1. (Напомена 2(б) уз Одељак XVI) и 6.



15.

Провидни, резистивни (отпорни) екран, осетљив на додир (димензије: 325 mm ширина x 245 mm висина x 2.0 mm дубина), састоји се од два танка провидна, проводна слоја индијум-калијум-оксида (ITO), раздвојена тачкастим сепараторима и електричним проводним тракама, који су ламинирани горњим слојем заштитног филма од пластичне масе и доњим слојем заштитног стакла, с уграђеним флексибилним конекторским наставком. Када се два ITO проводна слоја споје у тачки додира, под утицајем спољашње силе, то изазива промену напона.
Резистивни контролер додира конвертује промену напона у X-Y вредност позиције и шаље одговарајући сигнал препознате локације додира, до уређаја у који је уграђен екран осетљив на додир. Екран осетљив на додир може да детектује додире изазване било којим објектом, укључујући људски прст или писаљку, али сам по себи нема функционалност дисплеја.
Производ се може користити у различитим апаратима који имају уграђен дисплеј, као што су: банкомати (АТМ), KIOSK (интерактивни инфо киосци), POS терминали, монитори и машине за аутоматску обраду података (АОП).


8537.10

84.71, 85.37 и 85.48

ОПП 1. (Напомена 2(а) уз Одељак XVI) и 6.



16.

„Спот сијалица” са светлећом диодом (LED), састоји се од неколико LED диода, кола за исправљање напона наизменичне струје и претварање напона до нивоа који LED диоде користе, хладњака и 2-пинске основе.


8543.70

85.43 и 94.05

ОПП 1. и 6.



17.

„Сијалица” са светлећим диодама (LED) стандардног облика „инкадесцентне” сијалице са ужареним влакном, састоји се од неколико LED диода у пластичном омотачу, кола за исправљање напона наизменичне струје и претварање напона до нивоа који LED диоде користе, хладњака и основе са Едисоновим навојима.


8543.70

85.43 и 94.05

ОПП 1. и 6.



18.

Дупли, услужни каса пулт са покретном траком, врсте која се користи у продавницама и супермаркетима, да се на њему покажу продајни производи, као и да се омогући купцима да производе, које желе да купе, ставе на покретну траку која их преноси до касе. Каса пулт је дугачак 2100 mm и конструисан је тако да се у њега смести каса. Опремљен је покретном траком.


9403.20

84.28 и 94.03

ОПП 1. и 6.



19.

Дупли, услужни каса пулт без покретне траке, врсте која се користи у продавницама и супермаркетима, да се на њему покажу продајни производи, као и да се омогући купцима да производе, које желе да купе, принесу до касе и ставе на непокретни пулт. Каса пулт је дугачак 1700 mm или 1900 mm и конструисан је тако да се у њега смести каса. Није опремљен покретном траком нити ваљцима.


9403.20

94.03

ОПП 1. и 6.



20.

Поставка препарираног трофеја поларног медведа који је потпуно уздигнут, на постољу.


97.05

43.03 и 97.05

ОПП 1.



21.

Поставка препарираних трофеја која се састоји од излога са постољем које представља станиште и две пуњене птице.


97.05

43.03 и 97.05

ОПП 1.



22. 

Поставка препарираног трофеја у облику украсне главе канадског јелена на раменима (плашт), која има кожу врата и главе канадског јелена са роговима. Унутрашњи садржај је уклоњен и замењен изливеним полиуретаном. Очи су замењене вештачким очима.


97.05

43.03 и 97.05

ОПП 1.



Оригинално објављено од стране СЦО на енглеском и француском под насловима:
Harmonized System Committee Decisions
http://www.wcoomd.org/ie/en/en.html
Décisions du Comité du Systéme Harmonisé
http://www.wcoomd.org/ie/fr/fr.html
© 2013. година, Светска царинска организација (СЦО), Брисел, Белгија
Сва права задржана
© Управа царина Републике Србије, фебруар 2014. година за издање из децембра 2013. године
Објављено споразумно са СЦО, Брисел, Белгија
Квалитет овог превода и његова повезаност са службеним текстом су одговорност Управе царина Републике Србије.
Управа царина наводи да су само француска и енглеска верзија службене и могу се користити као референтне1.