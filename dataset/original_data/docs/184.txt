Редакцијски пречишћен текст
 


На основу члана 33. ст. 2. и 3. Закона о Влади („Службени гласник РС”, бр. 55/05 и 71/05 – исправка), 


Влада доноси

 


 


ОДЛУКУ


о образовању Комисије за нестала лица 


„Службени гласник РС“, бр. 49 од 8. јуна 2006, 73 од 1. септембра 2006, 116 од 29. децембра 2006, 53 од 29. јула 2010,
	108 од 13. новембра 2012.


 


 


1. Образује се Комисија за нестала лица (у даљем тексту: Комисија). 

	 


 



	2.  
	Задаци Комисије су да све док постоје нерешена и спорна питања: прати, 
	проучава и утврђује предлоге за решавање питања лица с територије Републике 
	Србије која су нестала у оружаним сукобима на простору бивше СФРЈ, као и 
	Аутономне покрајине Косово и Метохија; прикупља податке и даје обавештења о 
	несталим лицима у оружаним сукобима и у вези са оружаним сукобима на 
	простору бивше СФРЈ и Аутономне Покрајине Косово и Метохија; учествује у 
	извршавању обавеза које произлазе из међународних споразума који се односе 
	на решавање питања несталих лица; координира рад надлежних органа и 
	организација у тражењу несталих лица, ексхумацији и идентификацији; сарађује 
	са надлежним органима, породицама и удружењима несталих лица, ради решавања 
	статусних питања несталих лица и хуманитарних питања њихових породица.*


 

*Службени 
	гласник РС, број 108/2012

	 
 


3. Комисија има председника и чланове, које именује Влада посебним решењем. 

	 


 


4. Комисија доставља извештај о свом раду надлежном одбору сваких 60 дана, а Влади сваких 90 дана. 

	 


 


5. Стручну и административно-техничку подршку Комисији пружа 
Комесаријат за избеглице*.


 


*Службени гласник РС, број 53/2010
	 


 


5а. Комисија доноси пословник о свом раду.* 


 


*Службени гласник РС, број 116/2006
	 


 


5б. Средства за рад Комисије обезбеђују се из средстава* Комесаријата за избеглице** која су намењена раду Комисије.*

Комисија предлаже начин коришћења средстава 
	из става 1. ове тачке.***


 


*Службени гласник РС, број 116/2006


**Службени гласник РС, број 53/2010

***Службени 
	гласник РС, број 108/2012
	 


 


5в. Председник и чланови Комисије и лица стално ангажована у раду Комисије примају накнаду за рад. Висину накнаде утврђује Влада посебним актом.*


 


*Службени гласник РС, број 116/2006
	 


 


6. Даном ступања на снагу ове одлуке престаје да важи Одлука о образовању Комисије Савета министара за нестала лица („Службени лист СЦГ”, број 50/03). 

	 


 


7. Комисија ће преузети документацију која је настала и прикупљена у раду Комисије Савета министара за нестала лица. 

	 


 


8. Ова одлука ступа на снагу наредног дана од дана објављивања у „Службеном гласнику Републике Србије”. 


 


 


05 број 02-3491/2006


У Београду, 8. јуна 2006. године


Влада


Председник,



Војислав Коштуница, с.р.