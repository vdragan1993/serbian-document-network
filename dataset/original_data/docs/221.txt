Редакцијски пречишћен текст
 
 
Ha основу члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	
Влада доноси
 
ОДЛУКУ
о образовању Комисије за разматрање чињеница до којих се дошло у истрагама које су вођене поводом убистава новинара

	"Службени гласник РС", бр. 8 од 25. јануара 2013, 29 од 29. марта 
	2013, 12 од 31. јануара 2015.
 
1. Образује се Комисија за разматрање чињеница до којих се дошло у истрагама које су вођене поводом убиства новинара Радиславе Даде Вујасиновић, Славка Ћурувије и Милана Пантића, 
	као и новинара и радника РТС-а током бомбардовања 1999. године* (у даљем тексту: Комисија).

	Комисија се образује као повремено радно тело Владе.**

	Комисија престаје са радом након завршетка послова за које је образована.**
*Службени гласник РС, број 29/2013
**Службени гласник РС, број 
	12/2015
 
2. Задаци Комисије јесу: да утврди план и динамику прикупљања чињеница и утврђивања других околности које су у вези са истрагама о убиствима из тачке 1. ове одлуке и да, у ту сврху, оствари сарадњу са органима надлежним за вођење тих истрага; да, на основу добијених информација и сагледаних околности у вези са вођеним истрагама, сачини преглед досадашњег тока вођених истрага; да припреми мишљење о делотворном начину на који би се вођење истраге могло унапредити и да, у ту сврху, предложи конкретне мере које би требало предузети.

3. Комисију чине председник и девет 
	чланова.*

	За председника Комисије именује се Веран Матић, из Београда.*

	За чланове Комисије именују се:*

	1) Бранислав Јовановић, из Јагодине;*

	2) Љиљана Смајловић, из Београда (УНС);*

	3) Вукашин Обрадовић, из Београда (НУНС);*

	4) Милорад Вељовић, из Београда (МУП);*

	5) Иван Ристић, из Београда (МУП);*

	6) Драган Кецман, из Београда (МУП);*

	7) Слободан Јанковић, из Београда (БИА);*

	8) Владимир Петровић, из Београда (БИА);*

	9) Небојша Вујичић, из Београда (БИА).*
*Службени гласник РС, број 12/2015
 
4. Комисија може, ради ефикаснијег и делотворнијег остваривања задатака, образовати сталне или повремене радне групе и у рад Комисије и радних група укључити домаће и међународне стручњаке, односно међународне организације које имају искуство у вези са задацима Комисије.
5. Чланови Комисије не примају накнаду за свој рад, осим накнада на име нужних и оправданих трошкова везаних за рад у Комисији – које се исплаћују применом прописа којима се уређује право на накнаду трошкова државних службеника који настају у вези с њиховим радом у државном органу.
6. Комисија доноси Пословник о раду.
7. Комисија је дужна да о свом раду Влади подноси извештај сваких 90 дана, а надлежном одбору сваких 60 дана.
8. Административно-техничке послове за потребе Комисије обавља Генерални секретаријат Владе.
9. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-419/2013
У Београду, 24. јануара 2013. године
Влада
Председник,
Ивица Дачић, 
	с.р.