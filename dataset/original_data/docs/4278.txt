На
основу члана 8. Одлуке о оснивању Јавног предузећа за склоништа („Службени гласник
РС”, бр. 3/92, 18/92 и 63/01), члана 37. Статута Јавног предузећа за склоништа и
члана 3. став 4. Правилника о начину и условима коришћења локала, гаража и лагума,
Управни
одбор Јавног предузећа за склоништа, на седници одржаној 4. октобра 2004. године,
доноси
 
 
ОДЛУКУ



о висини закупнине за коришћење локала, гаража и лагума
„Службени гласник
РС”, број
113 од 15. октобра 2004.
 
 
Члан 1.
Овом
одлуком одређује се начин и поступак утврђивања висине закупнине за коришћење локала,
гаража и лагума (у даљем тексту: непокретности) којима управља Јавно предузеће за
склоништа (у даљем тексту: Јавно предузеће).
 
Члан 2.
Непокретности
ће се издавати у закуп у складу са Правилником о начину и условима коришћења локала,
гаража и лагума.
 
Члан 3.
Цене
закупа утврђују се за један квм корисног простора, односно простора који је могуће
дати у закуп што се утврђује уговором о закупу.
Цена
закупа локала и гаража одређује се путем јавног конкурса, у складу са чланом 3.
Правилника о начину и условима коришћења локала, гаража и лагума.
Почетна
цена закупа локала и гаража утврђује се према важећим почетним ценама пословног
простора општине – града, зависно од територије на којој се налази.
Цена
из става 3. овог члана усклађиваће се са променом цена у општини – граду на чијој
се територији локали и гараже налазе.
Цена
закупа лагума одређује се у зависности од техничког стања – грађевинског, електро,
водовода и канализације, прилаза.
Почетна
цена закупа лагума одређује се према параметрима, а применом обрасца:
ПЦ
= ЗЦ x К x 0,6, где ознаке значе:
ПЦ
– почетна цена,
ЗЦ
– званична цена по 1 m2 одређена према цени пословног простора у зони
општине – града у којем се лагум налази
К
– коефицијент лагума
Коефицијент
лагума утврђује стручна служба Јавног предузећа према његовом квалитету (израчунава
се множењем коефицијента квалитета, К1 x К2 x...):
К1
– лагум са струјом 1,00
К2
– лагум са водом 1,00
К3
– лагум са канализацијом 1,00
К4
– прилаз лагума (до објекта, кроз двориште, до 10 m, до 25 m, до 50 m 0,6–1,00
К5
– грађевинско стање лагума (влага, склоност зарушавању и слично) 0,7–1,00
 
Члан 4.
Уговорена
закупнина може се мењати у складу са одредбама уговора о закупу.
Изузетно,
у оправданим случајевима, на предлог директора Јавног предузећа, Управни одбор може
минималну цену закупа лагума, својом посебном одлуком умањити до 50%.
За
уговорне обавезе плаћања, закупци су дужни да пре потписивања уговора о закупу Јавном
предузећу предају инструменте обезбеђења предвиђене уговором о закупу.
 
Члан 5.
Површину
објекта која се издаје у закуп, утврђује стручна служба Јавног предузећа, што се
констатује записником о примопредаји и уговором о закупу.
 
Члан 6.
Уговорена
цена не може бити нижа од почетне цене из члана 3. ове одлуке.
Цена
закупа уговара се у нето износу, односно, без обрачуна трошкова одржавања и комуналних
трошкова (грејање, струја, вода) и пореза на промет услуга.
 
Члан 7.
Евентуално
умањење или ослобађање од плаћања закупнине, на основу инвестиционих улагања закупца
у непокретност, извршиће се на основу процене комисије Јавног предузећа.
Под
улагањима се подразумевају само они грађевински радови који су у функцији непокретности
у коју се улаже.
На
захтев закупца стручна служба Јавног предузећа ће направити преглед радова, а закупац
ће дати своју понуду, коју спроводи, проверава и констатује висину уложених средстава
комисија Јавног предузећа.
На
основу записника комисије из става 3. овог члана склапа се уговор о ослобађању од
закупа на одређени временски период.
 
Члан 8.
Јавно
предузеће може уступити лагуме на коришћење без плаћања закупнине хуманитарним организацијама,
органима и организацијама Владе Републике Србије, када их користе у општем интересу.
 
Члан 9.
Ступањам
на снагу ове одлуке престаје да важи члан 9. Одлуке о висини закупнине за мирнодопско
коришћење склоништа од 3. септембра 2001. године.
 
Члан 10.
Ова
одлука ступа на снагу осмог дана од дана објављивања у „Службеном гласнику Републике
Србије”.
  
Председник
Управног одбора,
Драган Јовановић, с.р.