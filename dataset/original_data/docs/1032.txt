На
основу члана 120. став 2. Закона о пензијском и инвалидском осигурању војних
осигураника („Службени лист СФРЈ“, бр. 7/85 и 74/87), Скупштина Заједнице
социјалног осигурања војних осигураника доноси
 
 
ОДЛУКУ



	о стицању, остваривању и коришћењу права на професионалну рехабилитацију 
	деце
„Службени
лист СФРЈ”, број 80 од 4. децембра 1987.
 
 
1. Право на
професионалну рехабилитацију по овој одлуци може стећи:
1) дете војног
осигураника;
2) дете уживаоца
старосне или инвалидске пензије по Закону о пензијском и инвалидском осигурању
војних осигураника;
3) дете – уживалац
породичне пензије по Закону о пензијском и инвалидском осигурању војних
осигураника.
Дете из става 1. ове
тачке може стећи право на професионалну рехабилитацију ако му је рехабилитација
потребна ради оспособљавања за самосталан живот и рад и ако постоји вероватноћа
да се рехабилитацијом може оспособити за самосталан живот и рад.
 
2. Право на
професионалну рехабилитацију и права у вези са коришћењем права на
професионалну рехабилитацију дете из тачке 1. ове одлуке стиче по прописима по
којима та права стичу и користе деца осигураника – радника на подручју
заједнице пензијског и инвалидског осигурања радника на коме оно има
пребивалиште (у даљем тексту: надлежна заједница радника).
 
3. Остваривање и коришћење
права на професионалну рехабилитацију и права у вези са коришћењем
професионалне рехабилитације и спровођење професионалне рехабилитације деце из
тачке 1. ове одлуке врши се по прописима по којима се врши остваривање и
коришћење права на професионалну рехабилитацију и спровођење професионалне
рехабилитације деце осигураника – радника на подручју надлежне заједнице
радника.
 
4. Надлежна
заједница радника решава о праву на професионалну рехабилитацију деце из тачке
1. ове одлуке и о праву у вези са коришћењем права на професионалну
рехабилитацију, по поступку по коме решава о тим правима деце – инвалида
осигураника – радника на подручју те заједнице, а на основу претходно
закљученог споразума у смислу тачке 6. ове одуке.
 
5. Трошкови за
професионалну рехабилитацију деце из тачке 1. ове одлуке и за права у вези са
коришћењем права на професионалну рехабилитацију падају на терет Фонда
пензијског и инвалидског осигурања Заједнице социјалног осигурања војних
осигураника ако такве трошкове за права деце – инвалида осигураника – радника
по прописима о пензијском и инвалидском осигурању на подручју надлежне
заједнице радника сноси Фонд пензијског и инвалидског осигурања.
 
6. Руководилац
Стручне службе Заједнице социјалног осигурања војних осигураника, ради
спровођења ове одлуке, закључује споразуме са овлашћеним органима надлежне
заједнице радника.
 
7. Ступањем на снагу
ове одлуке престаје да важи Одлука о стицању, остваривању и коришћењу права на
професионалну рехабилитацију деце („Службени лист СФРЈ”, бр. 17/73).
 
8. Ова одлука ступа
на снагу осмог дана од дана објављивања у „Службеном листу СФРЈ”.
  
Бр. 63/1
25. новембра 1987.
године
Београд

Скупштина Заједнице
социјалног

осигурања војних
осигураника
Председник
Председништва,
генерал-пуковник у
пензији,

Дане Петковски, с.
р.