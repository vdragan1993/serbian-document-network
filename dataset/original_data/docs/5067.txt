На основу члана 43. став 2. Закона о заштити животне средине
(„Службени гласник РС”, бр. 66/91, 83/92, 53/93 – др. закон, 48/94 – др. закон,
53/95 и 135/04) и члана 42. став 1. Закона о Влади („Службени гласник РС”, бр.
55/05 и 71/05 – исправка и 101/07),
Влада доноси
 

	 
УРЕДБУ
о заштити Општег
резервата природе 
„Данилова коса”
„Службени гласник
РС“, број 20  од 19. 
фебруара 2008.
 
 
Члан 1.
Део
подручја планине Борање, на месту званом Данилова коса, ставља се под заштиту као
Општи резерват природе под именом „Данилова коса” и утврђује за заштићено природно
добро од изузетног значаја, односно заштићено природно добро И категорије (у даљем
тексту: Резерват природе „Данилова коса”).

 

Члан 2.
Резерват
природе „Данилова коса” ставља се под заштиту да би се очувала изворна шумска заједница
планинске букве (Фагетум монтанум сербицум, Рудски), у којој доминира буква са истакнутим
примерцима стабала старости преко 200 година, и да би се очувало станиште те заједнице
са бројним биљним врстама (зеленика, ребрача, кострика и друге) и врстама птица
(црна жуна, краткокљуни пузић, мишар и друге) заштићеним као природне реткости,
а у интересу науке, образовања и културе.

 

Члан 3.
Резерват
природе „Данилова коса” се налази на територији општине Крупањ, катастарска општина
Брштица, катастарска парцела број 999–део.
Површина
Резервата природе „Данилова коса” износи 6,73 ха, све у државној својини.
Граница
Резервата природе „Данилова коса” подудара се у потпуности са границом одсека б,
одељења 132. Газдинске јединице „Источна Борања”.
Графички
приказ Резервата природе „Данилова коса” одштампани су уз ову уредбу и чине њен
саставни део.

 

Члан 4.
У
Резервату природе „Данилова коса” утврђује се режим заштите I степена којим се забрањује
коришћење природних богатстава и искључују сви други облици коришћења простора и
активности на заштићеном простору, осим научних истраживања и ограничене едукације.
У
Резервату природе „Данилова коса” обезбеђује се научно праћење стања шумске заједнице
планинске букве (Фагетум монтанум сербицум, Рудски) и еколошких услова станишта,
стања популација свих биљних и животињских врста, прикупљање и анализа података
о дендрометријским и другим карактеристикама дрвећа и жбуња, предузимање мера заштите
од пожара и биљних болести и штеточина јачег интезитета, ограничена посета у циљу
образовног рада и приказивања вредности заштићеног природног добра. 

 

Члан 5.
Заштита
и развој Резервата природе „Данилова коса” спроводи се према програму управљања
(у даљем тексту: Програм) који се доноси као средњорочни документ за период од пет
година. 
Програм
нарочито садржи:
1)
циљеве заштите и одрживог коришћења природних вредности, услове, мере, погодности
и ограничења за њихово остваривање;
2)
приказ основних природних вредности заштићеног природног добра и њихових корисника;
3)
приоритетне задатке на чувању и одржавању заштићеног природног добра, односно шумске
заједнице планинске букве, станишта и биљака и животиња који чине ту заједницу;
4)
приоритетне задатке научноистраживачког и образовног рада и задатке на праћењу стања
заштићеног природног добра, врсту и садржај документације за спровођење тих задатака;

5)
динамику и субјекте реализације програмских задатака;
6)
средства потребна за реализацију Програма и начин њиховог обезбеђења.
На
Програм на који су претходно прибављења мишљења министарстава надлежних за послове
науке, просвете, пољопривреде, шумарства, водопривреде и финансија, сагласност даје
министарство надлежно за послове заштите животне средине (у даљем тексту: Министарство).
Програм
се остварује годишњим програмом управљања. Годишњи програм управљања за наредну
годину, заједно са извештајем о остваривању програма у текућој години, старалац
доставља Министарству до 15. децембра. 

 

Члан 6.
О
Резервату природе „Данилова коса” стара се Јавно предузеће „Србијашуме”, Београд
(у даљем тексту: старалац). 
Старалац
је дужан да:
1)
чува заштићено природно добро и спроводи утврђени режим заштите, односно прописане
забране и правила унутрашњег реда;
2)
обележава заштићено природно добро и његову границу;
3)
доноси Програм, годишњи програм управљања и извештај о његовом извршавању, акт о
унутрашњем реду и чуварској служби; 
4)
организује спровођење програма управљања, а посебно подстиче и прати израду и примену
програма и пројеката заштите и унапређења стања дивљих врста биљака и животиња и
њиховог станишта, научних истраживања, васпитно-образовних и других активности које
треба да допринесу афирмацији заштићеног природног добра;
5)
организује надгледање и евидентира природне вредности и њихове промене.

 

Члан 7.
Старалац
је дужан да обезбеди унутрашњи ред и чуварску службу у складу са актом који доноси,
уз сагласност Министарства. 
Актом
из става 1. овог члана утврђују се правила за спровођење прописаног режима заштите
и развоја, а нарочито: мере заштите приликом извођења научних истраживања и образовних
активности и праћења стања; услови и начин кретања и боравка посетилаца, места и
услови за одлагање отпада и начин одржавања уредности и чистоће заштићеног природног
добра, опрема и средства неопходна за чување и одржавање; начин и услови постављања
информативних и других ознака.
Правила
одређена актом из става 1. овога члана и друге неопходне информације за спровођење
режима заштите, старалац је дужан да јавно огласи и на погодан начин учини доступним
посетиоцима и корисницима.

 

Члан 8.
Средства
за заштиту и развој Резервата природе „Данилова коса” обезбеђују се из: прихода
остварених обављањем делатности стараоца; буџета Републике; накнаде за коришћење
заштићеног природног добра; других извора у складу са законом.

 

Члан 9.
Програм
и годишњи програм управљања Резервата природе „Данилова коса” старалац ће донети
у року од шест месеци од дана ступања на снагу ове уредбе.
До
доношења докумената из става 1. овог члана старалац ће послове заштите и развоја
обављати према привременом програму управљања који ће донети у року од 30 дана од
дана ступања на снагу ове уредбе, уз сагласност Министарства.
Старалац
ће у року од шест месеци од дана ступања на снагу ове уредбе извршити геодетску
идентификацију границе заштићеног природног добра на терену и у одговарајућем катастарском
плану, као и обележавање границе заштићеног природног добра на прописан начин.

 

Члан 10.
Планови
уређења простора, шумске, ловне, водопривредне, пољопривредне и друге основе и програми
који обухватају заштићено природно добро усагласиће се са Просторним планом Републике
Србије и Програмом из члана 5. ове уредбе.

 

Члан 11.
Ова уредба ступа на снагу
осмог дана од дана објављивања у „Службеном гласнику Републике Србије”.
 
05
број 110-503/2008
У
Београду, 14. фебруара 2008. године

Влада
Потпредседник,

Божидар
Ђелић, с.р.