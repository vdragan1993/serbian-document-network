Редакцијски пречишћен текст


На основу члана
26. став 2. Закона о
Влади Републике
Србије („Службени
гласник РС“, бр.
5/91 и 45/93),

Влада
Републике Србије
доноси
 
 
ОДЛУКУ


о образовању Савета за Косово и Метохију
„Службени гласник
РС“, бр.
139 од 30. децембра 2004, 67 од
29. јула 2005. 
 
 

1.
Образује се Савет
за Косово и Метохију
(у даљем тексту:
Савет), као саветодавно
тело Владе. 
 

2.
Полазећи од суверенитета
и територијалног
интегритета Србије
и Црне Горе и Републике
Србије на Косову
и Метохији, одредаба
Резолуције Савета
безбедности УН
1244 и интереса државне
заједнице и Републике
Србије на Косову
и Метохији, Савет:


–
предлаже мере
ради планирања
и усмеравања деловања
Владе, министарстава,
посебних организација,
државних и других
органа и организација
на заштити интереса
српских и других
неалбанских заједница
на Косову и Метохији;


–
предлаже мере
ради усаглашавања
ставова и обезбеђивања
сарадње и јединственог
наступа органа
и организација
и представника
српске и других
неалбанских заједница
на Косову и Метохији;


–
предлаже мере
и активности на
успостављању
дијалога са представницима
албанске националне
заједнице ради
решавања проблема
на Косову и Метохији;


–
предлаже мере
и активности на
обезбеђивању
подршке међународне
заједнице за сагласно
решавање проблема
на Косову и Метохији;


–
даје мишљења Влади,
министарствима
и посебним организацијама
о питањима из
њихове надлежности
везаним за Косово
и Метохију. 
 

3.
Ради извршавања
својих задатака,
Савет се може
обратити свим
државним органима
и другим релевантним
субјектима, органима,
организацијама,
институцијама
и заједницама
на Косову и Метохији,
у земљи и свету,
са захтевом да
изнесу свој став
о појединим питањима
везаним за Косово
и Метохију, при
чему може да их
обавести и о ставовима
Савета о тим питањима.

 

4.
Савет има председника,
потпредседнике,
чланове и секретара
које именује Влада
посебним решењем.


Председник
Владе је председник
Савета. 

У
складу са улогом
и задацима Савета,
при одређивању
потпредседника
и чланова Савета
обезбеђује се
заступљеност
представника
свих релевантних
субјеката српске
и других неалбанских
заједница са Косова
и Метохије, као
и представника
Српске православне
цркве,  Српске
академије наука
и уметности и
других органа
и организација
чији је рад од
значаја за извршавање
задатака Савета.


Савет
може у свој рад
укључивати појединце
и представнике
других органа
и организација.

 

4а.
На основу образложеног
и документованог
захтева, члану
Савета исплаћује
се накнада за
службено путовање
(у даљем тексту:
накнада).*

На
висину, услове
и начин исплате
накнаде сходно
се примењује Уредба
о накнадама и
другим примањима
запослених у државним
органима и изабраних,
односно постављених
лица („Службени
гласник РС”, бр.
37/94, 40/94, 6/99, 37/01, 73/04, 88/04 и 38/05).* 

Накнада
се исплаћује из
средстава предвиђених
у буџету Републике
Србије, у оквиру
раздела 5 – Влада
Републике Србије
– Генерални секретаријат
Владе, функција
110 – Извршни и законодавни
органи, финансијски
и фискални послови
и спољни послови,
економска класификација
422 – Трошкови путовања.*

 
*Службени гласник
РС, број 67/2005
 
 

5.
Савет доноси пословник
о свом раду. 
 

6.
Стручне и административно-техничке
послове за потребе
Савета обавља
Генерални секретаријат
Владе. 
 

7.
Ова одлука ступа
на снагу наредног
дана од дана објављивања
у „Службеном гласнику
Републике Србије".
 
05
број 02-8620/2004
У
Београду, 29.
децембра 2004.
године

Влада
Републике
Србије
Председник,

Војислав
Коштуница,
с.р.