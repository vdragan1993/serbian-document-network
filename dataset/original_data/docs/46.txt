На основу члана 90. тачка 2. Устава Републике Србије, а
у вези са тачком 1. алинеја 2. Одлуке о обавезама државних органа у остваривању
надлежности Републике Србије као следбеника државне заједнице Србија и Црна Гора
(„Службени гласник РС”, број 48/06),
Влада доноси
 
 
ОДЛУКУ
о вршењу оснивачких права
у јавним предузећима, јавним установама и организацијама у којима је оснивачка права
имала Савезна Република Југославија
„Службени гласник
РС“, број 49 од 8. јуна 2006.
 
 
1. Констатује се да је Република Србија преузела оснивачка
права која је у јавним предузећима, јавним установама и другим организацијама (у
даљем тексту: јавне службе) имала Савезна Република Југославија. 
Оснивачка права у име Републике Србије врши Влада.
 
2. На рад јавних служби у којима је Република Србија преузела
оснивачка права примењују се прописи и акти о њиховом оснивању, по којима они раде
на дан ступања на снагу ове одлуке, изузев у делу који није у сагласности са Уставом
Републике Србије или који је у супротности с другим прописима Републике Србије.

 
3. Ова одлука ступа на снагу наредног дана од дана објављивања
у „Службеном гласнику Републике Србије.”
 
 
05 број 02-3488/2006
У Београду, 8. јуна
2006. године

Влада
Председник,

Војислав Коштуница, с.р.