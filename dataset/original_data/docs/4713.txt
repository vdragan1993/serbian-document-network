На основу члана 50. тачка 5) Закона о
геолошким истраживањима („Службени гласник
РС“ број
44/95),
Министар надлежан за
послове геологије доноси
 
 
ПРАВИЛНИК

о 
	садржини пројеката геолошких истраживања и елабората о резултатима геолошких 
	истраживања
 
„Службени
гласник РС", број 51 од 12. децембра 1996.
 
 
Члан
1.
Овим правилником
ближе се одређује садржина пројеката геолошких истраживања и елабората о
резултатима геолошких истраживања.
 
Члан
2.
Пројекат геолошких
истраживања (у даљем тексту: пројекат) садржи:
1) опште податке о
пројекту;
2) текстуални део и
3) графичку
документацију.
 
Члан
3.
Општи подаци о
пројекту обухватају:
1) назив пројекта и
предузећа, односно другог правног лица, које је пројекат урадило; потпис
главног пројектанта са леве и овлашћеног лица за заступљање предузећа са десне
стране, место и годину израде пројекта;
2) списак сарадника
на изради пројекта са својеручним потписима;
3) доказ да је
предузеће, односно друго правно лице, које је пројекат урадило, уписано у
судски регистар за пројектовање у области геолошких истраживања;
4) доказе да главни
пројектант у погледу стручне спреме и радног искуства испуњава законом
прописане услове.
 
Члан
4.
Текстуални део
пројекта садржи:
1) увод и пројектни
задатак;
2) опште податке о
истраженом простору;
3) преглед раније
извршених истраживања са резултатима истраживања и закључком о степену
истражености терена;
4) пројектна решења
процеса геолошких истраживања;
5) предмер са описом
и техничким условима извођења истражних радова;
6) динамику извођења
истражних радова;
7) предрачун
трошкова истраживања;
8) економско
образложење пројекта;
9) мере заштите на
раду и заштите од пожара при извођењу истражних радова;
10) мере заштите
животне средине;
11) садржај
пројекта, и
12) списак
литературе и фондовске документације.
 
Члан
5.
Увод садржи:
1) разлоге за израду
пројекта;
2) учеснике у изради
пројекта;
3) услове под којима
је пројекат урађен и
4) време израде
пројекта.
Пројектни задатак
садржи:
1) границе истражног
простора;
2) проблематику коју
треба решавати реализацијом пројекта;
3) циљ и намену
истраживања;
4) услове
истраживања и
5) очекиване
резултате.
 
Члан
6.
Општи подаци о
истражном простору садрже:
1) географски
положај истражног простора са називом листа или секције на којој се налази
истражни простор;
2) морфолошке и
хидрогеолошке карактеристике истражног простора;
3) климатске
прилике;
4) саобраћајне везе;
5) насељеност
истражног простора, и
6) податке о
историјским споменицима и другим објектима који су под заштитом државе.
 
Члан
7.
Преглед раније извршених
истраживања садржи:
1) историјат
истраживања;
2) преглед
примењених метода истраживања;
3) локације које су
истраживане;
4) обим и густину
истраживања за сваку од примењених метода.
На основу података
раније извршених истраживања даје се:
а) критички осврт на
примењену методологију истраживања, достигнути степен истражености и поузданост
расположивих података о извршним истраживањима;
б) кратак приказ
геолошких, металогенетских, минерагенетских, или угљоносних, или нафтоносних,
или хидрогеолошких, или инжењерскогеолошких карактеристика истражног простора;
в) показатељи
геолошко-економске оцене о перспективности истражног простора у целини или у
појединим његовим деловима у односу на лежишта минералних сировина
(енергетских, металичних, неметаличних, грађевинских материјала, подземних вода
- питких, минералних и термалних), или оцене подобности у односу на изградњу
објеката.
 
Члан
8.
Пројектна решења
процеса геолошких истраживања дају се за све врсте истражних радова и садрже
концепцију и методологију истраживања за упознавање и утврђивање:
1) геолошких
карактеристика истражног простора;
2) металогенетских
или минерагенетских, угљоносних или нафтоносних, геотермалних или
хидрогеолошких, односно инжењерскогеолошких карактеристика истражног простора и
3) класификацију и
категоризацију резерви минералних сировина.
 
Члан
9.
Концепцијска и
методолошка решења истраживања геолошких карактеристика истражног простора,
дају се за упознавање и утврђивање:
1) генетских и
литостратиграфских типова магматских, седиментних и метаморфних стена и
2) структурног
склопа појединих литостратиграфских типова стена и истражног простора у целини.
 
Члан
10.
Концепцијска и
методолошка решења истраживања металогенетских, или минерогенетских, или
угљеносних, или нафтоносних карактеристика истражног простора, дају се ради
упознавања и утврђивања:
1) перспективног
простора у погледу могућности за откривање лежишта минералних сировина у
истражном простору;
2) могућности
откривања лежишта минерланих сировина у границама издвојеног перспективног
простора,
3) генезе и фактора
контроле просторног размештаја лежишта минералних сировина (магматски,
структурни, литолошки и др);
4) карактеристика
лежишта, односно рудних тела на основу којих се она деле на групе и подгрупе;
5) величине и
сложености облика (морфолошких карактеристика рудних тела и лежишта);
6) припадност
одређеним генетским типовима, односно рудним формацијама;
7) минералошког
састава и његових карактеристика;
8) карактера
расподеле корисних и штетних компоненти и
9) захваћености пострудним
тектонским покретима.
 
Члан
11.
Концепцијска и
методолошка решења истраживања хидрогеолошких карактеристика истражног
простора, дају се за упознавање и утврђивање:
1) перспективног
подручја у погледу могућности за откривање лежишта подземних вода у истражном
простору;
2) просторног
положаја водоносне средине у којој се налази лежиште подземних вода;
3) хидрогеолошких
параметара и особина водоносне средине, а код затворених и полузатворених
лежишта и њихове повлате;
4) особина режима
подземних вода, које одређују њихову употребљивост и
5) количина
подземних вода и услова за њихову експлоатацију.
 
Члан
12.
Концепцијска и
методолошка решења истраживања инжењерскогеолошких карактеристика истражног
простора дају се за упознавање и утврђивање:
1) инжењерскогеолошких
особина терена;
2)
инжењерскогеолошких и техничких својстава стенских маса;
3) егзогеодинамичких
процеса и појава, узрока њиховог образовања, динамике развоја и могућности
санирања;
4)
инжењерскогеолошке класификације терена са становништа сеизмичке
микрорејонизације и подобности за изградњу;
5)
инжењерскогеолошких услова изградње објеката (насеља, путева, пруга, брана,
акумулација, аеродрома, тунела, мостова и др.) и
6) појава и лежишта
геолошких грађевинских материјала.
 
Члан
13.
Концепцијска и
методолошка решења истраживања за класификацију и категоризацију резерви
минералних сировина на истражном простору дају се ради упознавања:
1) лежишних услова,
залегања, простирања, величине, облика и грађе лежишта, односно рудних тела,
свих корисних и штетних минералних супстанци, њиховог међусобног односа и
просторне размештености;
2) хемијског
састава, физичко-хемијских, физичко-механичких и технолошких својстава
минералних сировина, као и могућности њихове примене;
3) тектонских,
готехничких (инжењерскогеолошких, инжењерскохидрогеолошких, геомеханичких) и
других параметара (гасоносност), који одређују услове извођења експлоатационих
радова, и
4) геолошких,
генетских, техничко-експлоатационих, технолошких, регионалних, тржишних и
друштвено-економских фактора и натурално вредносних показатеља, на основу којих
се врши класификација и категоризација резерви минералних сировина.
 
Члан
14.
Концепцијска и
методолошка решења истраживања за класификацију и категоризацију резерви
подзмних вода, дају се ради упознавања и утврђивања:
1) геолошке грађе
лежишта;
2) просторног
положаја и параметара водоносне средине;
3) издашности
водоносне средине и рејонизације према степену издашности;
4) квалитета и
режима подземних вода;
5) експлоатационих
могућности лежишта и појединих перспективних подручја;
6) хидрогеолошких и
хидротехничких услова захватања подземних вода и услова њихове санитарне
заштите.
 
Члан
15.
Предмер са описом и
техничким условима извођења истражних радова садржи:
1) најекономичније и
најрационалније варијанте концепције истраживања;
2) прецизно одређену
количину радова са дефинисаном микролокацијама сваког истражног рада на
истражном простору;
3) битне
конструктивне карактеристике сваког истражног рада (описно и графички);
4) детаљан опис
техничких услова израде сваког истражног рада и
5) локалне услове за
реализацију пројектованих истраживања (транспортне прилике, снабдевање
енергијом, снабдевање водом, смештајне и друге прилике).
 
Члан
16.
Динамика извођења
истражних радова садржи реално сагледано време укупног трајања пројектованих
истражних радова.
Ако се ради о
пројекту вишегодишњих истраживања, даје се динамика истражних радова по
годинама, односно фазама истраживања.
 
Члан
17.
Предрачун трошкова
истраживања садржи јединичне цене за сваки истражни рад на бази важеђих цена у
моменту пројектовања, истраживања или прогнозе цена у времену уговарања.
 
Члан
18.
Економско
образложење пројекта садржи упоредну анализу трошкова истраживања и економских
ефеката који се могу постићи правилним коришћењем резултата истраживања.
Економско
образложење из става 1. овог члана служи за сагледавање оправданости
истраживања.
 
Члан
19.
Мере заштите на
раду, заштите од пожара и заштите животне средине које је извођач истраживања
дужан да спроводи ради живота и здравља људи и имовине обавезан су прилог
пројекта геолошких истраживања.
 
Члан
20.
Садржај пројекта
истраживања обухвата називе поглавља садржаних у пројекту са ознаком броја
стране.
 
Члан
21.
Списак литературе и
фондовске документације садржи:
1) редни број
коришћеног материјала;
2) презиме и име
аутора, и назив пројектне организације;
3) назив рада и
годину објављивања, односно израде;
4) назив извођача,
односно предузећа, односно другог правног лица у чијем се фонду налази коришћена
документација.
 
Члан
22.
Графичка
документација садржи:
1) прегледну
географску карту размера до 1:100.000 са уцртаним границама истражног простора;
2) геолошку,
хидрогеолошку или инжењерскогеолошку карту ширег подручја истражног простора
размера до 1:25.000 са уцртаним пројектованим истражним радовима;
3) геолошке планове
и профиле размера до 1:5.000 за подземне рударске просторије са уцртаним
пројектованим истражним радовима и прогнозним резултатима и
4) синтетизован
графички приказ раније извршених геолошких, хидрогеолошких и
инжењерскогеолошких истраживања у погодној размери.
 
Члан
23.
Кад се врши измена и
допуна пројеката геолошких истраживања чија је реализација у току, израђује се
допуна пројекта која садржи образложење пројектних решења за која се врши
измена и допуна, измене пројектног решења процеса геолошких истраживања и
одговарајућу графичку документацију.
 
Члан
24.
Елаборат о
резултатима геолошких истраживања (у даљем тексту: елаборат) садржи:
1) опште податке о
елаборату;
2) текстуални део
елабората;
3) графичку
документацију и
4) документациони
материјал.
 
Члан
25.
Општи подаци о
елаборату обухватају:
1) назив елабората и
назив предузећа, односно другог правног лица које је елаборат урадило, потпис
аутора елабората са леве стране и потпис овлашћеног лица у предузећу са десне
стране, место и годину израде елабората;
2) списак сарадника
на изради елабората са својеручним потписом;
3) доказе да је
предузеће, односно друго правно лице уписано у судски регистар за израду
елабората о резлутатима геолошких истраживања;
4) докази да аутор
елабората у погледу стручне спреме и радног искуства испуњава законом прописане
услове.
 
Члан
26.
Текстуални део
елабората садржи:
1) увод;
2) циљ и начин
истраживања;
3) геолошке
карактеристике истражног простора;
4) истражне радове;
5) испитивање
квалитета;
6) приказ резерви;
7) техно-економску
оцену.
 
Члан
27.
Увод садржи:
1) опште податке о
истражном простору;
2) време у коме су
истраживања изведена;
3)
морфолошко-хидрогеолошке и климатске карактеристике подручја;
4) преглед раније
извршених истраживања са краћим прегледом резултата истраживања и степеном
истражености, и
5) геолошке
карактеристике ширег подручја.
 
Члан
28.
Циљ и начин
истраживања садржи:
1) проблематику
истраживања која је решевана на основу пројекта;
2) циљ и намену
истраживања;
3) услове и начин
истраживања.
 
Члан
29.
Геолошке
карактеристике истражног простора садрже:
1) геолошку грађу и
тектонику;
2) генезу лежишта;
3) хидрогеолошке
карактеристике;
4)
инжињерскогеолошке карактеристике.
 
Члан
30.
Истражни радови
садрже:
1) концепцијска и
методолошка решења истраживања металогенетских или минерогенетских, угљеносних
или нафтоносних карактеристика истражног простора;
2) концепцијска и
методолошка решења истраживања геолошких карактеристика истражног простора;
3) концепцијска и
методолошка решења истраживања хидрогеолошких карактеристика истражног
простора;
4) концепцијска и
методолошка решења истраживања инжињерскогеолошких карактеристика истражног
простора;
5) концепцијска и
методолошка решења истраживања за класификацију и категоризацију резерви
минералних сировина на истражном простору;
6) концепцијска и
методолошка решења истраживања за квалификацију и категоризацију резерви
подземних вода;
7) детаљна разрада
концепцијских и методолошких решења за поједине врсте истраживања дата су у
одељку за израду пројеката геолошких истраживања;
8) методе
истраживања и
9) опис истражних
права.
 
Члан
31.
Истраживање
квалитета садржи:
1) методе
опробавања;
2) резлутате
лабораторијских и технолошких истраживања и
3) оцену резултата
испитивања квалитета.
 
Члан
32.
Приказ резерви
садржи:
1) методе прерачуна
резерви и приказ поступка прорачунавања;
2) приказ резерви
минералних сировина;
3) приказ резерви
подземних вода и
4) табеларни преглед
геолошких резерви.
 
Члан
33.
Техно-економска
оцена садржи:
1) геолошке,
генетске, техничко-експлотационе, технолошке, регионалне, тржишне, еколошке и
друштвено-економске факторе;
2) натуралне и
вредносне показатеље и
3)
геолошко-економску оцену резултата истраживања.
 
Члан
34.
Графичка
документација садржи:
1) прегледану
геолошку карту размера до 1:100.000 са уцртаним истражним простором;
2) геолошку,
хидрогеолошку или инжињерскогеолошку карту ширег подручја истражног простора
размера до 1:25.000 (100.000);
3) геолошку, хидрогеолошку
или инжињерскогеолошку карту истражног простора са уцртаним истражним радовима
размера до 1:25.000;
4) геолошке,
хидрогеолошке или инжињерскогеолошке профиле истражних радова размера до
1:5.000;
5) карте и профили
за прорачун рудних резерви размера до 1:1.000 и
6) карте опробавања
размера 1:1.000.
 
Члан
35.
Документациони
материјал садржи:
1) резлутате
хемијских, минералошких, седиментолошких и других истраживања значајних за
подручје истраживања;
2) резултате
хидрогеолошких, инжињерскогеолошких, геомеханичких, геофизичких и др.
истраживања и
3) резултате
полуиндустријских и индустријских истраживања минералних сировина, резултате
осматрања и тестирања водних објеката и геолошких процеса.
 
Члан
36.
Овај правилник ступа
на снагу осмог дана, од дана објављивања у „Службеном гласнику Републике
Србије".
 
 
Број
110-00-019/96-09
У Београду,
26. новембра 1996. године
Министар,
проф. др 
Драган
Костић, с.р.