На основу члана 20. став 1, а у вези са чланом 15. став
1. тачка 7. Закона о енергетици („Службени гласник РС”, број 84/04) и члана 12.
Статута Агенције за енергетику Републике Србије („Службени гласник РС”, број
52/05),

Савет Агенције за енергетику Републике Србије, на седници
од 7. фебруара 2008. године, донео је

 


 


ОДЛУКУ


о утврђивању минималне
годишње потрошње 
електричне енергије којом се стиче статус квалификованог
купца

“Службени гласник
РС”, број 
21

од

22. 

фебруара 
2008.

 

 

1. Статус квалификованог
купца електричне енергије може да стекне сваки купац, независно од годишње потрошње
електричне енергије, осим купаца који електричну енергију купују искључиво за потребе
у домаћинству, који статус квалификованог купца могу стећи ако имају минималну годишњу
потрошњу 200.000 kWh.

2. Статус квалификованог
купца електричне енергије из тачке 1. ове одлуке, утврђиваће се почев од наредног
дана од дана објављивања ове одлуке.

3. Ова одлука се објављује
у „Службеном гласнику Републике Србије”.

 

 

 

Број 69/2008-Д-И/7

У Београду, 7. фебруара
2008. године

Савет Агенције за енергетику
Републике Србије

Председник,


Љубо Маћић, с.р.