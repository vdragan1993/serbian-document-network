Редакцијски пречишћен текст
 
 
 
 

На основу
члана 55. став 2. Закона о платном промету („Службени лист СРЈ”, бр. 3/2002 и
5/2003 и „Службени гласник РС”, број 43/2004), 

Гувернер
Народне банке Србије доноси
  
ОДЛУКУ
о ближим условима и начину давања и одузимања банкама лиценце за обављање платног
промета
“Службени гласник РС”, бр. 57 од 25. маја 2004, 33 од
12. априла 2005.
 
 

1.
Овом одлуком прописују се ближи услови које банка мора да испуни да би добила лиценцу
(дозволу) за обављање послова платног промета (у даљем тексту: лиценца), као и начин
давања и одузимања лиценце. 
 

2.
Послове платног промета у складу са Законом о платном промету обављају банке које
поседују дозволу за рад Народне банке Србије и уписане су у регистар код надлежног
органа до дана почетка примене ове одлуке, као и банке које ту дозволу добију после
ступања на снагу ове одлуке и упишу се у регистар код надлежног органа.* 
 

*Службени
гласник РС, број 33/2005
 
 

3.
Послове платног промета не може обављати банка из ове одлуке којој Народна банка
Србије одузме дозволу за рад. 
 

4.
Даном почетка примене ове одлуке престаје да важи Одлука о ближим условима и начину
давања и одузимања банкама лиценце за обављање платног промета („Службени лист СРЈ”,
број 29/2002). 
 

5.
Ова одлука ступа на снагу наредног дана од дана објављивања у „Службеном гласнику
РС”, а примењиваће се од 1. јуна 2004 године.
 
 
О. број 24
У Београду,
18. маја 2004. године
Гувернер
Народне
банке Србије,

Радован
Јелашић, с.р.