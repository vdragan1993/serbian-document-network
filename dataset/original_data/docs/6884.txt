Редакцијски пречишћен текст
  
 
На основу члана 154. Закона о основама система образовања и васпитања („Службени гласник РС”, бр. 72/09 и 52/11)
Министар просвете и науке доноси
 
ПРАВИЛНИК
о обрасцу легитимације просветног инспектора и просветног саветника

"Службени гласник РС", бр. 70 од 23. 
	септембра 2011, 69 од 7. августа 2015, 81 од 24. септембра 2015 - 
	др. правилник

 
Члан 1.
Овим правилником прописује се образац легитимације просветног инспектора и просветног саветника.
Члан 2.
Легитимација просветног инспектора издаје се на Обрасцу бр. 1, а легитимација просветног саветника на Обрасцу бр. 2.
Легитимација просветног инспектора и легитимација просветног саветника (у даљем тексту: легитимација) штампа се на 200-грамској хартији, величине 60х90 mm, на светлоплавој подлози са Малим грбом Републике Србије у боји.
Легитимација је обложена провидним пластифицираним заштитним материјалом.
Обрасци бр. 1 и 2 из става 1. овог члана одштампани су уз овај правилник и чине његов саставни део.

	Члан 2а*

	Легитимација просветног инспектора издаје се просветном инспектору 
	запосленом у Министарству просвете, науке и технолошког развоја, као и 
	просветном инспектору у органу Аутономне покрајине Војводине, односно 
	јединици локалне самоуправе када, у складу са Законом, обављају послове 
	инспекцијског надзора у установама које обављају делатност у области 
	образовања и васпитања.*

	Легитимација просветног саветника издаје се просветном саветнику запосленом 
	у Министарству просвете, науке и технолошког развоја када, у складу са 
	Законом, обавља послове стручно-педагошког надзора у установама које 
	обављају делатност у области образовања и васпитања.*
*Службени гласник РС, број 69/2015
Члан 3.
Даном ступања на снагу овог правилника престаје да важи Правилник о обрасцу легитимације просветног инспектора и просветног саветника („Службени гласник РС”, бр. 60/06 и 9/08).
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00051/2011-12
У Београду, 28. јула 2011. године
Министар,
проф. др 
	Жарко Обрадовић, с.р.
 
 



*Службени гласник РС, број 69/2015



*Службени гласник РС, број 69/2015