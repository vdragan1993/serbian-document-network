На основу члана 45. став 3. Закона о државном премеру и
катастру и уписима права на непокретностима („Службени гласник РС”, бр. 83/92,
53/93, 67/93, 48/94, 12/96 и 15/96),
Влада Републике Србије доноси
  
ОДЛУКУ 
о 
промени границе катастарских општина Сливје и Лалинац
„Службени гласник
РС“, број 21 од 9. јуна 2000.
 
 
Члан 1.
Мења се део границе између катастарских општина (у даљем
тексту: КО) Сливје и Лалинац на територији општине Сврљиг од граничне белеге број
6 до граничне белеге број 37, тако да нова граница иде од граничне белеге број
6 источном страном к.п. број 2839 (пут) до тромеђе к.п. број 8737 – КО Лалинац и
к.п. бр. 2839 (пут) и 2835 (пут) – КО Сливје, затим јужном страном к.п. број
2835 (пут) – КО Сливје до тромеђе к.п. бр. 2835 (пут) и 2836 (пут) – КО Сливје и
к.п. број 8374 – КО Лалинац, затим иде јужном, па источном страном к.п. број
2836 (пут) – КО Сливје до тромеђе к.п. бр. 2836 (пут) и 2834 (пут) – КО Сливје и
к.п. број 8694 – КО Лалинац и јужном страном к.п. број 2834 (пут) – КО Сливје до
граничне белеге број 37.
 
Члан 2. 
Скица промене границе КО Сливје и КО Лалинац одштампана
је уз ову одлуку и чини њен саставни део.
 
Члан 3.
На основу ове одлуке Републички геодетски завод извршиће
обележавање и опис промењене граничне линије и настале промене спровести на плановима
и у катастарском операту.
 
Члан 4. 
Ова
одлука ступа на снагу осмог дана од дана објављивања у „Службеном гласнику Републике
Србије”.
 
05 број 950-1818/2000
У Београду, 7. јуна 2000. године
Влада Републике Србије
Потпредседник,
др Војислав Шешељ, с.р.