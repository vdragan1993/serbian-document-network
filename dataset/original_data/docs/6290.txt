На основу члана 15. став 4. Закона о превозу путника у друмском саобраћају („Службени гласник РС”, брoj 68/15), 
Министар грађевинарства, саобраћаја и инфраструктуре доноси
ПРАВИЛНИК
о изгледу и садржини обрасца захтева за издавање лиценце за превоз, изгледу и садржини лиценце за превоз и извода лиценце за превоз
"Службени гласник РС", број 105 од 26. 
				децембра 2016.
   
Члан 1.
Овим правилником прописује се изглед и садржина обрасца захтева за издавање лиценце за превоз, изглед и садржина лиценце за превоз и извода лиценце за превоз.
Члан 2.
Образац захтева за издавање лиценце за превоз садржи три групе података, и то:
1) податке о подносиоцу захтева;
2) податке о предмету захтева;
3) податке о доказима који се прилажу.
Члан 3.
Образац захтева за издавање лиценце за превоз је на папиру А4 формата беле боје.
Изглед обрасца захтева за издавање лиценце за превоз дат је у Прилогу 1, који је одштампан уз овај правилник и чини његов саставни део.
Члан 4.
Лиценца за превоз на предњој страни садржи:
1) грб Републике Србије; 
2) ознаку државе;
3) назив органа који издаје лиценцу за превоз;
4) назив лиценце;
5) број лиценце;
6) пословно име, седиште, адресу и матични број превозника;
7) врсте превоза које превозник има право да обавља на основу издате лиценце;
8) период важења лиценце;
9) место и датум издавања лиценце;
10) печат надлежног органа;
11) потпис овлашћеног лица.
Лиценца за превоз на полеђини садржи основна права и обавезе домаћег превозника.
Члан 5.
Лиценца за превоз штампа се на посебно заштићеном папиру А4 формата светлоплаве боје, који има елементе заштите у штампи, суви жиг у облику грба Републике Србије и серијски број.
Изглед лиценце за превоз дат је у Прилогу 2, који је одштампан уз овај правилник и чини његов саставни део.
Члан 6.
Извод лиценце за превоз на предњој страни садржи:
1) грб Републике Србије; 
2) ознаку државе; 
3) назив органа који издаје извод лиценце за превоз; 
4) назив лиценце;
5) број извода лиценце;
6) регистарске ознаке возила за које се издаје извод лиценце;
7) пословно име, седиште, адресу и матични број превозника;
8) врсте превоза које превозник има право да обавља на основу издате лиценце;
9) период важења извода лиценце;
10) место и датум издавања извода лиценце;
11) печат надлежног органа;
12) потпис овлашћеног лица.
Извод лиценце за превоз на полеђини садржи основна права и обавезе домаћег превозника.
Члан 7.
Извод лиценце за превоз штампа се на посебно заштићеном папиру А4 формата светлоплаве боје, који има елементе заштите у штампи, суви жиг у облику грба Републике Србије и серијски број.
Изглед извода лиценце за превоз дат је у Прилогу 3, који је одштампан уз овај правилник и чини његов саставни део.
Члан 8.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 12. фебруара 2017. године.
Број 110-00-161/2016-03
У Београду, 17. новембра 2016. године
Министар,
Зорана Михајловић, с.р.
Прилози

				Прилог 1 - Захтев за издавање лиценце за превоз

				Прилог 2 - Лиценца за превоз путника

				Прилог 3 - Извод лиценце за превоз путника