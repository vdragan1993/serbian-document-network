На основу члана 26. став 5. и члана 41. став 3. Закона о биоцидним производима („Службени гласник РС”, бр. 36/09 и 88/10) и тачке 8. став 5. подтачка 11) Одлуке о оснивању Агенције за хемикалије („Службени гласник РС”, број 78/09), 
Управни одбор Агенције за хемикалије на седници одржаној дана 31. марта 2011. године донео је
 
ПРАВИЛНИК
о начину вођења евиденције о биоцидним производима
"Службени гласник РС", 
				број 28 од 26. априла 2011.
 
Члан 1.
Овим правилником прописује се начин на који је носилац решења о упису биоцидног производа у Привремену листу за достављање техничког досијеа (у даљем тексту: носилац решења), односно носилац одобрења за стављање у промет биоцидног производа (у даљем тексту: носилац одобрења) дужан да води евиденцију о количинама биоцидног производа стављеног у промет, укупном промету биоцидног производа оствареног у претходној години, количинама залиха, количинама биоцидног производа повученог са тржишта и лицима којима је биоцидни производ продат, односно уступљен; као и начин на који је професионални корисник дужан да води евиденцију о количинама набављених биоцидних производа, количинама залиха, количинама употребљених биоцидних производа и о намени за коју су употребљени. 
 
Члан 2.
Евиденцију о количинама биоцидног производа стављеног у промет, укупном промету биоцидног производа оствареног у претходној години, количинама залиха, количинама биоцидног производа повученог са тржишта и лицима којима је биоцидни производ продат, односно уступљен, носилац решења, односно носилац одобрења дужан је да води на Обрасцу 1. који чини саставни део овог правилника.
 
Члан 3.
Евиденцију о количинама набављених биоцидних производа, количинама залиха, количинама употребљених биоцидних производа и о намени за коју су употребљени, професионални корисник дужан је да води на Обрасцу 2. који чини саставни део овог правилника.
 
Члан 4.
Евиденције из чл. 2. и 3. овог правилника морају да се воде и у облику електронске базе података према трговачком имену биоцидног производа за који је донето решење о упису биоцидног производа у Привремену листу за достављање техничког досијеа или издато одобрење за стављање у промет биоцидног производа.
 
Члан 5.
Подаци из евиденције из члана 2. овог правилника који се достављају Агенцији за хемикалије до 31. марта, као и подаци из евиденције из члана 3. овог правилника који јој се достављају на захтев, морају да се доставе у штампаном, односно електронском облику и да буду потписани од стране овлашћеног лица и да имају печат, односно квалификовани потпис. 
 
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-9/2011-03
У Београду, 31. марта 2011. године
Председник
Управног одбора,
проф. др Бранимир Јованчићевић, с.р.
 
 

				Прилози