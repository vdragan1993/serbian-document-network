На основу члана 40. став 4. Закона о регионалном развоју („Службени гласник РС”, бр. 51/09 и 30/10), 
Министар економије и регионалног развоја доноси
 
 
ПРАВИЛНИК
о ближим условима и критеријумима за вредновање рада регионалних развојних агенција
"Службени гласник РС", број 6 од 4. фебруара 2011.
 
 
Предмет 
Члан 1.
Овим правилником прописују се ближи услови и критеријуми за вредновање рада регионалних развојних агенција. 
 
Вредновање рада
Члан 2.
Национална агенција за регионални развој (у даљем тексту: Агенција) једанпут годишње врши вредновање рада регионалних развојних агенција за претходну календарску годину у циљу праћења реализације задатака за које су акредитоване у складу са Законом о регионалном развоју („Службени гласник РС”, бр. 51/09 и 30/10 - у даљем тексту: Закон).
 
Услови за вредновање рада
Члан 3.
Услови за вредновање рада регионалних агенција су:
1) да је регионална агенција акредитована у складу са Уредбом о утврђивању услова, критеријума и начина акредитације за обављање послова регионалног развоја и одузимање акредитације пре истека рока на који је издата („Службени гласник РС”, број 74/10);
1) да је регионална агенција уписана у регистар у складу са Правилником о садржини и изгледу јединственог регистра акредитованих регионалних развојних агенција („Службени гласник РС”, број 89/10); 
2) да је поднела годишњи извештај о раду и пословању Агенцији и оснивачима;
3) извештај Агенције о обиласку регионалне агенције у складу са Законом;
4) да је поднела податке на обрасцу који је дат у Прилогу 1 – Евалуацииони образац, који је одштампан уз овај правилник и чини његов саставни део.
 
Критеријуми за вредновање рада
Члан 4.
Критеријуми за вредновање рада акредитованих регионалних агенција су:
1) институционални критеријум;
2) организациони критеријум;
3) критеријум учинка везан за подршку развоју приватном сектору и регионалном развоју;
4) критеријум везан за промотивне активности.
 
Начин вредновања рада 
Члан 5.
Вредновање критеријума из члана 4. овог правилника врши се на основу индикатора и поена који су дати у Прилогу 2 – Табела вредновања рада акредитованих регионалних развојних агенција, који је одштампан уз овај правилник и чини његов саставни део. 
Члан 6.
Уколико акредитована регионална агенција буде вреднована:
1) са мање од 20 поена оцениће се оценом „не испуњава услове”;
2) од 20 до 30 поена оцениће се оценом „довољан”;
3) од 31 до 40 поена оцениће се оценом „добар”;
4) од 41 до 50 оцениће се оценом „врло добар”;
5) преко 51 оцениће се оценом „одличан” .
Минимални услов од 20 поена из става 1. тачка 2) овог члана мора се испунити по свим индикаторима по којима се захтева минималан број поена из члана 5. овог правилника. 
 
Ступање на снагу
Члан 7.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 300-011-00-3/2011-14
У Београду, 25. јануара 2011. године
Министар,
Млађан Динкић, с.р.
 








Табела вредновања рада акредитованих регионалних развојних агенција Прилог 2




Критеријуми

Р.бр.

Индикатори

Поени

Минимум



Институционални критеријум

1

Позитивно мишљење регионалног развојног савета

да – 2 поенa
не – 0 поена



2

Степен сарадње са Националном агенцијом за регионални развој

Висок (редовно слање свих извештаја, учешће на свим састанцима, редовно информисање о планираним активностима) – 2 поена
средњи (редовно слање свих извештаја, учешће на 50% одржаних састанака, редовно информисање о планираним активностима – 1 поен
низак – 0 поена

1


3

Број јединица локалне самоуправе који су оснивачи акредитоване регионалне развојне агенције (не рачунајући минималан број у складу са Уредбом о акредитацији)

Доделити 0,5 поенa за сваку наредну јединицу локалне самоуправе



Организациони критеријум

4

Стручно усавршавање руководећих кадрова и кадрова са високим образовањем акредитоване регионалне развојне агенције у складу са систематизацијом и описом радних места

Преко 60% – 2 поена
Испод 60% – 0 поена

2


5

Степен реализације плана рада акредитоване регионалне развојне агенције (однос реализованих и планираних активности)

до 50% – 0 поенa
од 50 – 70% – 1 поен
од 71 – 90% – 2 поена
од 91 – 100% – 3 поена

1


6

Степен реализације плана пословања (финансијског плана) акредитоване регионалне развојне агенције
- однос реализованих прихода/расхода у односу на планиране приходе/расходе

до 50% – 0 поенa
од 50 – 70% – 1 поен
од 71 – 90% – 2 поена
од 91 – 100% – 3 поена

1


Критеријум учинка везан за подршку развоју приватном сектору и регионалном развоју

7

Број одржаних обука/број обучених полазника (МСПП)

Најмање одржати 12 обука годишње по методологији Националне агенције за регионални развој и 180 полазника – 1 поен
За све додатне обуке доделити следеће поене:
0.1 поен за сваку одржану једнодневну обуку
0.2 поена за сваку одржану дводневну обуку
0.3 поена за сваку одржану тродневну обуку
0.4 поена за сваку одржану петодневну обуку

1



8

Број предузећа која су добили услуге менторинга (% предузећа који су добили услуге менторинга на основу уговора акредитоване развојне агенције са Националном агенцијом за регионални развој)

а) до 50% – 0 поенa
б) од 50 – 70% – 1 поен
ц) од 71 – 90% – 2 поена
д) од 91 – 100% – 3 поена
За друге менторинг услуге које нису по методологији Националне агенције за регионални развој доделити 0.2 поена по предузећу

1


9

Одржане обуке за јединице локалне самоуправе у областима: програмирање, припрема и имплементација ЕУ пројеката, припрема техничке документације за пројекте, финансије, ЕУ политика и друге обуке у циљу подстицања рада јединице локалне самоуправе

Минимално одржати 2 обуке за најмање три општине, са најмање 3 учесника по општини – 1 поен
За сваку следећу обуку доделити 0.3 поена за најмање 5 општина, са најмање 3 учесника по општини

1


10

Број клијената који су добили услуге консалтинга

а) За минимално 70 клијената за општи консалтинг – 1 поен и 30 клијената за специфични консалтинг – 1 поен
б) за сваких додатних 10 клијената за општи консалтинг доделити додатних 0.3 поена, за сваких додатних 5 клијената за специфични консалтинг доделити додатних 0.3 поена

2



11

Број одобрених пројектних пријава од укупног броја поднетих пријава по програмима Националне агенције за регионални развој

до 10% – 0 поенa
од 11 – 60% – 1 поен
од 61 – 80% – 2 поена
преко 81% – 3 поена

1


12

Број развојних докумената у којима је акредитована регионална развојна агенција учествовала на регионалном, обласном и на локалном нивоу

1 поен за сваки развојни документ на локалном нивоу на коме је регионална развојна агенција носилац, 0.3 поена уколико је партнер
2 поена за сваки развојни документ на обласном нивоу (ниво управног округа) на коме је регионална развојна агенција носилац, 0.5 поена уколико је партнер
3 поена за сваки развојни документ на регионалном нивоу на коме је регионална развојна агенција носилац, 1 поен уколико је партнер

2



13

Број пројеката на којима акредитована регионална развојна агенција учествује (локални, међуопштински регионални, национални, међународни)

за сваки пројекат на коме је агенција партнер доделити 0.5 поена за локални пројекат, 1 поен за међуопштински, 1.5 поен за регионални, 2 поена за национални и 2.5 поена за међународни пројекат
за сваки пројекат на коме је агенција носилац доделити 1 поен за локални пројекат, 2 поена за међуопштински, 3 поена за регионални, 4 поена за национални и 5 поена за међународни пројекат
додатне поене додати уколико:
1. на међународном пројекту учествују
до 5 партнера – 0.5 поена
преко 5 партнера – 1 поен
2. је вредност пројекта:
мања од 50% од годишњих оперативних трошкова агенције – 0 поена
између 50 – 70% од годишњих оперативних трошкова агенције – 0.5 поена
између 71 – 100% од годишњих оперативних трошкова агенције – 1 поен
између 101 – 200% од годишњих оперативних трошкова агенције – 2 поена
изнад 200% од годишњих оперативних трошкова агенције – 3 поена
3. значај пројекта за развој региона
висок – 0.5 поен
средњи – 0.3 поена
низак – 0.1 поена

4


Критеријум везан за промотивне активности

14

Видљивост услуга подршке акредитоване регионалне развојне агенције за кориснике подршке (МСПП, јединице локалне самоуправе и други)

а) Видљивост услуга на Интернет сајту – одлична – 2 поена
Видљивост услуга на Интернет сајту-добра – 1 поен
Видљивост услуга на Интернет сајту недовољна- 0 поена
б) Медији – 0.5 поена

1


15

Број промотивних активности (организација пословних сусрета, привлачење инвеститора и др)

промотивна активност на локалу - 0.1 поен
промотивна активност на регионалном нивоу – 0.5 поена
промотивна активност на националном нивоу – 1 поена
промотивна активност на међународном нивоу – 2 поена

2


16

Води информациони систем од значаја за регион и област у складу са инструкцијама Националне агенције за регионални развој

да – 2
не – 0 поена

2


Укупно:

22