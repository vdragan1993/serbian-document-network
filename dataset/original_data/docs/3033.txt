На основу члана 17. и члана 50. став
1. Закона о Народној банци Југославије ("Службени лист СРЈ", бр.
32/93), а у вези са чланом 1. Уредбе о новом динару ("Службени лист
СРЈ", бр. 6/94), заменик гувернера Народне банке Југославије доноси
 
ОДЛУКУ


о издавању и основним обележјима кованог новца апоена од 1 паре и 5 пара
"Службени
лист СРЈ", број 10 од 24. јануара 1994.
 
 
1. Народна банка Југославије издаће
ковани новац апоена од 1 паре и 5 пара.
 

2. Ковани новац из тачке 1. ове одлуке
израђиваће се од легуре 75% бакра, 2% никла и 23% цинка.
 

3. Апоени кованог новца из тачке 1.
ове одлуке имаће следећу масу и пречнике
1) апоен од 1 паре - 2,718 
gr и
пречника 17 mm,
2) апоен од 5 пара - 4,139 
gr и
пречник 21 mm
 

4. Изглед
апоена кованог новца из тачке
1. ове одлуке је следећи
- на апоену од 1 паре у средини је
ознака вредности, а лево и десно од ње реч "пара" исписана ћирилицом
и латиницом. Испод ознаке вредности је година ковања "1994". Кружно
уз обод кованог новца налази се венац тачкица,
- на апоену од 5 пара у средини је
ознака вредности, а изнад и испод ње реч "пара" исписана ћирилицом и
латиницом. Кружно уз обод кованог новца налази се венац тачкица и година ковања
"1994".
 

5. Изглед наличја апоена кованог новца
из тачке 1 ове одлуке је следећи: у средини је амблем Народне банке
Југославије, а изнад и испод амблема су речи "СР Југославија"
исписане ћирилицом и латиницом. Кружно уз обод кованог новца налази се венац
тачкица.
 

6. Обод кованог новца апоена од 1 паре
и 5 пара је раван.
 
7. Ова одлука ступа на снагу даном
објављивања у "Службеном листу СРЈ".
 
О
бр. 29
24.
јануара 1994. године
Београд
Заменик
гувернера
Народне
банке Југославије,
мр Божидар
Газивода, с.р.