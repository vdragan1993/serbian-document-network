Редакцијски пречишћен текст
 
 
На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о образовању Организационог одбора за пренос посмртних остатака чланова породице Карађорђевић у породичну крипту цркве Светог Ђорђа на Опленцу

"Службени гласник РС", бр. 89 од 14. 
	септембра 2012, 8 од 25. јануара 2013.
 
1. Образује се Организациони одбор за пренос посмртних остатака чланова породице Карађорђевић у породичну крипту цркве Светог Ђорђа на Опленцу (у даљем тексту: Одбор).
2. У Одбор се именују:
1) за председника:
– Томислав Николић, председник Републике Србије;
2) за потпредседнике:
– Ивица Дачић, председник Владе,
– Александар Вучић, први потпредседник Владе,
– др Јован Кркобабић, потпредседник Владе;
3) за чланове:
– Братислав Петковић, министар културе и информисања,
– Никола Селаковић, министар правде и државне управе,
– Милета Радојевић, директор Канцеларије за сарадњу с црквама и верским заједницама,
– Вера Маврић, државни секретар у Министарству спољних послова,
– Дејан Радуловић, начелник Одељења за конзуларне послове у 
	Министарству спољних послова,*
– Оливер Антић, саветник председника Републике Србије,
– Момчило Гајић, Протокол Владе,
– Драгољуб Живојиновић, члан Српске академије науке и уметности,
– Његово преосвештенство епископ шумадијски господин Јован, Српска православна црква,
– Њ.к.в. принц Александар II Карађорђевић,
– Душан Бабац, члан Крунског савета,
– др Слободан Марковић, ванредни професор на Факултету политичких наука Универзитета у Београду,
– др Душан Батаковић, амбасадор Републике Србије у Републици Француској,
– Владимир Петровић, амбасадор Републике Србије у Сједињеним Америчким Државама,
– др Дејан Поповић, амбасадор Републике Србије у Уједињеном Краљевству Велике Британије и Северне Ирске,
– др Милан Ст. Протић, амбасадор Републике Србије у Швајцарској Конфедерацији,
– др Војислав Павловић, Балканолошки институт Српске академије наука и уметности,
– др Бојан Димитријевић, Институт за савремену историју;
4) за секретара Одбора:
– Вељко Одаловић, Генерални секретар Владе.
 
*Службени гласник РС, 
	број 8/2013
 
3. Одбор се образује ради преноса посмртних остатака чланова породице Карађорђевић у породичну крипту цркве Светог Ђорђа на Опленцу.
4. Решење о трошковима реализације ове одлуке доноси Влада, на иницијативу Министарства културе и информисања.
5. Чланови Одбора немају права на накнаду за рад.
6. Стручну и административно-техничку потпору Одбору пружају Министарство културе и информисања, Министарство спољних послова и Генерални секретаријат Владе – служба Протокола.
7. Даном ступања на снагу ове одлуке престаје да важи Одлука о образовању Организационог одбора за ексхумацију и пренос посмртних остатака чланова породице Карађорђевић у породичну крипту цркве Светог Ђорђа на Опленцу („Службени гласник РС”, број 22/12).
8. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 02-5857/2012
У Београду, 8. септембра 2012. године

Влада
Председник,

Ивица Дачић, с.р.