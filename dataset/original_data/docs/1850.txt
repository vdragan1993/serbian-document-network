Редакцијски пречишћен текст

 

 

На основу члана 
167. став 4. тачка 2, члана 169п став 7, члана 169с став 3. и члана 169т став 3. 
Закона о пореском поступку и пореској администрацији („Службени гласник РС”, бр. 
80/02, 84/02 – исправка, 23/03 – исправка, 70/03, 55/04, 61/05, 85/05 – др. 
закон, 62/06 – др. закон, 61/07 и 20/09) и члана 15. Закона о државној управи 
(„Службени гласник РС”, бр. 79/05 и 101/07), на предлог директора Пореске 
управе, 

Министар 
финансија доноси 

 

 

ПРАВИЛНИК

о платама и 
другим примањима запослених у Министарству финансија * – Пореска управа

„Службени 
гласник РС“, бр. 88 од 28. октобра 2009, 47 од 13. јула 2010, 21 од 29. марта 
2011, 43 од 17. маја 2013, 104 од 27. новембра 2013.

 

*Службени гласник РС, 
број 104/2013

 

 

 

I. УВОДНЕ 
ОДРЕДБЕ

 

Члан 1.

Овим правилником 
уређују се: плате, односно висина основног и додатног коефицијента, платне 
групе, платни разреди за звања пореских службеника, висина додатног коефицијента 
за намештенике у Пореској управи; врсте, поступак доделе признања и висина 
новчаних награда пореским службеницима и намештеницима, као и ближи услови, 
поступак и начин одобравања солидарне помоћи пореским службеницима и 
намештеницима.

 

Члан 2.

У поступку 
остваривања права пореских службеника и намештеника, у складу са овим 
правилником, на плате, признања и новчане награде и солидарне помоћи примењују 
се одредбе Закона о пореском поступку и пореској администрацији и Закона о 
платама државних службеника и намештеника, као и одредбе прописа донетих за 
извршавање тих закона. 

 

 

II. ПЛАТЕ

 

Члан 3.

Порески 
службеници и намештеници имају право на плату која се састоји од основне плате и 
додатака на плату.

У плату се 
урачунавају и порези и доприноси који се плаћају из плате.

 

 

Основна плата 
пореских службеника

 

Члан 4.

Основна плата 
одређује се множењем основног коефицијента и додатног коефицијента, уколико је 
предвиђен за одређено радно место, са основицом за обрачун и исплату плата која 
се утврђује у складу са законом који уређује плате државних службеника и 
намештеника.

Основна плата 
припада пореском службенику који ради пуно радно време или радно време које се 
сматра пуним радним временом.

Порески 
службеник који не ради пуно радно време има право на основну плату која је 
сразмерна дужини његовог радног времена.

 

Коефицијенти

 

Члан 5.

 



 



*Службени гласник РС, 
број 43/2013

 

 

*Службени гласник РС, 
број 43/2013

 

Члан 6.

Основни 
коефицијенти за положаје утврђени су законом који уређује плате државних 
службеника и намештеника.

 

Члан 7.*

Пореском службенику распоређеном на одређено радно место одређује се 
одговарајући додатни коефицијент, и то:* 






			Додатни коефицијент*


Назив 
			радног места*





1,23*


директор 
		филијале А;*




1,17*


саветник 
		директора Пореске управе за комуникацију;* 

саветник помоћника директора – директора ЦВПО;*
		

координатор у секторима Централе Пореске управе;*

координатор за послове ЦВПО;* 

координатор у регионалним одељењима за послове 
		контроле, наплате и материјалних ресурса;*

координатор у сектору за послове људских ресурса у 
		регионалним одсецима;*

руководилац Канцеларије директора Пореске управе;*
		

руководилац Канцеларије за модернизацију;* 


руководилац Групе за стратегију, планирање и 
		управљање ризицима;* 

руководилац Групе за интерну ревизију;* 


начелник Oдељења за унутрашњу контролу и управни 
		надзор;* 

начелник регионалног одељења за другостепени 
		поступак;*




1,14*


начелник 
		одељења пореске полиције у Централи Пореске управе;*

начелник регионалног одељења пореске полиције;*




1,10*



		координатор за сузбијање организованог криминала у регионалном одељењу 
		пореске полиције;*

самостални инспектор пореске полиције – координатор 
		у регионалном одељењу;*




1,04*


начелник 
		одељења у Централи Пореске управе;*

начелник одељења у ЦВПО;*

шеф Одсека пореске полиције за оперативно поступање 
		и сарадњу са државним органима надлежним за сузбијање организованог 
		финансијског криминала у Централи;* 

стручно-оперативни послови у Сектору пореске 
		полиције;* 




1,01*


начелници 
		у регионалним одељењима;*




0,98*


шеф 
		одсека за управни надзор у Централи;* 

шеф регионалног одсека за управни надзор;* 





0,92*


директор 
		филијале Б;*




0,82*



		координатор за послове филијале А;*




0,79*


заменик 
		руководиоца Групе за стратегију, планирање и управљање ризицима;*

заменик начелника одељења у Централи Пореске управе;*




0,73*


директор 
		филијале Ц;*

самостални инспектор пореске полиције у Одсеку за 
		оперативно поступање и сарадњу са државним органима надлежним за 
		сузбијање организованог финансијског криминала;*

стручно-оперативни послови у регионалном одељењу 
		пореске полиције;*




0,67*



		координатор за послове филијале Б;*




0,56*


управно 
		надзорни послови 2 у регионалном одсеку за управни надзор;*




0,50*



		управно-правни послови код приватизације и стечаја;*




0,47*



		самостални инспектор унутрашње контроле;*

инспектор за управно-правне послове дисциплинског 
		поступка;* 

самостални инспектор за управни надзор;*

координатор за стратегију;* 

координатор за управљање ризицима;* 

координатор за односе са пореским обвезницима;*

интерни ревизор;*

управно надзорни послови 1 у регионалном одсеку за 
		управни надзор;*




0,42*


начелници 
		одељења у филијалама;*




0,32 *



		координатор за послове филијале Ц;*




0,31*


шеф 
		одсека у филијали;*




0,30*


шеф 
		одсека у Централи Пореске управе и ЦВПО;* 

шеф Бироа за информисање;*

координатор модернизације;*

координатор за европске интеграције;*




0,23*


шеф 
		одсека у регионалном одељењу;* 

шеф регионалног одсека за људске ресурсе;*




0,13*


саветник 
		за информације од јавног значаја;*

стручни координатор за припрему материјала за обуку.*



 

 *Службени 
гласник РС, број 104/2013

 

III. ДРУГА 
ПРИМАЊА

 

Солидарна 
помоћ

 

Члан 8.

Право на 
солидарну помоћ припада запосленима у случајевима и под условима предвиђеним 
посебним колективним уговором који се примењује у државним органима.

Захтев за 
исплату солидарне помоћи разматра Комисија од три члана, од којих је један члан 
лекар специјалиста опште медицине, један члан представник репрезентативног 
синдиката, а један члан је представник Групе за унутрашњу контролу Пореске 
управе.

Чланове Комисије 
из става 2. овог члана, одређује директор Пореске управе решењем.

Комисија доноси 
пословник којим се уређује начин рада и друга питања од значаја за рад и 
предлагање одлука.

Захтев се 
подноси организационој јединици у којој је порески службеник, односно намештеник 
распоређен.

Поднете захтеве 
Комисија разматра према потреби, а на основу уредно достављене документације. 
Уколико приликом разматрања захтева утврди да је документација непотпуна или да 
је потребно доставити још неки доказ, Комисија ће позвати подносиоца захтева да 
у року од 15 дана изврши тражену допуну. Уколико подносилац захтева у остављеном 
року не поступи по налогу, Комисија ће свој став засновати на достављеној 
документацији. 

Предлог Комисије 
за доношење одлуке са списима предмета, доставља се директору Пореске управе, 
односно директору ЦВПО или 
координатору за послове материјалних ресурса у 
регионалном одељењу* који је надлежан за 
одлучивање.

 

*Службени гласник РС, 
број 43/2013

 

Члан 9.

Запослени има 
право на солидарну помоћ за случај дуже и теже болести запосленог или члана 
његове уже породице.

Под тежом 
болешћу, сматрају се канцерогена обољења, тешки облици кардиоваскуларних и 
других обољења која захтевају хируршке захвате, трансплантацију органа и ткива, 
неуролошка обољења, обољења која остављају трајне последице и инвалидитет и 
друга тешка обољења по оцени Комисије.

 

Члан 10.

Запослени има 
право на солидарну помоћ за случај хитне набавке ортопедских помагала и апарата 
за рехабилитацију, за запосленог или члана његове уже породице, која се 
надокнађује на терет Републичког завода за здравствено осигурање – у висини цене 
ортопедских помагала по рачуну, уз обавезу запосленог да по добијању средстава 
од  Републичког завода за здравствено осигурање, иста рефундира уплатом на рачун 
Пореске управе.

 

Члан 11.

Запослени има 
право на солидарну помоћ за случај набавке лекова за запосленог или члана његове 
уже породице, на основу оригиналних рачуна, уколико се лекови не обезбеђују на 
терет Републичког завода за здравствено осигурање, а ради се о дужој и тежој 
болести, из члана 9. овог правилника.

 

Члан 12.

При одобравању 
средстава за солидарну помоћ, приоритет се утврђује према тежини болести, 
односно степену неопходности набавке.

Висина помоћи у 
току године, у случајевима утврђеним у чл. 9, 10. и 11. овог правилника признаје 
се на основу уредне документације, сходно 
одобреним средствима према Закону о буџету и 
Финансијском плану Пореске управе*, највише до три просечне нето зараде по запосленом у 
привреди Републике Србије према последњем објављеном податку органа надлежног за 
послове статистике.

 

*Службени гласник РС, 
број 43/2013

 

Члан 13.

Запослени има 
право на солидарну помоћ за случај смрти члана уже породице у висини трошкова 
погребних услуга.

Члановима уже 
породице у смислу претходног става, сматрају се брачни друг и деца запосленог, 
као и друга лица према којима запослени има законску обавезу издржавања.

 

Признања и 
награде

 

Члан 14.

Пореским 
службеницима и намештеницима, могу се доделити признања и новчане награде за: 
изузетна достигнућа у обављању послова Пореске управе; ванредни допринос 
унапређењу рада службе; јачање угледа Пореске управе; креативан рад, иновације  
или други вид стваралаштва који је у знатној мери допринео резултатима рада 
службе.

Појединачна 
признања и новчане награде додељују се на дан Пореске управе, у складу са 
финансијским планом и расположивим средствима.

У случају када 
су остварени изузетни резултати рада на нивоу целокупне Пореске управе, односно 
када су сви запослени својим радом заједнички допринели натпросечним резултатима 
рада, директор Пореске управе може наградити све запослене једнаким новчаним 
износом, а сходно оствареном проценту наплате пројектованих средстава у буџету 
Републике Србије.

 

Члан 15.

Новчана награда 
може износити највише до висине једне просечне нето зараде по запосленом у 
привреди Републике Србије, према последњем објављеном податку органа надлежног 
за послове статистике.

 

Члан 16.

Предлог за 
доделу признања и новчаних награда, подносе помоћници директора Пореске управе, 
на иницијативу непосредних руководилаца. Иницијатива и предлог морају бити 
образложени и садржати податке о доприносу лица чије се награђивање предлаже.

Одлуку о додели 
признања и новчаних награда доноси директор Пореске управе.

 

 

IV. ПЛАТЕ 
НАМЕШТЕНИКА

 

Основна плата

 

Члан 17.

Основна плата 
одређује се множењем основног коефицијента и додатног коефицијента, уколико је 
предвиђен за одређено радно место, са основицом за обрачун и исплату плата.

Основна плата 
припада намештенику који ради пуно радно време или радно време које се сматра 
пуним радним временом.

Намештеник који 
не ради пуно радно време има право на основну плату која је сразмерна дужини 
његовог радног времена.

 

Коефицијенти

 

Члан 18.

Основни 
коефицијенти и платне групе за намештеничка радна места утврђени су законом који 
уређује плате државних службеника и намештеника. 

 

Члан 19.


Брисан је 
ранији 
став 1. (види члан 1. Правилника - 21/2011-21).

За послове 
намештеничког радног места: руководилац Групе ресторан, 
руководилац Групе возни парк**,  које је разврстано у IV платну групу, утврђује се додатни 
коефицијент у висини од 0,18*.

За послове 
намештеничког радног места: одржавање возног парка, које је разврстано у IV 
платну групу, одређује се додатни коефицијент у висини од 0,18*.

За послове 
намештеничког радног места: возач, главни кувар, магационер, магацински радник и 
магационер–рачунополагач, која су разврстана у IV платну групу, утврђује се 
додатни коефицијент у висини од 0,12*.


Брисан је 

ранији 

став 5. (види 
члан 1. Правилника - 21/2011-21).


Брисан је 

ранији 

став 6. (види 
члан 1. Правилника - 21/2011-21).

За послове 
намештеничког радног места: помоћни радник, хигијеничар и утовар-истовар робе, 
која су разврстана у VI платну групу, утврђује се додатни коефицијент од 0,12*.

 

*Службени гласник РС, број 21/2011

**Службени гласник РС, 
број 43/2013

 

V. ЗАВРШНА 
ОДРЕДБА

 

Члан 20.

Овај правилник 
ступа на снагу осмог дана од дана објављивања у „Службеном гласнику Републике 
Србије”. 

 

Број 
112-01-1/474-2009

У Београду, 21. 
октобра 2009. године

Министар,

др Диана 
Драгутиновић, с.р.