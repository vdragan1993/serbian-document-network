На основу
члана 94. став 4. тач.
1), 2), 3), 4), 5), 7), 8) и 9) Закона
о заштити природе
(„Службени гласник
РС”, број 36/09) и члана
28. став 5. Закона о
заштити животне
средине („Службени
гласник РС”, бр.
135/04, 36/09 и 72/09 – др. закон),


Редакцијски пречишћен текст

Министар
животне средине
и просторног планирања
доноси 

 

 ПРАВИЛНИК


о прекограничном
промету и трговини
заштићеним врстама

„Службени
гласник РС“, бр.
99 од 1. децембра
2009, 6 од 24. јануара 2014.

 

  I. ОСНОВНЕ
ОДРЕДБЕ

 

Члан 1.

Овим правилником
прописују се:
услови под којима
се обавља увоз,
извоз, унос, износ
или транзит, трговина
и узгој угрожених
и заштићених биљних
и животињских
дивљих врста
(у даљем тексту:
заштићене врсте),
њихових делова
и деривата; издавање
дозвола и других
аката (потврде,
сертификати, мишљења);
документација
која се подноси
уз захтев за издавање
дозвола, садржина
и изглед дозволе;
спискови врста,
њихових делова
и деривата који
подлежу издавању
дозвола, односно
других аката;
врсте, њихови
делови и деривати
чији је увоз односно
извоз забрањен,
ограничен или
обустављен; изузеци
од издавања дозволе;
начин обележавања
животиња или пошиљки;
начин спровођења
надзора и вођења
евиденције и израда
извештаја. 

 

 

Члан 2.

Изрази употребљени
у овом правилнику
имају следеће
значење: 

1) датум стицања
је датум када
је примерак узет
из природе, рођен
у заточеништву
или вештачки размножен,
или уколико такав
датум не може
бити доказан,
следећи датум
којим се доказује
прво поседовање
примерака; 

2) део је сваки
део животиње,
биљке или гљиве,
независно од тога
да ли је у свежем,
сировом, осушеном
или прерађеном
стању; 

3) дериват
је сваки прерађени
део животиње,
биљке, гљиве или
телесна течност.
Деривати већином
нису препознатљиви
део примерка од
којег потичу;


4) држава порекла
је држава у којој
је примерак узет
из природе, рођен
и узгојен у заточеништву
или вештачки размножен;


5) друга генерација
потомака (F2) и следеће
генерације потомака
(F3, F4, итд.) су примерци
настали под контролисаним
условима од родитеља
који су такође
рођени под контролисаним
условима;

6) Конвенција
је Конвенција
о међународном
промету угрожених
врста дивље фауне
и флоре (у даљем
тексту: Конвенција)
која је потврђена

Законом о потврђивању
Конвенције о међународном
промету угрожених
врста дивље фауне
и флоре („Службени
лист СРЈ – Међународни
уговори”, број
11/01); 

7) контролисани
услови обухватају
услове под којима
се производе одређене
врсте животиња
и биљака у средини
у којој је спречен
неконтролисани
улазак и излазак
животиња, јаја,
заметака и полена,
као и вештачки
простор за животиње,
одвоз отпада,
здравствену негу,
заштиту од предатора,
вештачко снабдевање
храном и друго;


8) матични
фонд су све јединке
заштићених врста
флоре и фауне
које се користе
за размножавање;


9) Министарство је 
орган државне управе надлежан за послове заштите природе који обавља дужности 
надлежног управног органа у складу са чланом 9. Конвенције;*

10) надлежни
управни орган
је орган државне
управе надлежан
за спровођење
Конвенције у појединој
држави чланици
у складу са чланом
9. Конвенције; 

11) некомерцијалне
сврхе су све активности
у којима примарни
циљ није економска
корист или добит,
и то: искључиво
лична употреба,
научна истраживања,
едукација, биомедицинска
истраживања и
програми размножавања
у заточеништву
са циљем очувања
врста; 

12) нуђење на
продају је нуђење
на продају и свака
друга радња која
се оправдано може
тиме сматрати,
укључујући оглашавање
или давање повода
за оглашавањем
продаје и позив
на понуду; 

13) комерцијалне
сврхе су све сврхе
којима је циљ
остваривање економске
или било које
друге користи,
укључујући и све
оне активности
за које није могуће
доказати некомерцијалну
сврху, укључујући
продају, куповину,
подношење понуде
за куповину, стицање
у комерцијалне
сврхе, излагање
јавности ради
стицања добити,
коришћење у сврху
стицања добити,
држање ради продаје,
нуђење на продају,
превоз ради продаје,
најам и размену
примерака;

14) личне или
кућне ствари
су мртви примерци,
њихови делови
и деривати који
припадају физичком
лицу и чине део
његових уобичајених
добара и имовине
или су томе намењени;


15) обавештење
о увозу је пријава
граничној царинској
служби од стране
увозника, његовог
овлашћеног заступника,
односно представника
у тренутку и на
месту уношења
одређених примерака
у Републику Србију;


16) обрађени
примерци стечени
пре више од 50 година
подразумевају
примерке који
су знатно промењени
у односу на своје
природно сирово
стање или обрађени
у накит, украсе,
уметничке предмете,
предмете за практичну
употребу или музичке
инструменте пре
1. јуна 1947. године
и за које је Министарству
пружен одговарајући
доказ да су стечени
у таквом стању;
такви ће се примерци
сматрати обрађенима
само ако се налазе
у једној од претходно
наведених категорија
и ако им није потребно
даље резбарење,
обликовање и израда
како би постигли
своју сврху; 

17) овлашћена
научна и стручна
организација
је научна или
стручна установа
одређена у складу
са чланом 9. Конвенције;


18) одредиште
је место које
је намењено држању
примерака по уношењу
у Републику Србију,
у случају живих
примерака, то
је прво место
где ће се примерци
држати након одређеног
периода карантина
или неког другог
задржавања у сврху
санитарних провера
и контроле; 

19) поновни
извоз из Републике
Србије је извоз
из Републике Србије
свих примерака
који су претходно
унесени; 

20) потврда 
за примерак је 
документ који се издаје за радње из чл. 23. и 24. овог правилника за живе 
кичмењаке. Потврда важи само на територији Републике Србије;*

21) потврда 
за трговину је 
документ који се издаје за радње из чл. 23. и 24. овог правилника, важи само на 
територији Републике Србије, а користи се за једну или више трансакција;*

22) поновни
увоз у Републику
Србију је уношење
у Републику Србију
било којег примерка
који је претходно
био извезен или
поновно извезен;


23) прва генерација
потомака (F1) су
примерци добијени
под контролисаним
условима од родитеља
од којих је барем
један зачет у
природи или узет
из природе; 

24) предконвенцијски
примерак подразумева
примерак стечен
пре него што је
одређена врста
уврштена у Додатке
Конвенције, 

25) прекогранични
промет је износ,
унос, извоз или
увоз и уношење
из мора, заштићених
врста, њихових
делова и деривата;


26) примерак
је свака животиња,
биљка или гљива,
без обзира да
ли је жива или
мртва, која припада
заштићеним врстама
датим у Прилогу
I, Прилогу II, Прилогу
III, Прилогу IV, Прилогу
V, Прилогу VI, Прилогу
VII, Прилогу VIII и Прилогу
IХ, који су одштампани
уз овај правилник
и чине његов саставни
део, сваки њен
део или прерађевина,
без обзира да
ли чини састојак
друге робе, и сва
друга роба за
коју је из пропратне
исправе, паковања,
ознаке, етикете
или осталих докумената
видљиво да представља
животињу, биљку
или гљиву која
припада тим врстама,
или да садржи
делове или деривате
животиња, биљака
или гљива које
припадају тим
врстама, осим
ако такви делови
или деривати нису
изричито изузети
од примене одредаба
овог правилника.


Примерком
се сматра и примерак
заштићене врсте
дате у прилозима
из става 1. ове тачке,
ако представља
животињу или биљку
или је део или
дериват животиње
или биљке чији
барем један родитељ
припада наведеној
врсти. У случајевима
када родитељи
такве животиње
или биљке припадају
врстама наведеним
у различитим прилозима,
или врстама од
којих је само
једна наведена,
примењују се одредбе
рестриктивнијег
прилога. У случају
примерака биљака
хибрида, ако је
један од родитеља
припадник заштићене
врсте дате у Прилогу
И, примењују се
одредбе рестриктивнијег
прилога само у
случају да у том
прилогу уз ту
врсту стоји напомена
у том смислу; 

27) провере
у тренутку увоза,
извоза, поновног
извоза и транзита
су провере дозвола,
потврда и пријава
предвиђених овим
правилником и
посебним прописима,
преглед примерака,
као и узимање
узорака ради анализе
или детаљнијих
провера; 

28) транзит
је превоз примерака
између две локације
изван Републике
Србије преко територије
Републике Србије,
током којег евентуални
прекид кретања
настаје само због
поступака који
се захтевају овим
обликом промета;


29) трговина
је продаја и куповина,
стицање у комерцијалне
сврхе, излагање
јавности ради
стицања добити,
коришћење у сврху
стицања добити,
држање ради продаје,
нуђење на продају
или превоз ради
продаје, најам
и размена заштићених
врста; 

30) уношење
из мора је уношење
у Републику Србију
било којег примерка
који је узет у
морском окружењу
и уноси се директно
из морског окружења
које није у надлежности
ни једне државе,
укључујући ваздушни
простор изнад
мора, морско дно
и подземље испод
мора. 

31) путујуће
изложбе су путујуће
збирке, менажерије
или изложбе биљака,
које се комерцијално
излажу пред публиком.

 

*Службени гласник РС, број 6/2014 
 

 

II. УСЛОВИ
ЗА ОБАВЉАЊЕ ПРЕКОГРАНИЧНОГ
ПРОМЕТА ЗАШТИЋЕНИХ
ВРСТА

 


1. Увоз

 

Члан 3.

Примерци заштићених врста из Прилога I, могу се унети у Републику Србију после 
прегледа пошиљке, провере исправности увозне дозволе коју је издало Министарство 
и извозне дозволе или потврде о поновном извозу коју је, у складу са Конвенцијом, 
издао надлежни орган државе извоза за врсте дате у Додацима Конвенције, и 
окончања поступка у граничној царинској испостави на месту уношења.*

Увозна дозвола
из става 1. овог
члана може се
издати ако су
испуњени следећи
услови: 

1) да је подносилац
захтева доставио
документацију
којом се доказује
да су примерци
набављени у складу
са законским прописима
о заштити одређених
врста у држави
извоза или поновног
извоза. У случају
увоза примерака
врста из Прилога
I који су дати у
Додацима I, II, или
III Конвенције, подносилац
захтева прилаже
извозну дозволу
или потврду о
поновном извозу
коју је у складу
са Конвенцијом
издао надлежни
орган државе извоза
или државе поновног
извоза, или њихову
копију; 

2) да је Министарству
пружен одговарајући
доказ да се примерци
неће употребљавати
у комерцијалне
сврхе; 

3) да је овлашћена
научна и стручна
организација
на основу доступних
података и документације
утврдила: 

(1) да уношење
у Републику Србију
нема штетан утицај
на статус очувања
тих врста или
на величину територије
коју заузимају
одговарајуће
популације тих
врста; 

(2) да је уношење
у Републику Србију
потребно за: 

а) напредак
науке и спровођење
нужних биомедицинских
истраживања, ако
се докаже да су
те врсте једине
одговарајуће
за наведене сврхе
и да не постоје
други примерци
узгојени у заточеништву
или вештачки размножени
или 

б) узгој или
размножавање
у сврху очувања
врста или 

в) истраживање
и образовање у
сврху очувања
врста или 

г) друге потребе
које нису штетне
за опстанак врста;


(3) да је смештај
намењен живом
примерку у одредишту
одговарајуће
опремљен за његово
примерено држање
и негу; 

4) да је Министарство
на основу мишљења
овлашћене научне
и стручне организације
утврдило да нема
никаквих других
фактора који се
односе на очување
врста, а који би
били противни
издавању увозне
дозволе; 

5) да је Министарству
пружен одговарајући
доказ да ће сваки
живи примерак
бити отпремљен
на начин који
на најмању могућу
меру смањује ризик
повреде, нарушавања
здравља или окрутног
поступања. 
 

*Службени гласник РС, број 6/2014 
 

 Члан 4.

Примерци заштићених врста из Прилога II, могу се унети у Републику Србију после 
прегледа пошиљке, провере исправности увозне дозволе коју је издало Министарство 
и извозне дозволе или потврде о поновном извозу коју, је у складу са Конвенцијом, 
издао надлежни орган државе извоза за врсте дате у Додацима Конвенције, и 
окончања поступка у граничној царинској испостави на месту уношења.*

Увозна дозвола
из става 1. овог
члана може се
издати ако су
испуњени следећи
услови: 

1) да је подносилац
захтева доставио
документацију
којом се доказује
да су примерци
набављени у складу
са законским прописима
о заштити одређених
врста у држави
извоза или поновног
извоза. У случају
увоза примерака
врста из Прилога
II који су дати у
Додацима Конвенције,
подносилац захтева
прилаже извозну
дозволу или потврду
о поновном извозу
коју је у складу
са Конвенцијом
издао надлежни
орган државе извоза
или државе поновног
извоза или њихову
копију; 

2) да је подносилац
захтева дао на
увид документа
којима се доказује
да је смештај
за живе примерке
у одредишту одговарајуће
опремљен за њихово
примерено држање
и негу; 

3) да је подносилац
захтева пружио
задовољавајући
доказ да ће сваки
живи примерак
бити отпремљен
на начин који
на најмању могућу
меру смањује ризик
повреде, нарушавања
здравља или окрутног
поступања; 

4) да је овлашћена
научна и стручна
организација,
на основу доступних
података и документације,
утврдила да уношење
у Републику Србију
нема штетан утицај
на статус очувања
врсте или на величину
територије коју
заузима одговарајућа
популација те
врсте узимајући
у обзир садашњи
или предвиђени
ниво трговине;


5) да је Министарство
на основу мишљења
овлашћене научне
и стручне организације
утврдило да нема
никаквих других
фактора који се
односе на очување
врста, а који су
противни условима
издавања увозне
дозволе. 
 

*Службени гласник РС, број 6/2014 
 
Члан 5.*
Примерци врста из Прилога III и IV, могу се унети у Републику Србију после 
прегледа пошиљке, провере исправности обавештења о увозу из Прилога XI, који је 
одштампан уз овај правилник и чини његов саставни део, и окончања поступка у 
граничној царинској испостави на месту уношења, и провере:*
1) извозне дозволе коју је у складу са Конвенцијом издао надлежни орган државе 
извоза ако се ради о увозу из државе која је назначена уз име те врсте у Прилогу 
III или;*
2) извозне дозволе, потврде о поновном извозу или потврде о пореклу коју је у 
складу са Конвенцијом издао надлежни орган државе извоза или државе поновног 
извоза ако се ради о увозу из свих других земаља, осим оне чије име стоји у 
напоменама уз име врсте у Прилогу III.*
Обавештење о увозу из става 1. овог члана издаје Министарство ако је овлашћена 
научна и стручна организација на основу доступних података и документације 
утврдила да:*
(1) уношење у Републику Србију нема штетан утицај на статус очувања врсте или на 
величину територије коју заузима одговарајућа популација те врсте у држави 
порекла, узимајући у обзир садашњи или предвиђен ниво трговине,*
(2) не постоји опасност по аутохтоне врсте, уколико дође до случајног или 
намерног бега примерака у слободну природу Републике Србије,*
(3) је смештај намењен живим примерцима у одредишту одговарајуће опремљен за 
њихово примерено држање и негу.*
 

*Службени гласник РС, број 6/2014 
 


 Члан 6.*
Примерци заштићених врста из Прилога VII и VIII, којe нису наведенe у Прилозима 
I до IV, могу се унети у Републику Србију после прегледа пошиљке, исправности 
увозне дозволе Министарства, и окончања поступка у граничној царинској испостави 
на месту уношења.*
Дозвола из става 1. овог члана издаје се ако је овлашћена научна и стручна 
организација на на основу доступних података и документације утврдила да:*
(1) уношење у Републику Србију нема штетан утицај на статус очувања врсте или на 
величину територије коју заузима одговарајућа популација те врсте у држави 
порекла, узимајући у обзир садашњи или предвиђен ниво трговине,*
(2) не постоји опасност по аутохтоне врсте, уколико дође до случајног или 
намерног бега примерака у слободну природу Републике Србије,*
(3) је смештај намењен живим примерцима у одредишту одговарајуће опремљен за 
њихово примерено држање и негу.*
 

*Службени гласник РС, број 6/2014 
 

Члан 7.

Услови за
издавање увозне
дозволе из члана
3. став 2. тач. 2) и 3) и
члана 4. став 2. тач.
1) до 5) овог правилника
не односе се на
примерке за које
подносилац захтева
стави на увид
документован
доказ: 

1) да су они
претходно законито
унети у Републику
Србију или стечени
у њој и да се без
обзира да ли су
измењени или не,
поновно уносе
у Републику Србију,
или 

2) да представљају
обрађене примерке
који су стечени
пре више од 50 година.


 


2. Извоз
и поновни извоз

 

Члан 8.

Примерци заштићених врста из Прилога I и VII овог правилника могу се извозити и 
поновно извозити из Републике Србије после прегледа пошиљке и исправности 
извозне дозволе или потврде о поновном извозу коју је издало Министарство и 
окончања поступка у граничној царинској испостави на месту изношења.*

Извозна дозвола
из става 1. овог
члана за примерке
врста из Прилога
I и VII може се издати
ако су испуњени
следећи услови:


1) да је подносилац
захтева предао
документован
доказ о томе: 

(1) да су примерци
набављени у Републици
Србији у складу
са важећим законима
који уређују њихово
узимање из природе,


(2) да су примерци
набављени у Републици
Србији у складу
са Конвенцијом,

(3) да је издата
увозна дозвола
у случају извоза
примерака врста
из Додатка И Конвенције
у неку од држава
страна Конвенције,

(4) да се примерци
неће користити
у комерцијалне
сврхе, изузев
примерака у складу
са чланом 31. овог
правилника,

(5) да ће сваки
живи примерак
бити отпремљен
на начин који
на најмању могућу
меру смањује ризик
од повреде, нарушавања
здравља или окрутног
поступања;

2) да је овлашћена
научна и стручна
организација,
на основу доступних
података, у писаном
облику утврдила
да хватање или
сакупљање примерака
из природе, или
њихов извоз, неће
имати штетан утицај
на статус очувања
тих врста или
на величину територије
коју заузима одговарајућа
популација тих
врста;

3) да је Министарство,
на основу мишљења
овлашћене научне
и стручне организације,
утврдило да не
постоје други
фактори који се
односе на очување
врста, а који спречавају
издавање извозне
дозволе. 

Потврда о
поновном извозу
може се издати
ако су испуњени
услови из става
2. тачка 1) подтач.
(3), (4) и (5) и тачка 3) овог
члана и ако подносилац
захтева достави
документован
доказ да су примерци:


1) унети у Републику
Србију у складу
са овим правилником;


2) уведени у
међународну трговину
у складу са Конвенцијом,
ако су унети у
Републику Србију
пре 28. маја 2002. године;


3) законито
унети у Републику
Србију пре почетка
примене овог правилника
и Конвенције у
Републици Србији.

 

*Службени гласник РС, број 6/2014 
 

 Члан 9.

Примерци заштићених врста из Прилога II, III и VIII овог правилника могу се 
извозити и поновно извозити из Републике Србије после прегледа пошиљке и провере 
исправности извозне дозволе или потврде о поновном извозу коју је издало 
Министарство и окончања поступка у граничној царинској испостави на месту 
изношења.*

Извозна дозвола
из става 1. овог
члана може се
издати ако су
испуњени услови
из члана 8. став
2. тачка 1) подтач.
(1), (2) и (5) и тач. 2) и 3) овог
правилника. 

Потврда о
поновном извозу
може се издати
ако су испуњени
услови из члана
8. став 2. тачка 1) подтачка
(5) и тачка 3) и став
3. овог правилника.

 

*Службени гласник РС, број 6/2014 
 

Члан 10.

Услови за
издавање извозне
дозволе или потврде
о поновном извозу
из члана 8. став
2. тачка 1) подтач.
(3) и (4) и тачка 2) овог
правилника, не
односе се на:

1) обрађене
примерке који
су стечени пре
више од 50 година;


2) мртве примерке,
њихове делове
и деривате за
које подносилац
захтева пружи
одговарајући
доказ да су законито
стечени пре него
што су се на њих
почеле примењивати
одредбе Конвенције
и одредбе овог
правилника. 

 

3. Посебна 
правила за прекогранични промет примерака дивљих 
врста које нису дате у Прилозима I до IX*
 

*Службени гласник РС, број 6/2014 
 
Члан 11.*
Живи примерци алохтоних дивљих врста које нису дате у Прилозима I до IX овог 
правилника, могу се унети у Републику Србију на основу увозне дозволе коју је 
издало Министарство, после прегледа пошиљке, провере исправности увозне дозволе 
и окончања поступка у граничној царинској испостави на месту уношења.*
Дозвола из става 1. овог члана издаје се ако су испуњени следећи услови:*
1) да је подносилац захтева доставио документацију у којој су наведени подаци о 
врсти, количини и пореклу примерака, извознику и држави извоза, као и писану 
изјаву из које је видљива намена увоза;*
2) да је овлашћена научна и стручна организација дала мишљење о томе да:*
(1) уношење у Републику Србију нема штетан утицај на статус очувања врсте или на 
величину територије коју заузима одговарајућа популација те врсте у држави 
порекла, узимајући у обзир садашњи или предвиђен ниво трговине,*
(2) не постоји опасност по аутохтоне врсте, уколико дође до случајног или 
намерног бега примерака у слободну природу Републике Србије,*
(3) је смештај намењен живим примерцима у одредишту одговарајуће опремљен за 
њихово примерено држање и негу;*
3) да је подносилац захтева Министарству пружио одговарајући доказ да ће сваки 
живи примерак бити отпремљен на начин који на најмању могућу меру смањује ризик 
повреде, нарушавања здравља или окрутног поступања;*
4) да је Министарство, на основу мишљења овлашћене научне и стручне институције, 
утврдило да не постоје други фактори који спречавају издавање увозне дозволе.*
Дозвола из става 1. овог члана издаје се за сваку испоруку посебно и важи 
најдуже шест месеци.*
За увоз или унос мртвих примерака, делова и деривата дивљих врста које нису дате 
у Прилозима I до IX овог правилника, као и за извоз или износ примерака ових 
врста, Министарство може издати потврду у којој се наводи да дати примерци не 
подлежу обавези прибављања увозне, односно извозне дозволе.*
 

*Службени гласник РС, број 6/2014 
 

 4. Транзит

 

Члан 12.

Транзит кроз
Републику Србију
примерака врста
из Прилога I до
IX овог правилника
обавезно се пријављује
у граничној царинској
испостави на месту
уношења. 

За транзит
примерака врста
из става 1. овог
члана потребно
је ставити на
увид одговарајућу
документацију
државе извоза
из које је видљиво
коначно одредиште.
За врсте из Прилога
I, II и III овог правилника
потребно је ставити
на увид важећу
извозну дозволу
или потврду о
поновном извозу
коју је издао
надлежни управни
орган државе извоза
или поновног извоза
у складу са Конвенцијом.


  

III. ИЗУЗЕЦИ
ПРИ УВОЗУ, ПОНОВНОМ
УВОЗУ И ПОНОВНОМ
ИЗВОЗУ ЗАШТИЋЕНИХ
ВРСТА

 


1. Увоз
и поновни увоз

 

Члан 13.

Изузетно
од чл. 3, 4, 5. и 6. овог
правилника за
увоз или поновни
увоз у Републику
Србију мртвих
примерака, делова
и деривата који
представљају
личне или кућне
ствари, није потребно:


1) прибавити
увозну дозволу
Републике Србије
за врсте из Прилога
I и II овог правилника;


2) попунити
обавештење о увозу
у граничној царинској
испостави на месту
уношења за врсте
из Прилога III и IV,
као и врсте из
Прилога VII и VIII које
нису дате у Прилогу
I и II овог правилника.


Изузеће из
става 1. овог члана
не примењује се
на личне и кућне
ствари које се
користе за остварење
комерцијалне
добити, које се
продају, излажу
у комерцијалне
сврхе, чувају
за продају, нуде
за продају или
превозе ради продаје.


Под мртвим
примерцима из
става 1. овога члана
подразумевају
се и ловачки трофеји
ако су: 

1) саставни
део личног пртљага
путника који долазе
из иностранства
или 

2) саставни
део личне имовине
физичког лица
која мења боравак
у иностранству
за боравак у Републици
Србији или 

3) ловачки трофеји
одстрељени у иностранству,
а увозе се накнадно.


Када лице
које има пребивалиште
или боравак у
Републици Србији
први пут уноси
у Републику Србију
личне и кућне
ствари, укључујући
и ловачке трофеје,
који потичу од
примерака врста
из Прилога II или
III овог правилника,
надлежној царинској
служби ставља
на увид оригинал
и копију за власника
извозне дозволе
или потврде о
поновном извозу
државе извоза.
Царинска служба
прослеђује оригинал
извозне дозволе
или потврде о
поновном извозу
Министарству,
а власнику враћа
печатом оверену
копију за власника.


Изузеће из
ст. 1. и 4. овог члана
не примењује се
на личне и кућне
ствари, укључујући
и ловачке трофеје,
пореклом од примерака
врста из Прилога
I овог правилника,
које први пут
у Републику Србију
уноси лице које
има пребивалиште
или боравак у
Републици Србији
или докаже да
намерава да оствари
пребивалиште
у Републици Србији.


Када лице
које има пребивалиште
или боравак у
Републици Србији
поновно уноси
личне и/или кућне
ствари у Републику
Србију, укључујући
и ловачке трофеје,
који потичу од
врста из Прилога
I или II овог правилника,
царинској служби
ставља на увид
копију за власника
раније употребљене
увозне или извозне
дозволе Републике
Србије оверену
од стране царинске
службе Републике
Србије, копију
за власника извозне
дозволе или потврде
о поновном извозу
државе извоза
из става 4. овог
члана коришћену
код првог уласка
у Републику Србију
или доказ да су
примерци законито
набављени у Републици
Србији. 

Изузетно
од ст. 1, 4. и 6. овог члана,
при увозу или
поновном увозу
у Републику Србију
није потребно
ставити на увид
увозну дозволу,
извозну дозволу
или потврду о
поновном извозу
за: 

1) највише
125 г кавијара јесетарских
врста (Acipenseriformes spp.) по особи,
у паковањима обележеним
у складу са чланом
32. став 1. тачка 7. овог
правилника; 

2) највише три
комада удараљки
израђених од кактуса
(Cactaceae spp.) по особи; 

3) највише четири
прерађена производа
од крокодила
(Crocodylia spp.) по особи, осим
меса и ловачких
трофеја; 

4) највише три
љуштуре пужа врсте Strombus gigas
по особи; 

5) највише четири
мртва морска коњића
(Hippocampus spp.) по особи; 

6) највише три
примерка џиновских
шкољки (Tridacnidae spp.) до три
кг укупне тежине
(три цела или шест
одговарајућих
половина љуштуре)
по особи. 

 


2. Поновни
извоз

 

Члан 14.

Изузетно
од члана 8. став
3. и члана 9. став
3. овог правилника
није потребно
прибавити потврду
за поновни извоз
из Републике Србије
мртвих примерака,
делова и деривата
врста из Прилога
I, II и III који представљају
личне или кућне
ствари, укључујући
ловачке трофеје,
који се поновно
извозе из Републике
Србије и саставни
су део: 

1) личног пртљага
путника који путује
у иностранство
или 

2) личне имовине
физичког лица
које мења боравак
у Републици Србији
за боравак у иностранству.

Изузеће из
става 1. овог члана
не примењује се
на:

1) личне и кућне
ствари и ловачке
трофеје када се
први пут извозе
из Републике Србије;


2) личне и кућне
ствари које се
користе за остварење
комерцијалне
добити, које се
продају, излажу
у комерцијалне
сврхе, чувају
за продају, нуде
за продају, превозе
ради продаје или
извозе у сврху
продаје. 

Када лице
које има пребивалиште
или боравак у
Републици Србији
поновно извози
личне и кућне
ствари, укључујући
и ловачке трофеје,
који потичу од
примерака врста
из Прилога I, II и III
овог правилника,
није дужно да
стави на увид
царинској служби
потврду о поновном
извозу из Републике
Србије ако се
стави на увид
копија за власника
извозне дозволе
коришћене код
првог изласка
из Републике Србије,
копију за власника
раније употребљене
увозне дозволе
Републике Србије
за врсте из Прилога
I овог правилника,
копију за власника
извозне дозволе
или потврде о
поновном извозу
из члана 13. став
4. овог правилника
коришћену код
првог уласка у
Републику Србију,
оверену од стране
царинске службе
или доказ да су
примерци законито
набављени у Републици
Србији. 

Изузетно
од става 1, става
2. тачка 1) и става
3. овог члана, при
извозу или поновном
извозу није потребно
ставити на увид
извозну дозволу
или потврду о
поновном извозу
за примерке и
количине из члана
13. став 7. овог правилника.


 


3. Етикета
за размену научног
материјала

 

Члан 15.

Дозволе из
чл. 3, 4, 5, 8. и 9. овог правилника,
мишљења и обавештења
из члана 6. овог
правилника нису
обавезни ако се
ради о конзервираним,
осушеним или на
неки други начин
очуваним музејским
примерцима, примерцима
из хербаријума,
живом биљном материјалу,
у случају када
се они позајмљују,
поклањају или
размењују у некомерцијалне
сврхе међу научницима
и научним установама
које су регистроване
при надлежном
органу државе
у којој се налазе,
а пошиљка одређених
примерака је обележена
етикетом из Прилога
XIII, који је одштампан
уз овај правилник
и чини његов саставни
део. Научници
и научне установе
попуњавају сва
поља етикете и
о употреби сваке
етикете обавштавају
Министарство,
тако што му достављају
за то предвиђени
део етикете. 

Научници
и научне установе
из става 1. овог
члана Министарство
уписује у евиденцију,
тако што научној
установи додељује
евиденцијски
број који се састоји
од пет знакова,
од којих су прва
два слова и представљају
двословни ISO-кôд
државе, а задње
три цифре су јединствени
број научне установе.


Научници
и научне установе
воде инвентар
примерака из Прилога
I до IV, Прилога VII и
VIII овог правилника,
у који Министарство
има увид. 

Министарство
обавештава Секретаријат
Конвенције о научним
установама регистрованим
за размену научног
материјала. 

 

 Члан 16.

На захтев
заинтересоване
странке Министарство
издаје потврду
да су примерци
стечени пре ступања
на снагу одредаба
Конвенције за
одређену врсту,
односно овог правилника
(претконвенцијски
статус). 

Под датумом
стицања живих
или мртвих примерака
узетих из природе
подразумева се
онај датум када
су исти узети
из природног окружења,
а под датумом
стицања делова
и деривата подразумева
се датум када
су легално постали
нечије власништво.
Ако није могуће
утврдити датум
стицања примерка,
за такав примерак
не може се утврдити
претконвенцијски
статус. 

 


4. Дозволе
за путујуће изложбе

 

Члан 17.

За законито
набављене примерке
врста из Прилога
I, II и III овог правилника,
који су саставни
део путујућих
изложби, Министарство
може издати дозволу
за путујуће изложбе
уколико је испуњен
један од следећих
услова: 

1) да су примерци
животиња рођени
и узгојени у заточеништву
у складу са чланом
27. овог правилника,
а примерци биљака
вештачки размножени
у складу са чланом
29. овог правилника;


2) да су примерци
набављени или
унети у Републику
Србију пре него
што су се на њих
почеле примењивати
одредбе Конвенције
за врсте из Додатака
I, II или III Конвенције,
или одредбе правилника
за врсте из Прилога
I, II и III овог правилника.


Дозвола за
путујуће изложбе
користи се за
вишеструки прелазак
границе као увозна
дозвола из чл.
3, 4. и 5. овог правилника,
извозна дозвола
или потврда о
поновном извозу
из чл. 8. и 9. овог правилника
и као потврда
из члана 23. став
4. овог правилника
издата само у
сврху излагања
јавности, а издаје
се на обрасцу
из Прилога XIV, који
је одштампан уз
овај правилник
и чини његов саставни
део.

За живе животиње
издаје се посебна
дозвола из става
1. овог члана за
сваки примерак.
За живе биљке
или мртве примерке
биљака и животиња
саставни део дозволе
је прилог са пописом
и описом врста
(инвентарни попис)
на коме се понављају
поља 9–18 обрасца
из Прилога XIV овог
правилника. 

Саставни
део дозволе за
путујуће изложбе
је један или више
примерака пропратног
обрасца из Прилога
XВ, који је одштампан
уз овај правилник
и чини његов саставни
део.

Примерак
животиње из става
1. овог члана мора
да испуњава следеће
услове: 

1) да је унет
у евиденцију Министарства;


2) да је обележен
јединственом
трајном ознаком
у складу са чланом
34. овог правилника
ако се ради о живим
животињама, или
трајно обележен
на неки други
начин тако да
надлежни управни
органи сваке државе
у коју примерак
уђе могу да провере
да ли дозвола
одговара примерку
који се увози
или (поновно) извози;


3) да буде враћен
у Републику Србију
пре дана истицања
дозволе. 

 

 Члан 18.

Дозволу за
путујуће изложбе
регистроване
у Републици Србији
издаје Министарство
на основу захтева.
На обрасцу дозволе
из Прилога XIV, у пољу
20 наводи се напомена:
„Саставни део
дозволе је х (навести
број) страница
пропратног обрасца,
које царински
службеник оверава
при сваком прекограничном
преласку.”

Дозволу за
путујуће изложбе
из друге државе
издаје Министарство
на основу захтева
и одговарајуће
дозволе коју је
издао надлежни
орган друге државе.
На ову дозволу
не односе се одредбе
члана 17. став 5. тач.
1) и 3) овог правилника.
На обрасцу дозволе
у пољу 20 наводи
се напомена: „Ова
дозвола је важећа
само ако је уз
њу приложен оригинал
дозволе за циркусе
и друге путујуће
изложбе број
xx (навести број
дозволе) издате
у xxxx (навести назив
државе). Саставни
део дозволе је
x (навести број)
страница пропратног
обрасца, које
царински службеник
оверава при сваком
прекограничном
преласку.” 

Ако током
боравка у Републици
Србији нека од
животиња за коју
је издата дозвола
за путујуће изложбе
добије потомке,
власник дозволе
или његов овлашћени
заступник дужан
је да обавести
Министарство
и да прибави одговарајућу
дозволу или потврду
за све потомке.


Сваку изгубљену,
украдену или уништену
дозволу путујуће
изложбе може да
замени само надлежни
управни орган
који ју је издао.
Уколико Министарство
изда замену дозволе,
рок важења остаје
исти као и на првобитном
документу, и у
пољу 20 обрасца
дозволе наводи
се следећа напомена:
„Ова дозвола поништава
и замењује дозволу
број хх (навести
број претходне
дозволе), издату
xx.xx.xxxx. (навести датум).”

 


5. Дозвола
за прекогранични
промет заштићених
врста у личном
власништву

 

Члан 19.

За законито
набављене живе
животиње из Прилога
I, II и III овог правилника,
које се сматрају
личним власништвом,
Министарство
може да изда дозволу
за прекогранични
промет, ако је
испуњен један
од следећих услова:


1) примерци
животиња рођени
су и узгојени
у заточеништву
у складу са чланом
27. овог правилника;


2) примерци
животиња набављени
су или унети у
Републику Србију
пре него што су
се на њих почеле
примењивати одредбе
Конвенције за
врсте из Додатака
I, II или III, или одредбе
правилника за
врсте из Прилога
I, II и III овог правилника.


Дозвола за
прекогранични
промет животиња
у личном власништву
користи се за
вишеструки прелазак
границе као увозна
дозвола из чл.
3, 4. и 5. овог правилника
и извозна дозвола
или потврда о
поновном извозу
из чл. 8. и 9. овог правилника,
а издаје се на
обрасцу из Прилога
X, који је одштампан
уз овај правилник
и чини његов саставни
део. Дозвола је
важећа само ако
животињу прати
власник /власник
дозволе. 

Дозвола за
прекогранични
промет животиња
у личном власништву
односи се на само
један примерак.


Саставни
део дозволе за
прекогранични
промет животиња
у личном власништву
је један или више
примерака пропратног
обрасца из Прилога
XV овог правилника.


Примерак
животиње из става
1. овог члана мора
да испуњава следеће
услове: 

1) да је унет
у евиденцију Министарства;


2) да је обележен
јединственом
трајном ознаком
у складу са чланом
34. овог правилника;


3) да се не може
користити у комерцијалне
сврхе, изузев
у случајевима
из члана 20. став
4. овог правилника;


4) да буде враћен
у Републику Србију
пре дана истицања
дозволе. 

 

 Члан 20.

Дозволу за
прекогранични
промет животиња
у личном власништву
издаје Министарство
на основу захтева.
На обрасцу дозволе
у пољу 23 наводи
се напомена: „Користи
се за вишеструки
прелазак границе
ако животињу прати
власник/носилац
дозволе. Ако примерак
угине, буде украден,
убијен, изгубљен
или се власништво
над примерком
пренесе на други
начин, дозвола
се мора одмах
вратити надлежном
управном органу
који ју је издао.
Саставни део дозволе
је х (навести број)
страница пропратног
обрасца, које
царински службеник
оверава при сваком
прекограничном
преласку.” 

Дозволу за
прекогранични
промет животиња
у личном власништву
за животињу регистровану
у другој држави,
која улази у Републику
Србију, издаје
Министарство
на основу захтева
и одговарајуће
дозволе коју је
издао надлежни
орган те друге
државе.

На ову дозволу
не односе се одредбе
члана 19. став 5. тач.
1) и 4) овог правилника.
На обрасцу дозволе
у пољу 23 наводи
се напомена: „Ова
дозвола је важећа
само ако је уз
њу приложен оригинал
дозволе за животиње
у личном власништву
број хх (навести
бр. дозволе) издате
у ххх (навести
назив државе)
и ако је примерак
у пратњи власника
/власника дозволе.”

Ако током
боравка у Републици
Србији животиња
за коју је издата
дозвола за прекогранични
промет животиња
у личном власништву
добије потомке,
власник дозволе
дужан је да обавести
Министарство
и прибави одговарајуће
дозволе или потврде
за све потомке.


Ако власник
дозволе за прекогранични
промет животиња
у личном власништву,
жели да прода
животињу, оригинал
дозволе и пропратне
обрасце мора да
врати Министарству.
Уколико се ради
о врсти из Прилога
I овог правилника,
власник дозволе
дужан је да поднесе
захтев за издавање
потврде из члана
23. став 4. овог правилника.
Уколико се ради
о врсти из Прилога
II овог правилника,
власник дозволе
дужан је да поднесе
захтев за издавање
потврде из члана
24. став 3. овог правилника.


Сваку изгубљену,
украдену или уништену
дозволу за прекогранични
промет животиња
у личном власништву
може да замени
само надлежни
управни орган
који ју је издао.
Уколико Министарство
изда замену дозволе,
категорија и рок
важења остају
исти као и на првобитном
документу, и у
пољу 23 обрасца
дозволе наводи
се следећа напомена:
„Ова дозвола је
веродостојна
копија оригинала.”


 


6. Ограничења
при увозу

 

Члан 21.

Увоз врста
из Прилога VI овог
правилника је
забрањен. 

Изузетно,
Министарство
може да дозволи
увоз врста из
става 1. овог члана
издавањем увозне
дозволе, ако су
испуњени следећи
услови: 

1) да је захтев
за увоз поднет
пре ступања на
снагу забране
увоза; 

2) да Министарство
утврди да је наруџбина
за увоз плаћена
или су примерци
отпремљени пре
ступања на снагу
забране увоза.


Одредба става
2. овог члана не
примењује се на
врсте из Прилога
I овог правилника
које се налазе
у Додатку I Конвенције.


Рок важења
увозне дозволе
издате у складу
са ставом 2. овог
члана не сме бити
дужи од једног
месеца. 

Ако у Прилогу VI овог правилника
уз име врсте у
рубрикама под
називом „порекло
примерка” или
„тип примерка”
није изричито
друкчије прописано,
забрана увоза
из става 1. овог
члана не односи
се на: 

1) примерке
рођене или узгојене
у заточеништву
или вештачки размножене;


2) примерке
неопходне за напредак
науке и спровођење
нужних биомедицинских
истраживања ако
се докаже да је
та врста једино
примерена за те
сврхе и да не постоје
други примерци
узгојени у заточеништву
или вештачки размножени,
примерке намењене
узгоју или размножавању
у сврху очувања
врсте и примерке
намењене истраживању
и образовању у
сврху очувања
врсте; 

3) примерке
који су део личних
и кућних ствари
физичких и правних
лица која улазе
у Републику Србију
са намером привременог
или трајног настањивања.


 

 Члан 22.

Није дозвољен
увоз коже, кожних
прерађевина и
других производа
пореклом од примерака
врста из Прилога
IX Поглавље 1.* овог правилника
у комерцијалне
сврхе. 

Изузетно,
увоз коже, кожних
прерађевина и
других производа
пореклом од примерака
врста из Прилога
IX Поглавље 1.* овог правилника
може се дозволити
ако се ради о примерцима
уловљеним традиционалним
ескимским ловом
или се ради о увозу
у некомерцијалне
сврхе. 

Министарство
ће издати увозну
дозволу ако су
испуњени следећи
услови: 

1) да је овлашћена
научна и стручна
организација
на основу доступних
података утврдила
да: 

(1) увоз примерака
не утиче штетно
на повољно стање
популација врсте
или подручје распрострањености
у држави порекла,


(2) је увоз примерака
неопходан за напредак
науке и спровођење
нужних биомедицинских
истраживања и
да је та врста
једина примерена
за те сврхе и да
не постоје други
примерци узгојени
у заточеништву
или вештачки размножени,
или је увоз примерака
неопходан за истраживања
и образовање у
сврху очувања
врсте, 

(3) сврха увоза
не штети опстанку
врсте; 

2) је увозник
приложио документацију
из које је видљиво
да су примерци
прибављени у складу
са одговарајућим
прописима државе
порекла и писану
изјаву којом потврђује
да ће примерци
бити коришћени
у сврхе из тачке
1) подтачка (2) овог
става. 

У случају
увоза из става
2. овог члана, увозник
граничној царинској
испостави даје
на увид увозну
дозволу. 
Није дозвољен увоз крзна животиња из Прилога IX Поглавље 2, и од њега 
састављених прерађевина наведених у Прилогу IX Поглављe 3.*
Изузетно, Министарство може дозволити увоз крзна животиња и од њега састављених 
прерађевина из става 5. овог члана ако се ради о:*
1) увозу крзна животињских врста из држава наведених у списку из Прилога IX 
Поглавље 4, или;*
2) крзну добијеног од примерака животиња рођених и узгојених у заточеништву.*
У случају увоза из става 6. крзна животиња и од њега састављених прерађевина 
врста из Прилога IX Поглавље 2, увозник граничној царинској испостави ставља на 
увид потврду коју издаје Министарство на обрасцу из Прилога IX Поглавље 5. У 
случају да се ради о увозу врста наведених у Прилогу I и II, увозник граничној 
царинској испостави предочава увозну дозволу из чл. 3. и 4. овог правилника.*
Увозник не ставља на увид граничној царинској испостави потврду из става 7. овог 
члана у случајевима када се ради о:*
1) готовим производима за личну употребу, ако стави на увид доказ о пореклу или 
рачун;*
2) готовим производима који нису намењени продаји на подручју Републике Србије 
већ поновном извозу;*
3) крзну животиња и од њега састављеним прерађевинама који се поновно увозе у 
Републику Србију након спроведеног поступка прераде у другој држави, ако стави 
на увид доказ да се ради о крзну животиња и од њега састављеним прерађевинама 
које су претходно извезене или поновно извезене из Републике Србије.*
 

*Службени гласник РС, број 6/2014 
 

  IV. ТРГОВИНА
ЗАШТИЋЕНИМ ВРСТАМА

 

Члан 23.

Није дозвољена продаја, куповина, подношење понуде за куповину, стицање у 
комерцијалне сврхе, излагање јавности ради стицања добити, коришћење у сврху 
стицања добити, држање ради продаје, нуђење на продају, превоз ради продаје, 
најам, размена и било који други вид промене власништва примерака врста из 
Прилога I и VII овог правилника.*

Изузетно,
Министарство
може да одобри
радње из става
1. овог члана, ако
је испуњен један
од следећих услова:


1) примерци
су стечени или
унети у Републику
Србију у складу
са прописима из
области заштите
природе пре ступања
на снагу одредаба
Конвенције које
се примењују на
врсте из Додатка I Конвенције или
одредаба правилника
за врсте из Прилога I овог правилника;


2) примерци
пореклом из Републике
Србије узети су
из природе у складу
са прописима из
области заштите
природе; 

3) примерци су обрађени и
стечени пре више
од 50 година; 

4) примерци
су унети у Републику
Србију у складу
са овим правилником
и употребљаваће
се у сврхе које
нису штетне за
опстанак популација
одређене врсте;


5) ради се о
примерцима животињских
врста рођених
и узгојених у
заточеништву,
примерцима вештачки
размножених биљних
врста, или о деловима
и дериватима таквих
примерака; 

6) примерци су потребни за
напредовање науке
или за нужне биомедицинске
сврхе ако се докаже
да је дотична
врста једина одговарајућа
за те сврхе и ако
нема примерака
те врсте који
су рођени и узгојени
у заточеништву
или вештачки размножени;


7) примерци
су намењени за
узгој или размножавање
у корист очувања
врсте; 

8) примерци
су намењени за
истраживање или
образовање ради
очувања врсте;


9) ради се о
примерцима из
научних збирки
намењених узгоју
у заточеништву
или вештачком
размножавању
са циљем заштите
врсте, истраживању
и образовању у
сврху заштите
врсте, који се
комерцијално
размењују само
међу научним установама
и научницима који
су регистровани
при Министарству.

За радње из става 2. овог члана потребно је прибавити потврду. Потврду издаје 
Министарство власнику примерка, а сваки следећи власник прибавља нову потврду, 
осим ако није другачије назначено у потврди. Потврда се издаје на обрасцу из 
Прилога XII, који је одштампан уз овај правилник и чини његов саставни део.*
Изузетно од става 3. овог члана ако се ради о живим кичмењацима потврда се 
издаје само за појединачни примерак који је обележен у складу са чланом 34. овог 
правилника.*

Министарство
води евиденцију
физичких и правних
лица која су добила
потврде за трговину
на основу овог
правилника. 
 

*Службени гласник РС, број 6/2014 
 

Члан 24.

Није дозвољена продаја, куповина, подношење понуде за куповину, стицање у 
комерцијалне сврхе, излагање јавности ради стицања добити, коришћење у сврху 
стицања добити, држање ради продаје, нуђење на продају, превоз ради продаје, 
најам, размена и било који други вид промене власништва примерака врста из 
Прилога II овог правилника.*

Изузетно,
Министарство
може да дозволи
радње из става
1. овог члана, ако
је испуњен један
од следећих услова:


1) примерци
су стечени у Републици
Србији у складу
са прописима из
области заштите
природе; 

2) примерци
су унети у Републику
Србију у складу
са прописима из
области заштите
природе;

3) ако се ради о примерцима животињских врста рођених и узгојених у заточеништву, 
примерцима вештачки размножених биљних врста, или о деловима и дериватима таквих 
примерака.*

За живе кичмењаке потребно је прибавити потврду. Потврда се издаје само за 
примерак који је обележен у складу са чланом 34. овог правилника. Потврду издаје 
Министарство на обрасцу из Прилога XII овог правилника.*
 

*Службени гласник РС, број 6/2014 
   
Члан 25.*
Одредбе чл. 23. и 24. овог правилника не примењују се на:*
1) у заточеништву рођене и узгојене примерке животињских врста из Прилога V овог 
правилника и њихове хибриде, под условом да су примерци датих врста обележени у 
складу са чланом 34. овог правилника и да претходни власник новом власнику изда 
писану потврду са личним подацима претходног и новог власника (име, презиме и 
јединствени матични број грађана), научни назив врсте, подаци о трајном обележју 
у складу са чланом 34. овог правилника и подаци о пореклу примерка;*
2) вештачки размножене примерке биљних врста;*
3) обрађене примерке стечене пре више од 50 година;*
4) делове и деривате примерака из Прилога II, под условом да претходни власник 
новом власнику изда писану потврду у којој се наводе подаци о претходном и новом 
власнику, научни назив врсте, подаци о трајном обележју у складу са чланом 34. 
овог правилника и подаци о пореклу примерка.*
Изузеће из става 1. тачка 4. не односи се на делове и деривате од врста из 
породица Cetacea, Cheloniidae, Elephantidae, Felidae, Hominidae, Rhinocerotidae 
и Ursidae.*
 

*Службени гласник РС, број 6/2014 
 

 V. ПРЕМЕШТАЈ
ЖИВИХ ПРИМЕРАКА
УНУТАР РЕПУБЛИКЕ
СРБИЈЕ

 

Члан 26.

За сваки премештај
(превоз, селидба,
ново настањивање,
промена пребивалишта
итд.) неког живог
примерка врста
из Прилога I овог
правилника са
места назначеног
у увозној дозволи
или у потврди
издатој у складу
са овим правилником,
Министарство
издаје потврду
на обрасцу из
Прилога XII овог
правилника. 

Потврда из
става 1. овог члана
може се издати
под условом да:


1) лице одговорно
за пренос примерка
достави документацију
из које је видљиво
да је примерак
прибављен у складу
са прописима из
области заштите
природе; 

2) овлашћена
научна и стручна
организација
изда писано стручно
мишљење из којег
произлази да је
смештај који је
намењен живом
примерку у месту
у које се шаље
одговарајуће
опремљен за његово
примерено држање
и негу. 

Потврда из
става 1. овог члана
није потребна
ако жива животиња
мора да се премести
због хитног ветеринарског
лечења, након
чега ће бити враћена
на место наведено
у увозној дозволи
или другој потврди.


Живи примерци
животиња који
се превозе у Републику
Србију, из Републике
Србије или унутар
ње, или претоварују,
обавезно се припремају,
превозе и негују
на начин који
на најмању могућу
меру смањује ризик
од повреде, нарушавања
здравља или окрутног
поступања, у складу
са посебним прописима.


На обрасцу
потврде из става
1. овог члана означава
се сврха одобрења
премештаја живих
примерака врста
из Прилога I овог
правилника унутар
Републике Србије
са места наведеног
у увозној дозволи
или другој потврди.


 

VI. УЗГОЈ И
ВЕШТАЧКО РАЗМНОЖАВАЊЕ
ЗАШТИЋЕНИХ ВРСТА

 


1. Примерци
животињских врста
рођени и узгојени
у заточеништву

 

Члан 27.

Примерак
животињске врсте
сматраће се да
је рођен и узгојен
у заточеништву
ако Министарство,
након прибављеног
мишљења овлашћене
научне и стручне
организације,
утврди: 

1) да је примерак
потомак или потиче
од потомка рођеног
или на други начин
добијеног под
контролисаним
условима – укрштањем
родитеља или другачијим
преносом њихових
заметака под контролисаним
условима, ако
се ради о полном
размножавању,
или када је у питању
бесполно размножавање
добијеног од родитеља
који су се налазили
под контролисаним
условима када
је почео развој
потомка;

2) да је матични
фонд формиран
у складу са важећим
прописима који
су се на њега односили
у време кад је
набављен и на
начин који не
штети опстанку
тих врста у природи;


3) да се матични
фонд одржава без
уношења примерака
из природе, осим
повременог обогаћивања
фонда новим животињама,
јајима или замецима,
у складу са важећим
прописима и на
начин који не
штети опстанку
тих врста у природи,
које је могуће
искључиво у следеће
сврхе: 

(1) да би се спречило
или ублажило штетно
укрштање животиња
у блиском сродству,
с тим да се обим
проширења фонда
утврђује у складу
са потребом за
новим генетским
материјалом, 

(2) да би се збринуле
животиње заплењене
у складу са прописима
о заштити природе,

(3) изузетно,
за повећање матичног
фонда у регистрованим
узгојним операцијама;


4) да је матични
фонд створио другу
или следећу генерацију
потомака под контролисаним
условима. 

 


2. Утврђивање
порекла

 

Члан 28.

Власник животиње
обезбеђује доступност
узорка крви или
другог ткива ради
спровођења анализе
у случајевима
када Министарство
одреди потребу
утврђивања порекла
животиње. 

 


3. Вештачки
размножени примерци
биљних врста

 

Члан 29.

Примерак
биљне врсте сматраће
се вештачки размноженим
ако Министарство,
након прибављеног
мишљења овлашћене
научне и стручне
организације,
утврди: 

1) да примерак
биљне врсте потиче
од биљке узгојене
из семена, саднице,
резнице, калуса,
другог биљног
ткива, спора или
других пропагула
под контролисаним
условима, тј. у
средини која није
природна и којом
човек у знатној
мери манипулише,
што може обухватити
обрађивање тла,
ђубрење, контролу
корова, наводњавање
или расадне поступке
попут пресађивања
у саксије или
заштиту од временских
услова; 

2) да је узгојени
матични фонд формиран
у складу са важећим
прописима који
су се на њега односили
у време кад је
набављен и на
начин који не
штети опстанку
тих врста у природи;

3) да се матичним
фондом управља
на начин који
гарантује његово
дуготрајно одржање;


4) када се ради
о калемљеним биљкама,
да су и подлога
и племка добијене
вештачки у складу
са тач. 1) до 3) овог
члана; 

Дебло ће се
сматрати вештачки
размноженим ако
потиче од стабала
узгојених на једноврсној
плантажи у складу
са ставом 1. овог
члана. 

 


4. Дозвола
за узгој и вештачко
размножавање

 

Члан 30.

За узгој или вештачко размножавање примерака врста из Прилога I, II и VII oвог 
правилника потребна је дозвола Министарства. Узгој и вештачко размножавање врста 
из Додатка I Конвенције у комерцијалне сврхе за потребе међународне трговине, 
регистроваће се у Секретаријату Конвенције.*

Захтев за
издавање дозволе
садржи: 

1) име и презиме физичког лица, јединствени матични број грађана или порески 
идентификациони број, назив и седиште правног лица или предузетника, име 
одговорног лица које ће обављати узгој;*

2) локацију
узгајалишта; 

3) датум *
почетка узгоја;


4) научни назив
врсте која је
предмет узгоја;


5) опис планираног
матичног фонда
који укључује
број и старост
мужјака и женки
који чине матични
фонд, генетску
везу између јединки
у пару и међу паровима
матичног фонда,
ако се може одредити;


6) доказ да је матични фонд стечен у складу са законским одредбама које су се 
односиле на дату врсту у тренутку стицања и то на начин који не угрожава 
опстанак дате врсте у природи;*

7) документацију
која доказује
да је врсту могуће
узгојити до друге
генерације потомака
(F2) и опис коришћених
метода, односно
ако је узгој спроведен
само до прве генерације,
документацију
која доказује
да су методе узгоја
исте или сличне
онима које су
другде резултирале
узгојем друге
генерације потомака;


8) опис смештаја
садашњег и очекиваног
броја јединки,
укључујући сигурносне
мере ради спречавања
бега и/или крађе
(детаљни подаци
о броју и величини
просторија за
узгој и подизању
младунаца, капацитету
инкубатора, производњи
или снабдевању
храном, расположивости
ветеринарских
услуга итд.);

9) процену предвиђене
потребе и изворе
додатних примерака
за повећање броја
животиња у узгоју
ради повећања
генетске разноликости
узгојене популације,
да би се избегло
штетно укрштање;


10) детаљан опис
метода обележавања
(прстенови, микрочипови
или друге ознаке)
јединки матичног
фонда, њихових
потомака и производа
(нпр. кожа, месо)
намењених извозу;


11) начин остваривања
комерцијалне
добити (живи примерци,
месо, јаја, крзно,
кожа, други делови
тела и њихове
прерађевине итд.),
односно у случају
узгоја у некомерцијалне
сврхе, несумњив
доказ да не постоје
елементи комерцијалног
деловања; 

12) подаци о прошлом, садашњем и будућем годишњем узгоју потомака, заједно са 
подацима о броју репродуктивних женки које сваке године добијају потомство.*

Дозвола се издаје на основу претходно утврђене испуњености услова у складу са 
ставом 2. овог члана.*

Министарство
води евиденцију
лица којима је
дозвољен узгој
у складу са овим
правилником. 
Узгајивач доставља Министарству најкасније до 1. марта текуће године годишњи 
извештај о узгоју или вештачком размножавању примерака врста из Прилога I, II и 
VII oвог правилника за претходну годину ради евидентирања промене стања и 
ажурирања дозволе.*
Ако узгајивач не поступи у складу са одредбама овог правилника и у складу са 
условима прописаним у дозволи за узгој, Министарство ће укинути издату дозволу, 
а даљи узгој или вештачко размножавање забранити, а незаконито размножене 
примерке одузети.*
Одредба става 2. овог члана сходно се примењује на издавање дозволе за вештачко 
размножавање биљних врста из Прилога I, II и VII овог правилника.*
 

*Службени гласник РС, број 6/2014 
 

 Члан 31.

С примерцима
врста из Прилога I овог правилника
који су рођени
и узгојени у заточеништву
или вештачки размножени
поступаће се у
складу са одредбама
које се примењују
на примерке врста
из Прилога II овог
правилника, осим
у случају сврхе
из члана 23. став
1. овог правилника.


 

VII. ОБЕЛЕЖАВАЊЕ
ПОШИЉКИ И ПОЈЕДИНАЧНИХ
ЖИВИХ ПРИМЕРАКА
БИЉНИХ И ЖИВОТИЊСКИХ
ВРСТА, ЊИХОВИХ
ДЕЛОВА И ДЕРИВАТА

 


1. Обележавање
примерака приликом
увоза и трговине
у Републици Србији

 

Члан 32.
Министарство издаје увозну дозволу за примерке врста из Прилога I овог 
правилника под условом да подносилац захтева докаже да су обележени у складу са 
Конвенцијом и то за:*
1) примерке узгојене у заточеништву у узгајалишту које је регистровано у 
Секретаријату Конвенције;*
2) примерке добијене фармским узгојем који је одобрен на састанцима чланица 
Конвенције;*
3) примерке популација врста датих у Додатку I Конвенције за које је на 
састанцима чланица Конвенције одобрена извозна квота;*
4) необрађене кљове афричког слона и њихови резбарени делови који су сви дужи од 
20 cm и тежи од 1 kg;*
5) свежу, штављену и /или обрађену крокодилску кожу, делове коже са слабина, 
репова, вратова, ногу, леђа и остале њене делове који се увозе у Републику 
Србију, и целу свежу, штављену или обрађену крокодилску кожу и кожу слабина која 
се поновно увози у Републику Србију;*
6) живе кичмењаке врста из Прилога I овог правилника који припадају путујућој 
изложби;*
7) било које паковање кавијара (лименка, стаклена амбалажа или посуда у коју се 
кавијар непосредно пакује) од јесетарских врста (Acipenseriformes spp.) 
обележено методом одобреном на састанцима чланица Конвенције. Паковање се 
означава појединачно, налепницама за једнократну употребу које се стављају на 
свако паковање.*

Министарство
ће овластити постројење
за прераду и паковање
кавијара од јесетарских
врста (Acipenseriformes spp.) у Републици
Србији и доделити
му јединствену
евиденцијску
ознаку. Овлашћено
постројење води
евиденцију о количинама
кавијара које
се увозе, извозе,
поново извозе,
производе или
складиште и документацију
доставља Министарству.
Попис овлашћених
постројења Министарство
доставља Секретаријату
Конвенције. 
 

*Службени гласник РС, број 6/2014 
 

 2. Обележавање
примерака за извоз
и поновни извоз

 

Члан 33.

Министарство
издаје извозну
дозволу за живе
кичмењаке врста
из Прилога И овог
правилника ако
подносилац захтева
докаже да су примерци
обележени у складу
са овим правилником.


Министарство
издаје извозну
дозволу и потврду
о поновном извозу
за сва паковања
кавијара обележена
у складу са чланом
32. став 1. тачка 7) овог
правилника. 

Министарство
издаје потврду
о поновном извозу
за примерке обележене
у складу са чланом
32. став 1. тач. 1), 2), 3), 4) и
6) овог правилника
ако њихово стање
није битно промењено,
а подносилац захтева
докаже да су изворне
ознаке којима
су примерци обележени
нетакнуте. 

Министарство
издаје потврду
о поновном извозу
за целу свежу,
штављену и /или
обрађену крокодилску
кожу и кожу слабина,
ако подносилац
захтева докаже
да су њихове изворне
ознаке нетакнуте
или, ако су оне
изгубљене или
уклоњене, да су
примерци обележени
ознаком за поновни
извоз. 

 


3. Методе
обележавања

 
Члан 34.*
Примерци птица рођених у заточеништву обавезно се обележавају затвореним 
бешавним ножним прстеном, док се остали живи кичмењаци обавезно обележавају са 
микрочипом са јединственом ознаком која испуњава ISO стандарде 11784 и 11785, у 
складу са посебним прописом.*
Примерци из члана 17. став 5, члана 19. став 5, члана 23. став 4, члана 24. став 
3. и члана 33. став 1. овог правилника и за јединке матичног фонда из 
регистрованих узгајалишта из члана 30. овог правилника обележавају се у складу 
са ставом 1. овог члана.*
Одредба става 1. овог члана не примењује се на примерке живих кичмењака за које 
се Министарству пружи одговарајући доказ да су њихове физичке особине у време 
издавања дозволе или потврде онемогућавале сигурну примену метода утврђених 
прописом из става 1. овог члана.*
За примерке на које се односи изузеће из става 3. овог члана, Министарство може 
издати потврду из члана 23. став 3. или члана 24. став 3. овог правилника, само 
ако утврди други поуздан начин вршења идентификације датог примерка, под условом 
да се у пољу 20. наведе одговарајућа напомена о немогућности обележавања, а ако 
је методу обележавања могуће сигурно применити касније и одговарајућа напомена о 
томе.*
За сваки примерак који није обележен у складу са ставом 1. овог члана није 
могуће прибавити потврду из члана 23. став 4. или члана 24. став 3. овог 
правилника на којој се у пољу 20. не наводи ограничење да важи само за власника 
наведеног у пољу 1, дозволу за животиње у личном власништву из члана 19. овог 
правилника и дозволу за путујуће изложбе из члана 17. овог правилника.*
 

*Службени гласник РС, број 6/2014 
  

VIII. ПОСТУПАК
ЗА ИЗДАВАЊЕ ДОЗВОЛЕ
И ПОТВРДЕ

 


1. Захтев

 

Члан 35.

Захтев за
издавање дозвола
и потврда на основу
овог правилника
подноси се Министарству
у писаном облику.


Захтев за
издавање дозвола
и потврда из става
1. овог члана подноси
се Министарству
благовремено
пре увоза примерака
у Републику Србију,
односно њиховог
извоза или поновног
извоза.

Захтев за
издавање дозвола
и потврда за примерке
врста из Прилога
I, II и III овог правилника
подноси се на
обрасцу из Прилога
X, XII и XIV овог правилника.


Захтев за издавање дозвола, потврда и других аката за примерке врста из Прилога 
VII до IX овог правилника подноси се на обрасцу из Прилога XVII Поглавље 1, који 
је одштампан уз овај правилник и чини његов саставни део.*

Захтев за издавање дозволе за увоз живих примерака врста које нису наведене у 
Прилозима овог правилника подноси се на обрасцу из Прилога XVII Поглавље 2.*

У захтеву
из става 1. овог
члана подносилац
захтева наводи
истините податке,
даје истините
изјаве и информације,
прилаже важећу
документацију
и доказ о уплаћеној
административној
такси. 

Службено
лице које одлучује
по захтевима из
овог члана може
од подносиоца
захтева тражити
и другу документацију
ради утврђивања
чињеница за које
у конкретном случају
оцени да су потребне.

 

*Службени гласник РС, број 6/2014 
 


2. Одбијање
захтева

 

Члан 36.

Министарство
ће одбити захтев
за издавање увозне
дозволе за кавијар
и месо јесетарских
врста (Acipenseriformes spp.) ако нису унапред
прописане извозне
квоте у складу
са процедуром
одобреном на састанку
чланица Конвенције.


Министарство
ће одбити захтев
за издавање извозне
дозволе за кавијар
и месо јесетарских
врста (Acipenseriformes spp.) ако нису унапред
прописане извозне
квоте у складу
с процедуром одобреном
на састанку чланица
Конвенције. 

 


3. Накнадно
издавање докумената

 

Члан 37.

Изузетно
од одредбе члана
35. став 2. овог правилника,
а под условом
да увозник или
извозник након
пристизања или
пре отпреме пошиљке
обавести Министарство
о разлозима због
којих дозволе
и потврде из чл.
3, 4, 8. и 9. овог правилника
нису благовремено
прибављене, исте
се могу издати
накнадно за примерке
врста из Прилога
II и III овог правилника,
као и за примерке
врста из Прилога
I овог правилника,
који испуњавају
услове из чл. 7. и
10. овог правилника
ако: 

1) Министарство
у консултацији
са надлежним управним
органом друге
државе утврди
да се разлози
због којих документација
није благовремено
прибављена не
могу приписати
подносиоцу захтева;


2) се увоз, извоз
или поновни извоз
одвија у складу
са Конвенцијом
и са важећим прописом
друге државе.


Изузетно
од одредбе из
члана 35. став 2. овог
правилника, када
су примерци који
се увозе и/или
(поновно) извозе
личне и кућне
ствари на које
се примењују посебни
изузеци из чл.
13. и 14. овог правилника
или законито набављене
живе животиње
у личном власништву
које се користе
само за некомерцијалне
сврхе, дозволе
и потврде из чл.
3, 4, 8. и 9. овог правилника,
могу се издати
накнадно за примерке
врста из Прилога
II и III овог правилника,
као и за примерке
врста из Прилога
I овог правилника
који испуњавају
услове из чл. 7. и
10. овог правилника,
уз услов да је
Министарство
у консултацији
са надлежном царинском
службом утврдило
да се ради о случајној
грешци и да није
било покушаја
преваре приликом
увоза или поновног
извоза у складу
са одредбама правилника
и важећим законодавством
друге државе.


За примерке
врста из Прилога
I овог правилника
за које је увозна
дозвола издата
накнадно на основу
става 2. овог члана,
забрањује се свако
комерцијално
коришћење из члана
23. став 1. овог правилника
у периоду од шест
месеци од дана
издавања дозволе,
уз немогућност
коришћења изузетака
из члана 23. став
2. овог правилника.


За примерке
врста из Прилога
I и II овог правилника
који подлежу условима
из члана 7. овог
правилника, за
које се издаје
увозна дозвола
на основу става
2. овог члана, на
обрасцу дозволе
из Прилога X овог
правилника, у
пољу 23 наводи се
забрана сваког
комерцијалног
коришћења у периоду
од шест месеци
од дана издавања
дозволе. 

На документима
који се издају
у складу са ст.
1. и 2. овог члана на
обрасцу из Прилога
X овог правилника,
у пољу 23 морају
бити наведени
разлози за накнадно
издавање. 

О дозволама
издатим у складу
са ст. 1. и 2. овог члана
Министарство
обавештава Секретаријат
Конвенције. 

 


4. Важење
докумената из
других држава

 

Члан 38.

При увозу
у Републику Србију
и транзиту кроз
Републику Србију,
дозволе, потврде
и друге дозволе
издате у другим
државама сматрају
се важећим ако
су употребљене
за извоз или поновни
извоз из друге
државе до дана
истека рока њиховог
важења и користе
се за увоз у Републику
Србију или транзит
кроз Републику
Србију у року
од шест месеци
од дана издавања,
односно 12 месеци
за увозне дозволе
за примерке из
Прилога I овог
правилника. 

Потврда о
пореклу из члана
5. овог правилника
за примерке врста
из Прилога III овог
правилника може
се користити за
увоз примерака
у Републику Србију
у року од 12 месеци
од дана издавања.


Дозволе за
путујуће изложбе
и дозволе за животиње
у личном власништву
могу се користити
за уношење у Републику
Србију у року
од три године
од дана издавања.


 


5. Обрасци
за дозволе, потврде
и друга акта

 

Члан 39.

Увозна дозвола,
извозна дозвола,
потврде о поновном
извозу и дозволе
за прекогранични
промет животиња
у личном власништву
за примерке врста
из Прилога I, II, III и
IV овог правилника,
издају се према
изгледу и садржини
датим на обрасцу
из Прилога X овог
правилника, а
састоје се од:


1. оригинала;


2. копије за
власника; 

3. копије за
државу извоза
или поновног извоза
при увозним дозволама
или копија за
државу извоза
при извозним дозволама,
односно потврдама
о поновном извозу
коју гранична
царинска испостава
враћа Министарству;


4. копије за
Министарство;


5. захтева;

6. копије за
царинску службу.


Дозвола за
путујуће изложбе
за примерке врста
из Прилога I, II и III
овог правилника
издају се према
изгледу и садржини
датим на обрасцу
из Прилога XIV овог
правилника, а
састоје се од:


1. оригинала;


2. копије за
Министарство;


3. захтева. 

Пропратни
образац који је
саставни део дозволе
за животиње у
личном власништву
и дозволе за путујуће
изложбе, издаје
се према изгледу
и садржини датим
на обрасцу из
Прилога XV овог
правилника. 

Обавештење
о увозу за примерке
врста из Прилога
III и IV овог правилника,
као и за врсте
из Прилога VII и VIII
које се не налазе
и у Прилозима
I, II и III овог правилника
издаје се према
изгледу и садржини
датим на обрасцу
из Прилога XI овог
правилника, а
састоји се од:


1. оригинала;


2. копије за
увозника; 

3. копије за
царинску службу.

Потврде из члана 23. ст. 3. и 4. и члана 24. став 3. овог правилника издају се 
према изгледу и садржини датим на обрасцу из Прилога XII овог правилника, а 
састоје се од:*
1. оригинала;*
2. копије за Министарство;*
3. захтева.*

Етикета из
члана 15. овог правилника
издаје се према
изгледу и садржини
датим на обрасцу
из Прилога XIII овог
правилника. 

Дозвола из члана 11. овог правилника издаје се према изгледу и садржини датим на 
обрасцу из Прилога XVII Поглавље 1.*
 

*Службени гласник РС, број 6/2014 
 

Члан 40.

Папир за обрасце
из члана 39. овог
правилника не
садржи механичку
целулозу, прилагођен
је за писање и
тежи најмање
55 g/m². 

Димензије
образаца из члана
39. овог правилника,
изузев етикете,
су 210 х 297 mm (А4), уз највеће
одступање од
18 mm мање или 8 mm
више по дужини.


Папир за обрасце
из члана 39. став
1. овог правилника
је: 

1) беле боје
за „оригинал”, са
извијуганом украсном
шаром у позадини
штампаном у сивој
боји на предњој
страни обрасца
како би се могао
открити сваки
покушај фалсификовања
било механичким
или хемијским
средствима; 

2) жуте боје
за копију за „власника”;


3) светлозелене
боје за „копију
за државу извоза
или државу поновног
извоза” ако се
ради о увозној
дозволи, односно
копију коју царинска
служба враћа Министарству,
ако се ради о извозној
дозволи или потврди
о поновном извозу;


4) ружичасте
боје за „копија
за Министарство”;


5) беле боје
за „захтев”; 

6) светлоплаве
боје за „ копија
за царинску службу”.


Папир за обрасце
из члана 39. став
2. овог правилника
је: 

1) жуте боје
за „оригинал”, са
узорком у позадини
штампаним у сивој
боји на предњој
страни обрасца
како би се могао
открити сваки
покушај фалсификовања
било механичким
или хемијским
средствима; 

2) ружичасте
боје за „копију
за Министарство”;


3) беле боје
за „захтев”. 

Папир за пропратни
образац из члана
39. став 3. овог правилника
је беле боје. 

Папир који
се користи за
обрасце из члана
39. став 4. овог правилника
је:

1) беле боје
за „оригинал”; 

2) жуте боје
за „копија за увозника”;


3) светлоплаве
боје за „копија
за царинску службу”.


Папир који
се користи за
обрасце из члана
39. став 5. овог правилника
је: 

1) жуте боје
за „оригинал”, са
извијуганом украсном
шаром у позадини
штампаном у сивој
боји на предњој
страни како би
се могла открити
свака кривотворина,
било механичким
или хемијским
средствима; 

2) ружичасте
боје за „копија
за Министарство”;


3) беле боје
за „захтев”. 

Папир за етикету
из члана 39. став
6. овог правилника
је беле боје. 

Обрасци и
етикета из члана
39. овог правилника
штампају се и
испуњавају на
српском и енглеском
језику. 

Обрасци из
члана 39. ст. 1, 2, 3. и 5. овог
правилника саставни
су део електронског
поступка издавања.


 

 

Члан 41.

Обрасци из
члана 39. овог правилника
испуњавају се
електронским
путем. 

Захтеви за
дозволе и потврде,
образац Обавештења
о увозу и етикета
из члана 39. овог
правилника могу
бити испуњени
и руком уз услов
да су испуњени
читко, мастилом
и великим штампаним
словима. 

На дозволома,
потврдама и обавештењима
о увозу не сме
ништа да се накнадно
брише, мења или
поправља, осим
ако такве измене
нису потврђене
печатом и потписом
Министарства
или надлежне царинске
службе. 

У дозволама,
потврдама и захтевима
за њихово издавање
употребљавају
се: 

1) кôдови из
Прилога XVI, који
је одштампан уз
овај правилник
и чини његов саставни
део, за опис примерака;

2) јединице
из Прилога XVI овог
правилника, за
исказивање количине
и нето масе; 

3) научни називи
врста засновани
на стандардним
референтним документима
за номенклатуру
датим у Прилогу
XX, који је одштампан
уз овај правилник
и чини његов саставни
део; 

4) кôдови из
Прилога XVIII, који
је одштампан уз
овај правилник
и чини његов саставни
део, Поглавља
1 овог правилника,
за опис сврхе
промета;

5) кôдови из
Прилога XVIII Поглавља
2 овог правилника,
за опис порекла
примерака. 
Увозне дозволе из чл. 3. и 4. овог правилника, обавештења о увозу из чл. 5. и 6. 
овог правилника, извозне дозволе, односно потврде о поновном извозу из чл. 8. и 
9. овог правилника, дозвола за путујуће изложбе из члана 17. овог правилника, 
дозвола за примерак у личном власништву из члана 19. овог правилника, означавају 
се комбинацијом знакова ааббвв/гггг, где су:*
1) аа: двословни ISO кôд државе (RS);*
2) бб: задње две цифре године издавања документа;*
3) вв: двословни кôд за тип документа који се користи то тако да:*
(1) слова „EX” означавају извозну дозволу,*
(2) слова „IM” означавају увозну дозволу,*
(3) слова „RE” означавају потврду за поновни извоз,*
(4) слова „IN” означавају обавештење о увозу,*
(5) слова „TE” oзначавају дозволу за путујућу изложбу,*
(6) слова „PO” oзначавају дозволу за лично власништво,*
(7) слова „SC” означавају потврду за збирку узорака,*
4) гггг: четвороцифрени серијски број документа.*
Потврде из члана 23. став 4. и члана 24. став 3. овог правилника, означавају се 
комбинацијом знакова aaббвв/гггг, где су:*
1) aa: двословни ISO кôд (RS);*
2) бб: задње две цифре године издавања документа;*
3) вв: двословни код потврде „PT” или „PP”;*
4) гггг: четвороцифрени серијски број документа.*

Ако неки образац
из члана 39. овог
правилника садржи
прилог који се
сматра његовим
саставним делом,
тај се прилог,
као и број страница
прилога, наводи
у обрасцу дозволе
или потврде, а
свака страница
прилога треба
да садржи категорију и број*
дозволе или потврде
и датум њеног
издавања, као
и потпис и печат
Министарства.


Ако се образац
из члана 39. став
1. овог правилника
употребљава за
више од једне
врсте у пошиљци,
додаје му се прилог
у коме се, уз услове
из става 5. овог
члана, за сваку
врсту из пошиљке
понављају поља
8 до 22 обрасца и поље
27 обрасца из Прилога
X овог правилника
предвиђено за
уношење „стварно
увезене количине/нето
масе” и „број мртвих
животиња при доласку”.


Ако се образац
из члана 39. став
2. овог правилника
употребљава за
више од једне
врсте у пошиљци,
додаје му се прилог
у коме се, уз услове
из става 5. овог
члана, за сваку
врсту из пошиљке
понављају поља
8 до 18 обрасца из
Прилога XIV овог
правилника. 

Ако се образац
из члана 39. став
5. овог правилника
употребљава за
више од једне
врсте, додаје
му се прилог у
којем се, уз услове
из става 5. овог
члана, за сваку
врсту из пошиљке
понављају поља
4 до 18 обрасца из
Прилога XII овог
правилника. 

Одредбе ст.
1, 2, 3, 4, 7, 8. и 9.* овог члана
примењују се и
при одлучивању
о прихватљивости
дозвола и потврда
које издају друге
државе за примерке
који се уносе
у Републику Србију.


Дозволе и
потврде из става 11.* овог члана које
се односе на примерке
за које су утврђене
извозне квоте
добровољно или
на састанку чланица
Конвенције, могу
се прихватити
једино ако је
у њима наведен
укупан број примерака
претходно извезених
у текућој години,
укључујући и примерке
обухваћене том
дозволом, као
и квота за ту врсту.


Потврде о
поновном извозу
издате од стране
држава извоза
могу се прихватити
једино ако је
у њима наведена
држава порекла,
број и датум издавања
извозне дозволе
државе порекла
и, према потреби,
држава задњег
поновног извоза,
број и датум издавања
потврде о поновном
извозу, или ако
садрже задовољавајуће
образложење за
недостатак тих
података. 

Дозволе и
потврде из друге
државе које садрже
кфд за ознаку порекла
„О” сматраће се
важећим само ако
примерак на дозволи
одговара дефиницији
за претконвенцијски
примерак из члана
2. овог правилника
и ако садрже датум
стицања примерка
или изјаву да
је примерак стечен
пре одређеног
датума. 
 

*Службени гласник РС, број 6/2014 
 

Члан 42.

За сваку пошиљку
примерака послатих
као део једног
утовара Министарство
издаје посебну
увозну дозволу,
извозну дозволу
или потврду о
поновном извозу.


 


6. Рок важења
дозвола и потврда

 

Члан 43.

Рок важења
увозних дозвола
је најдуже шест
месеци, осим у
случају увозних
дозвола за врсте
из Прилога I овог
правилника где
је рок важења
најдуже дванаест
месеци. Увозна
дозвола није важећа
без одговарајућег
важећег документа
државе извоза
или државе поновног
извоза. 

Изузетно
рок важења увозне
дозволе за кавијар
јесетарских врста
(Acipenseriformes spp.) за које су
прописане годишње
извозне квоте,
и за које је надлежни
орган државе извоза
издао извозну
дозволу је најдуже
12 месеци након
дана издавања
извозне дозволе.

Изузетно
рок важења увозне
дозволе за кавијар
јесетарских врста
(Acipenseriformes spp.) за који је
надлежни орган
државе поновног
извоза издао потврду
о поновном извозу,
је најдуже 18 месеци
након дана издавања
извозне дозволе.

 Рок важења
извозних дозвола
је најдуже шест
месеци.

Изузетно
рок важења потврде
о поновном извозу
кавијара јесетарских
врста (Acipenseriformes spp.), је најдуже
18 месеци након
датума издавања
извозне дозволе.


Извозне квоте
из става 2. овога
члана усвајају
се на састанцима
чланица Конвенције.


Рок важења
дозвола за путујуће
изложбе и дозвола
за животиње у
личном власништву
је најдуже три
године од датума
издавања. Дозволе
за путујуће изложбе
и дозволе за животиње
у личном власништву
нису важеће уколико
се примерак прода,
изгуби, уништи,
украде, ако се
власништво над
примерком промени
или ако се ради
о живом примерку
и исти угине, побегне
или се пусти у
природу. 

Након истека
рока важења, дозволе
и потврде из ст.
1, 2, 3, 4, 5, 6. и 8. овог члана
сматрају се неважећим
и немају законску
вредност. 

Власник дозволе
и/или потврде
мора без одлагања
да Министарству
врати оригинал
и све копије увозне
дозволе, извозне
дозволе, дозволе
за путујуће изложбе
и дозволе за животиње
у личном власништву,
које су истекле,
нису искоришћене,
или су престале
да важе. 

 


7. Престанак
важења дозвола
и потврда

 
Члан 44.*
Копија за власника искоришћених увозних дозвола престаје да важи ако:*
1) живи примерци на које се иста односи угину или се униште;*
2) живе животиње на које се иста односи побегну или се пусте у природу;*
3) било који од података унесених у поље 3, 6. или 8. увозне дозволе више не 
одражава стварно стање.*
Дозволе из чл. 3, 4, 8. и 9. овог правилника, сматрају се неважећим ако се не 
поштују посебни услови прописани у пољу 23. дозволе.*
Дозволе и потврде из члана 8. ст. 2. и 3, члана 9, потврде из члана 23. ст. 3. и 
4, члана 24. и члана 26. став 1. овог правилника, престају да важе ако:*
1) живи примерци на које се односи та документација угину или се униште;*
2) живе животиње на које се односи та документација побегну или се пусте у 
природу;*
3) подаци на потврди из члана 23. ст. 3. и 4, члана 24. и члана 26. став 1. овог 
правилника у пољима 2. и 4. обрасца више не одражавају стварно стање, или нису 
испуњени посебни услови наведени у пољу 20.*
Потврде из члана 23. став 4. и члана 24. став 3. овог правилника не могу бити 
издате као потврде за примерак док примерци на које се потврда односи нису 
обележени јединственим и трајним ознакама у складу са чланом 34. овог правилника.*
Потврде из члана 23. став 3. овог правилника издате у складу са условима из 
члана 23. став 2. тач. 3), 5), 6), 7) и 9) овог правилника престају да важе ако 
подаци унети у поље 1 обрасца потврде из Прилога XII овог правилника више не 
одражавају стварно стање, осим ако у потврди није другачије назначено.*
У случајевима из ст. 1, 3. и 5. овог члана, власник дозволе или потврде оригинал 
и све копије без одлагања враћа Министарству. Министарство може на основу 
захтева да изда нову дозволу, потврду или други документ, који уважава настале 
промене.*
 

*Службени гласник РС, број 6/2014 
 

 8. Замена
дозвола и потврда

 

Члан 45.

При издавању
дозволе или потврде
која замењује
поништени, изгубљени,
украдени или уништени
документ или дозволе
или потврде која
је истекла, у пољу
предвиђеном за
посебне услове
наводи се број
замењеног документа
и разлог његове
замене. 

Ако је извозна
дозвола или потврда
о поновном извозу
за врсте из Прилога
I, II, III и IV овог правилника
поништена, изгубљена,
украдена или уништена,
Министарство
о томе обавештава
надлежни управни
орган државе одредишта
и Секретеријат
Конвенције. 

Дозволе, потврде
или обавештења
о увозу која су
изгубљена, украдена
или уништена може
заменити само
надлежни управни
орган који је
исте издао. 

Уколико се
пошиљка раздвоји
на више делова
или из неких других
разлога више не
одражава стварно
стање из „копије
за власника” увозне
дозволе из Прилога
X овог правилника,
„копије за увозника”
обавештења о увозу
или друге потврде,
Министарство
може да измени
податке на документу
у складу са чланом
41. став 3. овог правилника
или може да изда
једну или више
одговарајућих
потврда ако утврди
валидност документа
који треба заменити.


При издавању
потврде из става
4. овог члана која
замењује „копију
за власника” увозне
дозволе, „копију
за увозника” обавештења
о увозу или другу
потврду, Министарство
задржава документ
који је заменило.


 

IX. НАЧИН СПРОВОЂЕЊА
НАДЗОРА, ВОЂЕЊА
ЕВИДЕНЦИЈЕ И ИЗРАДА
ИЗВЕШТАЈА

 

Члан 46.

Живи примерци
животињских и
биљних врста из
Прилога I до IX овог
правилника, њихови
делови и деривати,
које инспекција
надлежна за послове
заштите природе
одузме или заплени,
могу привремено
да се збрину код
правних или физичких
лица која овласти
Министарство.


 

Члан 46а*
Контрола прекограничног промета заштићених дивљих врста, њихових делова и 
деривата, врши се у сарадњи са Министарством и/или овлашћеном научном и стручном 
институцијом.*
Царинска сужба, инспекција надлежна за послове заштите природе, гранична 
ветеринарска инспекција, гранична фитосанитарна инспекција и полицијска служба, 
обавештавају Министарство о проналаску или пријави примерака који могу бити 
предмет овог правилника, а нарочито о кршењу одредби овог правилника и/или 
закона којима се регулише прекогранични промет заштићених врста наведених у 
прилозима I до X овог правилника, као и живих примерака дивљих врста које нису 
наведене у прилозима овог правилника.*
 

*Службени гласник РС, број 6/2014 
 

 1. Поступање
са трајно одузетим
примерцима животињских
врста

 

Члан 47.

У случају
када се ради о
примерцима живих
животиња, који
су трајно одузети
при увозу или
уносу у Републику
Србију, а за које
Министарство
утврди државу
порекла, односно
који су одузети
или заплењени
на други начин
на подручју Републике
Србије, а позната
је локација са
које су примерци
узети из природе,
они могу бити
враћени држави
порекла о њеном
трошку уз њену
претходну сагласност,
односно враћени
на локацију са
које су узети
из природе, под
условом: 

1) да су животиње
боравиле у карантину
и да нису носиоци
болести или паразита;


2) да ће животиње
бити припремљене
за превоз и превезене
на начин који
на најмању могућу
меру смањује ризик
повреде, нарушавања
здравља или окрутног
поступања; 

3) да је повратак
оправдан и користан
са становишта
заштите те врсте.


Ако поступање
са трајно одузетим
примерцима живих
животиња из става
1. овог члана није
могуће, Министарство
доноси одлуку
о: 

1) пуштању у
природу, под условом:


(1) да се доказано
ради о аутохтоној
врсти, 

(2) да примерци
припадају истој
популацији као
и примерци те
врсте у природи,


(3) да се понашање
примерака не разликује
од понашања дивљих
примерака у природи,

(4) да су примерци
боравили у карантину
и да је утврђено
да нису носиоци
болести или паразита;


2) уступању
ради трајног држања
у заточеништву
у некомерцијалне
сврхе, правним
и физичким лицима
овлашћеним од
стране Министарства
ако испуњавају
прописане услове
за држање заштићених
животиња у заточеништву;


3) уступању научницима
и научним установама,
ако трајни смештај
није могуће осигурати
у складу са ставом
2. тачка 1) подтачка
(2) овог члана. Ако
се ради о живим
примерцима из
Прилога I и VII овог
правилника, уступање
се може одобрити
само ако ће се
примерци користити
у сврху истраживања
која придоносе
очувању те или
сродне врсте у
природи; 

4) уступању
правном лицу у
комерцијалне
сврхе под условом:


(1) да има дозволу
за узгој и вештачко
размножавање
у комерцијалне
сврхе,

(2) да је регистровано
при Секретаријату
Конвенције, ако
се ради о примерцима
врста из Додатка I Конвенције;


5) продаји, под
условом: 

(1) да се примерци
неће препродати,

(2) да су примерци
боравили потребно
време у карантину
и нису носиоци
заразних болести
или паразита,

(3) да купац
није евидентиран
као прекршилац
прописа из области
заштите природе
и добробити животиња,
да докаже да је
обезбедио услове
за смештај живог
примерка у складу
са прописима о
условима држања
заштићених животиња
у заточеништву
и да је предузео
све потребне мере
у сврху спречавања
бега примерка
у природу;

6) усмрћивању,
у случају када
животиње није
могуће сместити
у складу са тач.
1) до 5) овог става.
Усмрћивање се
спроводи у складу
са прописима који
уређује добробит
животиња. 

Министарство
доноси одлуку
о поступању са
трајно одузетим
примерцима живих
животиња из ст.
1. и 2. овог члана на
основу писаног
стручног мишљења
овлашћене научне
и стручне организације.


  

Члан 48.

Мртве примерке
животињских врста,
као и делове или
деривате, Министарство
може: 

1) задржати
за сопствено коришћење
у едукативне сврхе;


2) уступити
другим правним
и физичким лицима
која у обављању
послова доприносе
заштите природе
(школе, музеји,
научне установе,
научници итд.);


3) продати; 

4) комисијски
уништити. 

 


2. Поступање
са трајно одузетим
примерцима биљних
врста

 

Члан 49.

Одредбе чл.
47. и 48. овог правилника
сходно се примењују
на живе и мртве
примерке биљних
врста из Прилога
I до VIII овог правилника.

 


3. Вођење
евиденције

 

Члан 50.

Министарство
води евиденцију
о прекограничном
промету примерака
врста из Прилога
I до IV, као и из Прилога
VII и VIII овог правилника,
у електронском
облику.

Подаци о којима
се води евиденција
из става 1. овог
члана су:

1) назив и адреса
увозника и извозника;

2) број и врста
издатих дозвола
и потврда;

3) државе с којима
је вршен промет;

4) број, количина
и врста примерка,
и ако је то могуће
величина и пол
примерка.

 


4. Израда
извештаја

 

Члан 51.

О примени
Конвенције Министарство
израђује и доставља
Секретаријату
Конвенције годишњи
и двогодишњи извештај
о прекограничном
промету примерака
врста из Прилога
I до IV овог правилника
које се налазе
у Додацима Конвенције.

Годишњи извештај
из става 1. овог
члана садржи преглед
података из члана
50. став 2. тач. 2) до 4)
овог правилника.

Двогодишњи
извештај из става
1. овог члана садржи
информације о
мерама које је
Република Србија
предузела у циљу
спровођења Конвенције.


 

X. ПРЕЛАЗНЕ
И ЗАВРШНЕ ОДРЕДБЕ

 

 Члан 52.

Издавање
дозвола, потврда
и других аката
из овог правилника
наставиће се на
обрасцима на којима
су се издавали
до дана ступања
на снагу овог
правилника најдуже
шест месеци од
дана његовог ступања
на снагу. 

 

 Члан 53.

Правна и физичка
лица која поседују
примерке врста
из Прилога I, II, VII и
VIII овог правилника
у сврху обављања
радњи из члана
23. ст. 1. и 2. и члана
30. овог правилника,
дужна су да прибаве
потврде из члана
23. ст. 3. и 4. и дозволе
из члана 30. овог
правилника у року
од 12 месеци од дана
ступања на снагу
овог правилника.


 

 Члан 54.

Овај правилник
ступа на снагу
осмог дана од
дана објављивања
у „Службеном гласнику
Републике Србије”.




  

Број
110-00-134/2009-03 

У Београду,
19. новембра 2009. године

Министар,

др Оливер
Дулић, с.р.

         
 
ПРИЛОЗИ
 
НАПОМЕНА ИЗДАВАЧА: Правилником о изменама и допунама Правилник о прекограничном 
промету и трговини заштићеним врстама ("Службени гласник РС", број 6/2014) 
прилози од I до XX  замењени су новим прилозима од I
до XX (види члан 21. Правилника - 
6/2014-9)
 


ПРИЛОГ  I
- Строго заштићене врсте које се налазе на Додацима CITES конвенције и на 
Додатку А Уредбе Комисије (ЕЗ) бр. 750/2013 од 29. јула 2013. године која 
допуњује Уредбу Савета (ЕЗ) бр. 338/97 о заштити врста дивље фауне и флоре 
регулисањем њихове трговине


ПРИЛОГ II - Заштићене 
врсте које се налазе на Додацима CITES конвенције и на Додатку B Уредбе Комисије 
(ЕЗ) број 750/2013 од 29. јула 2013. године која допуњује Уредбу Савета (ЕЗ) 
број 338/97 о заштити врста дивље фауне и флоре регулисањем њихове трговине

ПРИЛОГ 
 III - 
Заштићене врсте које се налазе на Додацима CITES конвенције и на Додатку C 
Уредбе Комисије (ЕЗ) бр. 750/2013 од 29. јула 2013. године која допуњује Уредбу 
Савета (ЕЗ) бр. 338/97 о заштити врста дивље фауне и флоре са регулисањем њихове 
трговине



ПРИЛОГ IV 
- Врсте из Додатка D Уредбе Комисије (ЕЗ) број 750/2013 од 29. јула 2013. године 
која допуњује Уредбу Савета (ЕЗ) број 338/97 о заштити врста дивље фауне и флоре регулисањем њихове трговине


ПРИЛОГ V 
- Врсте из Прилога I и VII на које се односе одступања од одредби из члана 23. 
Правилника


ПРИЛОГ VI - Врсте на које 
се односи забрана увоза у Републику Србију из члана 21. Правилника


ПРИЛОГ VII 
 - Строго 
заштићене дивље врсте на територији Републике Србије


ПРИЛОГ VIII - Заштићене 
дивље врсте на територији Републике Србије


ПРИЛОГ IX


ПРИЛОГ  
X - Дозвола/потврда


ПРИЛОГ XI - 
Обавештење о увозу


ПРИЛОГ  
XII - Потврда


ПРИЛОГ XIII - 
Етикета за размену научног 
материјала


ПРИЛОГ XIV - 
Дозвола за путујуће изложбе


ПРИЛОГ XV
- Пропратни образац


ПРИЛОГ XVI - Попис и 
објашњење кодова и попис мерних јединица које се користе за опис примерака у 
дозволама и потврдама у складу са 
чланом 41. став 4 тач. 1) и 2)


ПРИЛОГ XVII


ПРИЛОГ XVIII - Кодови који 
се употребљавају за ознаку порекла примерка и ознаку сврхе за коју се издаје 
дозвола или потврда


ПРИЛОГ XIX - Oбразложење 
напомена из Прилога I, II, III и IV


ПРИЛОГ XX - Стандардна 
референтна документа за номенклатуру и научне називе 
врста који се наводе у дозволама и потврдама