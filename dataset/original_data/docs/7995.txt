На основу члана 179. став 2. Закона о здравственој заштити („Службени гласник РС”, бр. 107/05, 72/09 – др. закон, 88/10, 99/10, 57/11, 119/12 и 45/13 – др. закон),
Министар здравља доноси
 
ПРАВИЛНИК
о висини трошкова за полагање стручног испита здравствених радника и здравствених сарадника

	"Службени гласник РС", број 17 од 14. фебруара 2014.
 
Члан 1.
Овим правилником прописује се висина трошкова полагања стручног испита здравствених радника и здравствених сарадника.
Члан 2.
Подносилац пријаве за полагање стручног испита, на име трошкова насталих у поступку организовања полагања стручног испита и израде уверења о положеном стручном испиту, уплаћује одговарајући новчани износ, и то: 
	
1) 8.990,00 динара – за здравствене раднике и здравствене сараднике.
Приликом подношења пријаве за полагање стручног испита здравствених радника и здравствених сарадника, подносилац доставља Министарству здравља доказ о плаћеним трошковима из става 1. овог члана, као и доказ о плаћеној републичкој административној такси за захтев, прописаној законом којим се уређују републичке административне таксе.
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”. 
	
 
Број 110-00-291/2013-04 
У Београду, 28. јануара 2014. године 
	
Министар,
проф. др Славица Ђукић Дејановић, 
	с.р.