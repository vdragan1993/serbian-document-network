Редакцијски пречишћен текст
 
 

На основу 
чл.
106, 110, 112. став 3, 
члана
114. став 2. и 
члана

118.
Закона о тржишту
хартија од вредности и других финансијских 
инструмената
(„Службени лист СРЈ”, број
65/2002 и „Службени

гласник
РС”, број 57/2003),

Комисија
за хартије од вредности доноси

 

ПРАВИЛНИК

о 
адекватности капитала, изложености ризику, посебним резервама и ликвидности 
брокерско-дилерског друштва

„Службени гласник
РС”, бр. 102 од 21. 
октобар 2003, 16 од 21. 
фебруара 2005.

 

Члан
1.

Овим правилником
уређују се:

1) начин
израчунавања капитала потребног за обављање делатности брокерско-дилерског
друштва и методологија за мерење ризика и израчунавање потребног капитала
(адекватност капитала);

2) начин вредновања
и укључења појединих ставки код израчунавања изложености ризику брокерско-дилерског
друштва и ближи критеријуми за повезана предузећа;

3) начин
израчунавања и најмањи обим посебних резерви брокерско-дилерског друштва;

4) начин
израчунавања коефицијента ликвидности средстава и најмањи обим ликвидности који
мора обезбедити брокерско-дилерско друштво.

Члан
2.

Брокерско-дилерско
друштво дужно је да послује на начин којим се обезбеђује:

1) да то друштво
увек располаже одговарајућим капиталом с обзиром на обим и врсту послова које
обавља и ризик коме је изложено у обављању тих послова;

2) да ризици којима
је изложено код појединих, односно свих послова које обавља не прелазе
ограничења утврђена у складу са Законом о тржишту хартија од вредности и других
финансијских инструмената – „Службени лист СРЈ”, број 65/2002 – (у даљем
тексту: Закон) и овим правилником;

3) способност тог
друштва да у сваком тренутку извршава доспеле обавезе (ликвидност), као и да
трајно извршава све своје обавезе (солвентност).

 

АДЕКВАТНОСТ
КАПИТАЛА

Израчунавање
одговарајуће висине капитала

Члан
3.

Код израчунавања
висине капитала брокерско-дилерског друштва (у даљем тексту: капитал), узимају
се у обзир следеће ставке:

1) уплаћен основни
капитал и емисиона премија, без уплаћеног новчаног дела основног капитала и
емисионе премије по основу издавања кумулативних приоритетних акција;

2) резерве (законске
и статутарне);

3) акумулирани
добитак из ранијих година;

4) нето добитак из
текуће пословне године, ако је висину добитка потврдио овлашћени ревизор и ако
је скупштина друштва одлучила да буде распоређен у оквиру основног капитала;

5) резервисања за
опште ризике из члана 111. став 1. Закона;

6) ревалоризационе
резерве за ставке из тач. 1. до 4. овог става;

7) уплаћен основни
капитал и емисиона премија по основу издавања кумулативних приоритетних акција;

8) хартије од
вредности и други финансијски инструменти из којих ималац у случају стечаја,
односно ликвидације издаваоца тих инструмената има право наплате тек пошто се
наплате други повериоци издаваоца, а који су у погледу рока њиховог доспећа и
других битних својстава подобни за покривање евентуалних губитака због ризика
којима је у пословању изложено брокерско-дилерско друштво (у даљем тексту:
субординирани дужнички инструменти);

9) део
ревалоризационе резерве за ставке из тач. 7. и 8. овог става.

Код израчунавања
капитала као одбитне узимају се у обзир следеће ставке:

1) сопствене акције;

2) нематеријална
улагања;

3) губици из ранијих
година, губици из текуће године и сва ревалоризациона усклађивања која могу да
утичу на губитак у току пословне године;

4) средства која се
не могу наплатити у року потребном за благовремено извршење доспелих новчаних
обавеза, као што су улози у непреносиве финансијске инструменте и у друга
средства која се не могу брзо уновчити као што су акције берзе, Централног
регистра, потраживања по основу уплата у гарантни фонд, потраживања по основу
уплата у друге фондове намењене узајамном јемству за извршење обавеза више лица
и др. (у даљем тексту: неликвидна средства);

5) друге ставке које
су по својствима идентичне ставкама из тач. 1. до 4. овог става;

6) акције, односно
удели на основу којих брокерско-дилерско друштво учествује у капиталу банке,
односно другог брокерско-дилерског друштва и друга улагања у тим лицима која се
узимају у обзир код израчунавања њиховог капитала, ако то нису финансијски инструменти
намењени редовном пословању брокерско-дилерског друштва;

Члан
4.

Израчунавање висине
капитала врши се сабирањем ставки из члана 3. став 1. овог правилника и
одузимањем од тог збира ставки из члана 3. став 2. овог правилника.

Вредност збира
ставки које се односе на капитал, субординиране дужничке инструменте и
кумулативне приоритетне акције из члана 3. став 1. тач. 7, 8. и 9. овог
правилника не може прећи вредност збира ставки из члана 3. став 1. тач. 1. до
6. овог правилника умањен за вредност одбитних ставки из члана 3. став 2. тач.
1. до 6. овог правилника.

Вредност
субординираних дужничких инструмената из члана 3. став 1. тачка 8. овог
правилника не може бити већа од половине вредности збира ставки из члана 3.
став 1. тач. 1. до 6. овог правилника.

Вредност
субординираних дужничких инструмената из члана 3. став 1. тачка 8. овог
правилника мора бити укључена у капитал брокерско-дилерског друштва у периоду
од претходних пет година пре дана доспећа тих инструмената тако што се њихова
вредност множи следећим пондерима:




Време до дана
  доспећа


Пондер





мање од једне
  године


0%





од 1 до 2 године



20%





од 2 до 3 године



40%





од 3 до 4 године



60%





од 4 до 5 године



80%




Члан
5.

Капитал
брокерско-дилерског друштва мора увек бити најмање једнак износу захтева
капитала потребног за покриће евентуалних губитака због:

1) ризика којима је
то друштво изложено у трговини хартијама од вредности за свој рачун и у
обављању послова по основу уговора о организовању дистрибуције хартија од
вредности са обавезом њиховог откупа од издаваоца (у даљем тексту: потребан
капитал за трговање);

2) валутних ризика
којима је то друштво изложено у свом пословању (у даљем тексту: потребан
капитал за валутне ризике);

3) ризика којима је
то друштво изложено у вршењу услуга у вези са хартијама од вредности и обављању
других послова, осим послова из тачке 1. овог става (у даљем тексту: потребан
капитал за услуге).

Потребан капитал за
трговање израчунава се тако што се изложеност ризику која представља вредност
хартија од вредности чији је ималац брокерско-дилерско друштво, као и вредност
потраживања и обавеза брокерско-дилерског друштва из послова са хартијама од
вредности које је то друштво закључило за свој рачун, множе одговарајућим
пондерима:

1) општих и посебних
ризика промене цена хартија од вредности;

2) ризика доцње

3) ризика одлагања
између исплате и испоруке

4) ризика испуњења
обавеза друге уговорне стране

5) ризика велике
изложености према поједином лицу и са њим повезаним лицима.

Потребан капитал за
валутне ризике израчунава се тако што се изложеност валутном ризику, која се
дефинише као вредност средстава брокерско-дилерског друштва која зависи од
курса одговарајуће стране валуте множи одговарајућим пондерима ризика промене
курса те стране валуте, на начин утврђен овим правилником.

Потребан капитал за
услуге израчунава се тако што се вредност потраживања и других средстава, осим
средстава из става 1. овог члана, тачке 1) и 2), као и евентуалне условне
обавезе настале из послова из става 1. тачка 3. овог члана, множи одговарајућим
пондерима:

1) ризика испуњења
обавеза друге уговорне стране;

2) других ризика
којима је у вршењу услуга у вези са хартијама од вредности и других послова из
става 1. тачка 3. овог члана изложено брокерско-дилерско друштво.

Члан
6.

Укупан потребан
капитал брокерско-дилерског друштва представља збир потребног капитала за
трговање, потребног капитала за валутне ризике и потребног капитала за услуге
који се односе на то друштво.

Члан
7.

Изложеност ризику
представља улагање или право чија вредност или величина утиче на укупну активу
и на тај начин на вредност капитала брокерско-дилерског друштва.

 

Потребан
капитал за трговање

Члан
8.

Брокерско-дилерско
друштво је дужно да обезбеди одговарајућу висину капитала за покриће
изложености посебним и општим ризицима промене цена хартија од вредности,
ризику доцње, ризику испуњења обавеза друге уговорне стране и ризику одлагања
између исплате и испоруке, с обзиром на обим и врсту трговања које то друштво
обавља за свој рачун (у даљем тексту: трговање), с обзиром на послове које обавља
на основу уговора о организовању дистрибуције хартија од вредности са обавезом
откупа, као и с обзиром на друге послове у којима је то друштво изложено истом
ризику.

Члан
9.

Брокерско-дилерско
друштво је дужно да трговачке ставке води одвојено од осталих ставки тог
друштва.

Трговачке ставке
чине следеће ставке:

1) све изложености у
хартијама од вредности и финансијским инструментима из члана 2. Закона, као и у
другим финансијским инструментима (у даљем тексту: финансијски инструменти)
чији је ималац брокерско-дилерско друштво које је стекло те инструменте ради
даље продаје у циљу остваривања зараде као разлике између куповне и продајне
цене;

2) све изложености
из биланса стања брокерско-дилерског друштва у финансијским инструментима из
тачке 1. овог става којима је то друштво трговало у своје име, а за рачун
клијената;

3) све изложености
брокерско-дилерског друштва које настају по основу обављања услуга у вези
припреме и извршења дистрибуције хартија од вредности са обавезом откупа;

4) све изложености
брокерско-дилерског друштва које настају по основу несалдираних потраживања из
трговачких трансакција (пренос хартија од вредности кад се врши без плаћања,
кад се плаћање врши пре преноса хартија од вредности) које је то друштво
закључило за свој рачун или за рачун клијената;

5) друге изложености
брокерско-дилерског друштва које настају по основу ставки из тач. 1. до 4. овог
става, а нарочито провизије, камате и дивиденде.

Брокерско-дилерска
друштва морају вредновати своје трговачке ставке на дневној основи у складу са
следећим принципима:

а) Кад се цена
финансијског инструмента утврђује на организованом тржишту, вредност кратке
позиције се утврђује по последњој понуђеној продајној цени, а вредност дуге
позиције се утврђује по последњој понуђеној куповној цени.

б) Кад се цена
финансијског инструмента утврђује на финансијском тржишту по методи вишеструке
цене тада се вредност позиције утврђује по цени на затварању трговања.

в) Кад се цена
финансијског инструмента не утврђује на организованом тржишту, вредност тог инструмента
се одређује по цени која је постигнута на затварању позиције.

г) Кад се цена не
може утврдити на један од наведених начина, брокерско-дилерско друштво је дужно
да утврди вредност финансијског инструмента у складу са одговарајућим
рачуноводственим стандардом.

Нето изложеност
ризику се утврђује за сваки финансијски инструмент у оквиру трговачких ставки
израчунавањем разлике између дуге и кратке позиције при трговању истим
финансијским инструментом.

Изложеност ризику у
финансијским инструментима који су изражени у страној валути конвертује се у
динаре по средњем курсу Народне банке Србије.

Члан
10.

Конвертибилни
финансијски инструменти могу бити третирани као каматоносни финансијски
инструменти (обвезнице) или као власнички финансијски инструменти, што зависи
од следећих критеријума:

а) Уколико је
преостало мање од три месеца до првог дана кад се конвертовање може извршити,
позиција у конвертибилном финансијском инструменту се третира као позиција у
власничком финансијском инструменту. Изложеност ризику по питању ове позиције
је предмет пондерисања у складу са општим и посебним ризицима који се односе на
власничке финансијске инструменте. На тај начин се добија потребан капитал за
покриће општих и посебних ризика у вези са конвертибилним финансијским инструментима.

б) У свим осталим
случајевима конвертибилни финансијски инструменти могу се третирати било као
власнички инструмент или као каматоносни инструмент и потребан капитал се
рачуна у складу са тим.

Члан
11.

За све дужничке
финансијске инструменте којима тргује брокерско-дилерско друштво мора бити
израчунат потребан капитал за покриће изложености посебним и општим ризицима
промене цена финансијских инструмената. Посебни ризици су ризици у вези са
издаваоцем дужничких финансијских инструмената. Општи ризици су ризици у вези
са општим нивоом каматних стопа.

Дужнички финансијски
инструменти су:

1) обвезнице;

2) финансијски
инструменти новчаног тржишта.

Потребан капитал за
покриће изложености општим и посебним ризицима је збир потребног капитала за
покриће изложености општим ризицима и потребног капитала за покриће изложености
посебним ризицима.

Члан
12.

Потребан капитал за
покриће изложености посебним ризицима је збир свих нето изложености у дужничким
финансијским инструментима које су помножене одговарајућим пондерима.

За сваки дужнички
финансијски инструмент рачуна се нето изложеност као разлика између дуге и
кратке позиције у том инструменту. Тако добијене нето изложености се множе
одговарајућим пондерима и затим се сабирају. На тај начин се добија капитал
потребан за покриће изложености посебним ризицима.

Изложеност у
дужничким финансијским инструментима издатим од стране брокерско-дилерског
друштва не узимају се у обзир при израчунавању потребног капитала.

Приликом
израчунавања потребног капитала, нето изложености у појединачним дужничким
финансијским инструментима се множе следећим пондерима у складу са категоријама
издаваоца:

1) група без
посебних ризика:

– пондер од 0% се
користи за све дужничке финансијске инструменте чији је издавалац Народна банка
Србије, централна банка или влада пуноправне државе чланице ЕУ или пуноправне
државе чланице ОЕЦД, Светска банка или Међународни монетарни фонд, или које су
обезбеђене неопозивом безусловном гаранцијом наплативом на први позив издатом
од Народне банке Србије, централне банке или владе пуноправне државе чланице ЕУ
или пуноправне државе чланице ОЕЦД, Светске банке или Међународног монетарног
фонда, без обзира на рочност;

2) ниско ризична
група:

– пондер од 0,25% се
користи за дужничке финансијске инструменте са роком доспећа до шест месеци
чији је издавалац, или давалац неопозиве безусловне гаранције наплативе на први
позив, централна банка или влада других држава, Међународна банака за развој,
банка из пуноправних држава чланица ЕУ или држава чланица ОЕЦД, дужничке
финансијске инструменте чији је издавалац локална јединица самоуправе у држави
чланици ЕУ, ако су ти инструменти класификовани у ниско ризичну групу у држави
издаваоца, дужничке финансијске инструменте обезбеђени другим гаранцијама
Народне банке Србије или Републике Србије, централних банака или влада држава
чланица ЕУ или држава чланица ОЕЦД, и друге дужничке финансијске инструменте са
роком доспећа до шест месеци ако је издавалац тих инструмената добио највиши
кредитни рејтинг од најмање две међународне рејтинг агенције;

– пондер од 1% се
користи за дужничке финансијске инструменте са роком доспећа између шест месеци
и 24 месеца чији је издавалац, или давалац неопозиве безусловне гаранције
наплативе на први позив, централна банка или влада других држава, Међународна
банака за развој, банка из пуноправних држава чланица ЕУ или држава чланица
ОЕЦД, дужничке финансијске инструменте чији је издавалац локална јединица
самоуправе у држави чланици ЕУ, ако су ти инструменти класификовани у ниско
ризичну групу у држави издаваоца, дужничке финансијске инструменте обезбеђени
другим гаранцијама Народне банке Србије или Републике Србије, централних банака
или влада држава чланица ЕУ или држава чланица ОЕЦД, и друге дужничке
финансијске инструменте са роком доспећа између шест месеци и 24 месеца ако је
издавалац тих инструмената добио највиши кредитни рејтинг од најмање две
међународне рејтинг агенције;

– пондер од 1,6% се
користи за дужничке финансијске инструменте са роком доспећа дужим од 24 месеца
чији је издавалац, или давалац неопозиве безусловне гаранције наплативе на први
позив, централна банка или влада других држава, Међународна банака за развој,
банка из пуноправних држава чланица ЕУ или држава чланица ОЕЦД, дужничке
финансијске инструменте чији је издавалац локална јединица самоуправе у држави
чланици ЕУ, ако су ти инструменти класификовани у ниско ризичну групу у држави
издаваоца, дужничке финансијске инструменте обезбеђени другим гаранцијама
Народне банке Србије или Републике Србије, централних банака или влада држава
чланица ЕУ или држава чланица ОЕЦД, и друге дужничке финансијске инструменте са
роком доспећа дужим од 24 месеца ако је издавалац тих инструмената добио
највиши кредитни рејтинг од најмање две међународне рејтинг агенције;

3) други издаваоци:

– пондер од 8% се
користи за све друге финансијске инструменте.

Брокерско-дилерско
друштво може класификовати издаваоца дужничког финансијског инструмента у једну
од ниско ризичних група ако издавалац или давалац гаранције приложи доказ да
испуњава услове за такву класификацију.

Давалац гаранције
испуњава услове уколико:

а) у случају
немогућности емитента дужничког инструмента да испуни своју обавезу,
брокерско-дилерско друштво може наплатити своје потраживање директно од даваоца
гаранције, а не од емитетнта;

б) се давалац
гаранције обавезује да изврши сва плаћања у вези са дужничким финансијским
инструментима;

в) је гаранција
правоснажна тј. може се реализовати и правном принудом;

г) давалац гаранције
припада ризичној групи квалитетнијој од ризичне групе којој припада емитент
дужничких финансијских инструмената.

Члан
13.

Потребан капитал за
покриће изложености општим ризицима у вези са дужничким финансијским
инструметнима израчунава се на основу рока доспећа и номиналне каматне стопе.

Све нето изложености
у дужничким финансијским инструментима утврђених у складу са чланом 9. став 4.
овог правилника исказују се на начин утврђен у следећој табели која је утврђена
у складу са Директивом Европске уније о адекватности капитала. Дуге и кратке
позиције у дужничким инструментима класификују се према року доспећа и каматној
стопи. Инструменти са фиксном каматном стопом се класификују с обзиром на време
преостало до доспећа, а инструменти са променљивом каматном стопом према
времену које је преостало до следећег вредновања. Бесзкупонске и ниско купонске
хартије треба сврстати у колону В.




Група



Време до дана
  доспећа
		Номинална КС >
  3%


Време до дана
  доспећа
		Номинална КС <
  3%


Пондер





А



Б



В



Г





1



до 1 месец



до 1 месец



0,00





1



1 – 3 месеца



1 – 3 месеца



0,20





1



3 – 6 месеци



3 – 6 месеци



0,40





1



6 – 12 месеци



6 – 12 месеци



0,70





2



1 – 2 године



1 – 1,9 год



1,25





2



2 – 3 године



1,9 – 2,8 год



1,75





2



3 – 4 године



2,8 – 3,6 год



2,25





3



 



 3,6 – 4,3
  године


2,75





3



4 – 5 година



 4,3 – 5,7
  година


3,25





3



5 – 7 година



 5,7 – 7,3
  године


3,75





3



 7 – 10
  година


 7,3 – 9,3
  године


4,50





3



10 – 15 година



 9,3 – 10,6
  година


5,25





3



15 – 20 година



10,6 – 12,0 година



6,00





3



преко 20 година



12,0 – 20,0 година



8,00





3



 



преко 20 година



12,50




Кратке позиције и
дуге позиције у различитим дужничким финансијским инструментима изравнавају се
тако што се узима мања вредност између дуге и кратке позиције. Потребан капитал
се израчунава сабирањем следећих износа:

– 10% износа
изравнатих, пондерисаних изложености ризику у свим класама;

– 40% изравнатих,
пондерисаних изложености ризику у групи 1;

– 30% изравнатих,
пондерисаних изложености ризику у групи 2;

– 30% изравнатих,
пондерисаних изложености ризику у групи 3;

– 40% изравнатих,
пондерисаних изложености ризику између група 1 и 2 и између група 2 и 3;

– 150% изравнатих,
пондерисаних изложености ризику између група 1 и 3;

– 100% преосталих
неизравнатих, пондерисаних изложености између група 1 и 3.

У оквиру класе све
нето дуге и све нето кратке позиције у поједином дужничком финансијском
инструменту, претходно се изравнавају у складу са ставом 3. овог члана, а затим
се множе одговарајућим пондером у колони Г.

Након тога се
израчунава изравната пондерисана изложеност ризику у оквиру групе сабирањем
неизравнатих дугих изложености ризику у колони 9 Табеле 4 Упутства и
неизравнатих кратких изложености ризику у колони 10, при чему мања од тих сума
представља изравнату пондерисану изложеност групе.

У следећој фази
израчунава се неизравната пондерисана изложеност групе која представља разлику
између вредности сума у колонама 9 и 10. Ако је разлика позитивна и ради се
дакле о неизраванатој пондерисаној дугој изложености ризику, уписује се у
колону 9. Ако је разлика негативна ради се о неизравнатој пондерисаној краткој
изложености и уписује се у колону 10.

На крају, врши се
изравнавање изложености између група на исти начин и неизравнате пондерисане
изложености множе се пондерима из става 3.

Члан
14.

Власнички
финансијски инструменти су акције.

Капитал потребан за
трговање власничким инструментима представља збир потребног капитала за покриће
изложености општим и посебним ризицима. Посебни ризици су ризици у вези са
издаваоцем власничког финансијког инструмента. Општи ризици су ризици у вези са
условима на тржишту капитала.

Брокерско-дилерско
друштво је дужно да сабере дуге позиције и кратке позиције у свим власничким
финансијским инструментима користећи њихову апсолутну вредност. Збир вредности
изложености ризику у свим власничким финансисјким инструментима је укупна бруто
изложеност ризику брокерско-дилерског друштва.

Брокерско-дилерско
друштво је дужно да одузме кратке позиције у свим власничким финансијским
инструментима од дугих позиција у свим власничким финансијским инструментима.
Апсолутна вредност разлике добијене на овај начин је укупна нето изложеност ризику
брокерско-дилерског друштва.

Потребан капитал за
покриће изложености посебним ризицима је треба да износи 4% од укупне бруто
изложености израчунате у складу са ставом 3. овог члана.

Потребан капитал за
покриће изложености општим ризицима треба да износи 8% од укупне нето
изложености израчунате у складу са ставом 4. овог члана.

Члан
15.

На израчунавање
захтева потребног капитала за покриће изложености ризику која произлази из
случаја кад брокерско-дилерско друштво преузима обавезу да купи финансијски инструмент
на основу уговора о организовању дистрибуције хартија од вредности са обавезом
откупа сходно се примењују чл. 11. до 14. овог правилника.

Брокерско-дилерско
друштво дужно је да израчуна нето изложеност ризику кад обавља послове из става
1. овог члана тако што од износа обавеза које је преузело уговором о
покровитељству емисије одузима онај део изложености који је већ пренело на
трећа лица која су купила финасијске инструменте или су се обавезала да их
купе.

Изложеност ризику у
финансијским инструментима из става 1. овог члана укључује се у израчунавање
потребног капитала у складу са одредбама овог правилника од дана кад је
брокерско-дилерско друштво преузело обавезу.

Члан
16.

Брокерско-дилерско
друштво је дужно да израчуна изложеност ризику која проистиче из потраживања
која су доспела за наплату, а која нису наплаћена или нису наплаћена у целости
(изложеност ризику доцње).

Изложеност ризику
доцње укључује изложености по основу трансакција брокерско-дилерског друштва
обављених за сопствени рачун и изложености по основу трансакција
брокерско-дилерског друштва обављених за туђ рачун, при чему трансакције
обављене за туђ рачун укључују изложеност према другој уговорној страни, као и
изложеност према клијенту из те трансакције.

Да би се израчунао
потребан капитал за покриће изложености ризику доцње брокерско-дилерско друштва
је дужно да израчуна губитак по основу курсних разлика или разлике у цени који
је наступио услед доцње друге уговорне стране.

Брокерско-дилерско
друштво је дужно да израчуна губитак, по основу курсних разлика или разлике у
цени из става 3. овог члана кад је при куповини финансијског инструмента
разлика између тренутне тржишне цене и уговорене цене позитивна или кад је при
продаји финансијског инструмента разлика између тренутне тржишне цене и
уговорене цене негативна.

У циљу израчунавања
потребног капитала за покриће изложености ризику доцње губици по основу курсних
разлика из става 3. овог члана се множе одговарајућим пондером с обзиром на
време које је прошло од дана доспелости потраживања, на следећи начин:




Одлагање



Пондер





– мање од 5 дана



0%





– од 5 до 15 дана



8%





– од 16 до 30 дана



50%





– од 31 до 45 дана



75%





– преко 45 дана



100%




 

Брокерско-дилерско
друштво је дужно да израчуна потребан капитал за покриће изложености ризику
одлагања између исплате и испоруке у случају кад је то друштво испунило своју
обавезу али друга уговорна страна није још испунила своју обавезу или је није
испунила у целости. Изложеност ризику одлагања између исплате и испоруке
настаје када брокерско-дилерско друштво извршава испоруку финансијских
инструмената пре њихове наплате или кад брокерско-дилерско друштво изврши
плаћање за одређени финансијски инструмент који није испоручен том друштву.

Потребан капитал за
покриће изложености ризику одлагања између исплате и испоруке израчунава се као
8% од вредности потраживања брокерско-дилерског друштва помножено одговарајућим
пондером из члана 17. овог правилника.

За уговоре о продаји
и поновној куповини финансијског инструмента (репо послови) и за уговоре на
основу којих се даје на зајам финансијски инструмент брокерско-дилерско друштво
мора израчунати разлику између тржишне вредности продатих или датих на зајам
финансијских инструмената који су пренети на другу уговорну страну и износа
који је примљен од те друге уговорне стране, или тржишне вредности примљеног
обезбеђења, ако је разлика позитивна.

Камата се укључује у
израчунавање тржишне вредности обавеза, потраживања и обезбеђења.

Потребан капитал за
покриће изложености ризику одлагања између исплате и испоруке из уговора из ст.
8. и 9. овог члана је 8% од разлике израчунате у складу са ст. 8. и 9. овог
члана и помножено одговарајућим пондером из члана 17. овог правилника.

Члан
17.

Пондери за мерење
кредитног ризика су:

1) пондери од 0%:

– новчанице и ковани
новац у домаћој и страној валути и племенити метали;

– потраживања од
Народне банке Србије и потраживања обезбеђена хартијама од вредности чији је
издавалац Народна банка Србије;

– потраживања од
Републике Србије и потраживања обезбеђена хартијама од вредности које је издала
Република Србија или неопозивом безусловном гаранцијом наплативом на први позив
коју је издала Република Србија;

– потраживања од
централних банака и влада држава чланица ЕУ и држава чланица ОЕЦД и потраживања
обезбеђена неопозивом безусловном гаранцијом наплативом на први позив или
хартијама од вредности ових издавалаца;

– одбитне ставке од
капитала из члана 3. став 2. овог правилника;

– потраживања за
која је плаћање извршено унапред, до вредности тог унапред плаћеног износа;

2) пондери од 20%:

– потраживања од
Европске инвестиционе банке и потраживања обезбеђена неопозивом безусловном
гаранцијом или хартијама од вредности чији је издавалац ова банка;

– потраживања од
међународних банака за развој и потраживања обезбеђена неопозивом безусловном
гаранцијом или хартијама од вредности чији су издаваоци ове банке;

– потраживања од
домаћих банака, брокерско-дилерских друштава, берзе и Централног регистра
хартија од вредности и потраживања обезбеђена одговарајућом врстом обезбеђења
или хартијама од вредности, осим акција, чији су издаваоци ова лица;

– потраживања од
највише рангираних банака, брокерско--дилерских друштав, берзи и
клириншко-депозитних организација из држава чланица ЕУ и држава чланица ОЕЦД,
као и потраживања обезбеђена одговарајућом врстом обезбеђења или хартијама од
вредности, осим акција, чији су издаваоци ова лица. Брокерско-дилерска друштва
су дужна да обезбеде доказ да се ради о институцијама највишег кредитног
рејтинга који је оцењен од најмање две међународне рејтинг агенције;

– краткорочна
потраживања од других банака, брокерско-дилерских друштава, берзи и
клириншко-депозитних организација из држава чланица ЕУ и држава чланица ОЕЦД,
ако то нису потраживања која се намирују након измирења других обавеза дужника
(у даљем тексту: субординирана потраживања), као и краткорочна потраживања
обезбеђена одговарајућом врстом обезбеђења или хартијама од вредности, осим
акција, чији су издаваоци ова лица;

3) пондери од 50%:

– потраживања од
лица са пребивалиштем у Републици Србији која су у целини обезбеђена залогом;

4) пондери од 100%:

– сва субординирана
потраживања према дужницима или према другој уговорној страни;

– сва доспела, а
ненаплаћена потраживања;

– сва остала
потраживања.

Члан
18.

Брокерско-дилерско
друштво је дужно да израчуна потребан капитал у складу са поступком утврђеним
овим правилником за покриће изложености ризику испуњења обавезе друге уговорне
стране, заснованом на потраживањима за исплату накнада клијената, камата,
дивиденди и другим сличним ставкама, ако оне нису одузете од капитала и односе
се на трговање.

Брокерско-дилерско
друштво је дужно да рачуна потребан капитал у износу од 8% од укупне
изложености помножене одговарајућим пондером ризика из члана 17. овог правилника.

 

Потребан
капитала за валутне ризике

Члан
19.

Брокерско-дилерско
друштво је дужно да израчуна укупну нето изложеност валутном ризику у складу са
ставом 4. овог члана. Потребан капитал за покриће изложености валутном ризику
је 8% од укупне нето изложености.

Брокерско-дилерско
друштво чија укупна нето изложеност израчуната у складу са ставом 4. овог члана
не достиже 2% капитала из члана 3. овог правилника не мора да обезбеђује
допунски капитал због изложености валутном ризику.

Нето изложеност у
страној валути се утврђује у складу са овим правилником на основу разлика
између позиција у активи и позиција у пасиви које се односе на страну валуту,
укључујући позиције изражене у динарима са валутном клаузулом.

Нето изложеност у
одређеној страној валути је збир:

1) нето тренутних
изложености, које представљају разлику између свих позиција активе и свих
позиција пасиве у билансу стања;

2) неопозивих
гаранција и других сличних средства обезбеђења у одређеној страној валути;

Разлике утврђене
између позиција у активи и пасиви у одређеној страној валути, односно нето
изложености у свим страним валутама, конвертују се у динаре по средњем курсу
Народне банке Србије. Затим се све нето кратке позиције и све нето дуге
позиције засебно сабирају тако да се успостави засебно износ свих нето кратких
позиција и свих нето дугих позиција, а разлика ових позиција је укупна нето
изложеност брокерско-дилерског друштва.

 

Потребан
капитала за услуге

Члан
20.

Брокерско-дилерско
друштво је дужно да укључи у израчунавање потребног капитала за услуге све
билансне и ванбилансне позиције из активе које то друштво није укључило у
израчунавање захтева потребног капитала за трговање и које нису одбитне ставке
из члана 3. став 2. овог правилника.

Брокерско-дилерско
друштво је дужно да помножи сваку билансну и ванбилансну позицију у активи из
става 1. овог члана одговарајућим пондером из члана 17. овог правилника.

Пондер од 100%
примењује се на сва потраживања од брокерско-дилерских друштава, берзи и
клириншко депозитних друштава која нису укључена у трговачке ставке.

Билансне и
ванбилансне позиције, у смислу овог правилника, су:

1) нето
књиговодствена вредност позиција из биланса стања, која се утврђује у складу са
ставом 6. овог члана;

2) пондерисана нето
вредност ванбилансних позиција која се израчунава у складу са ставом 7. овог
члана.

Нето књиговодствена
вредност билансних позиција, у смислу овог правилника, је књиговодствена
вредност билансних позиција умањена за износ посебних резерви, износ
амортизације основних средстава и износ свих отписивања.

Пондерисана нето
вредност ванбилансних позиција израчунава се множењем нето вредности
ванбилансних позиција одговарајућим пондером из става 10. овог члана.

Нето вредност
ванбилансних позиција, у смислу овог правилника, је књиговодствена вредност умањена
за износ посебних резерви.

Потребан капитал за
услуге је 8% од изложености ризику из става 4. овог члана.

Појединачне
ванбилансне позиције из става 5. тачка 2. овог правилника се пондеришу
употребом 0%, 50% и 100% пондера у складу са следећим групама ставки:

1) група ниског
ризика – 0%:

– издате гаранције
обезбеђене неопзивом гаранцијом Републике Србије;

– гаранције и слични
инструменти обезбеђења потраживања обезбеђени имовином издаваоца чији је
инструмент за мерење кредитног ризика 0% у складу са чланом 18. овог
правилника;

– безусловне опозиве
гаранције;

– имовина на
власничким рачунима хартија од вредности клијената у Централном регистру
хартија од вредности;

2) група средњег
ризика – 50%:

– неискоришћени,
безусловни, опозиви кредитни инструменти намењени куповини хартија од вредности
и испуњењу обавеза из хартија од вредности;

3) група високог
ризика – 100%:

– друге ванбилансне
позиције.

Потребан капитал за
трошкове настале при обављању послова у вези са хартијама од вредности износи
25% од свих регуларних пословних трошкова у претходној пословној години.

Капитал
брокерско-дилерског друштва прописан чл. 3. и 4. овог правилника не може бити
мањи од укупног потребног капитала из члана 6. овог правилника. Капитал
брокерско-дилерског друштва не може бити мањи од износа основног капитала
утврђеног у складу са чланом 87. Закона. Капитал брокерско-дилерског друштва не
може бити мањи од износа утврђеног у складу са ставом 9. овог члана.

Брокерско-дилерско
друштво је дужно да Комисији за хартије од вредности доставља уз месечне
извештаје о пословању из члана 132. став 1. тачка 2. Закона и месечне извештаје
о капиталу који се састављају у складу са овим правилником, у року од 8 дана од
истека тог месеца.

 

ИЗЛОЖЕНОСТ
БРОКЕРСКО-ДИЛЕРСКОГ ДРУШТВА

Израчунавање
изложености брокерско-дилерског друштвапрема поједином лицу и са њим повезаним
лицима

Члан
21.

Изложеност
брокерско-дилерског друштва према поједином лицу је сума свих потраживања и
условних потраживања од тог лица, вредност улагања у финансијске инструменте тог
лица и вредност улога у капиталу тог лица.

Код израчунавања
изложености ризику, кад је два или више лица повезано тако да једно лице на
основу учешћа у капиталу или по другом основу учествује са најмање 25% права
гласа у управљању другог лица, таква лица за брокерско-дилерско друштво
представљају један ризик и сматрају се једним лицем.

Једна ставка
изложености ризику односи се на нето изложеност у поједином финансијском
инструменту или потраживању.

Нето изложеност
ризику се утврђује посебно за сваки финансијски инструмент израчунавањем
разлике између дуге и кратке позиције у том финансијском инструменту.

Изложености ризику у
финансијским инструментима чија је вредност изражена у страној валути
конвертује се у динаре по средњем курсу Народне банке Србије.

Члан
22.

Кад утврђује
изложеност ризику у вези са обављањем послова из члана 85. став 1. тач. 5. и 6.
Закона, брокерско-дилерско друштво израчунава нето изложеност ризику на тај
начин што од својих обавеза одузима онај део изложености ризику који је то друштво
већ пренело трећим лицима која су купила или преузела обавезу да купе одређене
финансијске инструменте.

Члан
23.

Кад финансијски
инструмент има заваничну берзанску цену, при израчунавању изложености ризику
ставке се вреднују по берзанској цени на затварању трговања.

Ако финансијски
инструмент нема званичну берзанску цену, цена на затварању изложености користи
се као тржишна цена тог инструмента.

Кратке позиције се
вреднују по последњој понуђеној продајној цени, док се дуге позиције вреднују
по последњој понуђеној куповној цени.

Ако тржишна вредност
финансијског инструмента не може да се утврди, брокерско-дилерско друштво је
дужно да вреднује одређену ставку на други начин узимајући у обзир одговарајући
рачуноводствени стандард.

Књиговодствена
вредност означава укупну књиговодствену вредност једне билансне ставке која
није умањена за посебне резерве.

Члан
24.

Следеће ставке не
укључују се у израчунавање изложености:

1) ставке које су
већ одузете од капитала као одбитне ставке;

2) изложеност ризику
која постоји за време регуларног рока за испуњење обавезе која

3) произлази из
посла у коме се испуњење обавезе не може одлагати;

4) изложеност ризику
брокерско-дилерског друштва према Републици Србији, Народној банци Србије,
државама чланицама ЕУ и државама чланицама ОЕЦД, Међународном монетарном фонду
и Светској банци, као и изложености ризику које су обезбеђене неопозивом
гаранцијом исплативом на први позив или хартијама од вредности које издају ове
државе, односно институције;

5) ванбилансне
ставке или послови које брокерско-дилерско друштво може отказати, или послови
које би то друштво могло да обави ако се њиховим извршењем не би прешла граница
максималне дозвољене изложености;

6) изложености
ризику које су на одговарајући начин обезбеђене банкарским депозитом у банци са
седиштем у Републици Србији, држави чланици ЕУ и држави чланици ОЕЦД, ако тај
банкарски депозит испуњава следеће услове:

– да је изричито
наведено у уговору о банкарском депозиту да су средства у том депозиту предмет
залоге за обезбеђење испуњења обавезе према брокерско-дилерском друштву;

– да је
брокерско-дилерско друштво једино овлашћено лице за наплату потраживања из
средстава која се налазе у депозиту;

– да је једини услов
за активирање ове врсте обезбеђења неиспуњење обавезе према брокерско-дилерском
друштву.

Члан
25.

Брокерско-дилерско
друштво може смањити своју укупну изложеност ризику или део те изложености
према поједином лицу ако треће лице пружи неопозиву гаранцију исплативу на први
позив или друго одговарајуће обезбеђење истог квалитета да ће обавеза тог лица
бити испуњена у року или ако је потраживање према том лицу обезбеђено залогом
на хартијама од вредности чији је издавалац треће лице, ако та лица нису
повезана лица из члана 21. став 2. овог правилника.

Давалац гаранције
испуњава услове уколико:

а) у случају
немогућности издаваоца дужничког инструмента да испуни своју обавезу,
брокерско-дилерско друштво може наплатити своје потраживање директно од даваоца
гаранције, а не од емитетнта;

б) давалац гаранције
се обавезује да изврши сва плаћања у вези са дужничким финансијским
инструментима;

в) гаранција
правоснажна тј. може се реализовати и правном принудом;

г) давалац гаранције
припада ризичној групи квалитетнијој од ризичне групе којој припада емитент
дужничких финансијских инструмената.

Хартије од вредности
из става 1. овог члана морају бити предмет трговине на организованом тржишту и
њихова тржишна вредност не може бити мања од двоструке вредности обезбеђеног
потраживања.

Члан
26.

Брокерско-дилерско
друштво је дужно да Комисији за хартије од вредности доставља уз месечне
извештаје о пословању из члана 132. став 1. тачка 2. Закона и месечне извештаје
о изложености ризику који се састављају у складу са овим правилником и који
садрже све велике изложености и њихов износ према стању на дан последњег дана у
месецу за који се доставља извештај, а у року од 8 дана од истека тог месеца.
Брокерско-дилерско друштво дужно је у року од 15 дана да достави Комисији
предлог мера које ће предузети ради смањивања изложености изнад дозвољене
изложености прописане чланом 108. Закона.

 

ПОСЕБНЕ
РЕЗЕРВЕ БРОКЕРСКО-ДИЛЕРСКОГ ДРУШТВА

Најмањи
обим и начин израчунавања посебних резервиброкерско-дилерског друштва

Члан
27.

Брокерско-дилерско
друштво је дужно да образује посебне резерве за све послове у вези обављања
услуга које се односе на хартије од вредности за које то друштво својим
клијентима јемчи приход.

Брокерско-дилерско
друштво дужно је да образује посебне резерве за појединачне послове из става 1.
овог члана на терет расхода и да их прикаже на посебном рачуну на страни пасиве
као дугорочна резервисања.

Посебне резерве за
појединачни посао из става 1. овог члана користе се у случају губитка који
настаје у вези са тим послом, кад дође до смањења основе за израчунавање
посебних резерви из члана 28. овог правилника. Коришћење посебних резерви
исказује се као приход, који служи за покриће губитака из овог става.

Члан
28.

Посебне резерве
утврђују се као позитивна разлика између обезбеђене вредности имовине клијента
и тренутне вредности имовине клијента.

Брокерско-дилерско
друштво утврђује вредност ставки активе и пасиве:

1) по тржишној цени
у складу са ставом 3. овог члана, за све билансне и ванбилансне ставке којима
се тргује на организованом тржишту берзе члана Међународне федерације берзи
(IFSE);

2) по нето књиговодственој
вредности билансних и ванбилансних ставки из активе и пасиве, кад није могуће
користити тржишну цену.

Тржишна цена из
става 2. тачка 1. овог члана је цена коју је званично објавило организовано
тржиште на ком се том ставком тргује. Та ставка се вреднује по јединственом
курсу, ако постоји јединствени курс на том тржишту, односно по цени затварања
позиције, ако јединствени курс не постоји. Кратке позиције се процењују по
последњој понуђеној продајној цени, а дуге позиције се процењују по последњој
понуђеној куповној цени. Процена се мора вршити по средњој цени кад се на тај
начин обезбеђује већа опрезност у вредновању ставки.

Ставке из активе и
пасиве изражене у страној валути конвертују се у динаре по средњем курсу
Народне банке Србије.

Члан
29.

Брокерско-дилерска
друштва дужна су да посебне резерве образоване у годишњем билансу стања
приказују засебно, као и да приход и трошак из посебних резерви у годишњем
билансу успеха приказују засебно.

 

ЛИКВИДНОСТ
БРОКЕРСКО-ДИЛЕРСКОГ ДРУШТВА

Најмањи
обим ликвидности и начин израчунавања коефицијента ликвидности
брокерско-дилерског друштва

Члан
30.

Коефицијент
ликвидности брокерско-дилерског друштва је однос између ликвидних средстава из
члана 31. овог правилника и доспелих обавеза и обавеза које доспевају у кратком
року и ускоро доспелих обавеза из члана 32. овог правилника.

Члан
31.

Ликвидна средства,
чија укупна вредност представља обим ликвидности брокерско-дилерског друштва,
су:

1) стање на новчаном
текућем рачуну тог друштва;

2) депозити по
виђењу и орочени депозити код којих је рок доспећа краћи од 5 дана;

3) готов новац;

4) обвезнице или
купони од обвезница, благајнички записи и друге хартије од вредности чији је
издавалац Народна банка Србије, Република Србија, централна банка или влада
државе чланице ЕУ или државе чланице ОЕЦД;

5) потраживања од
Централног регистра хартија од вредности, односно других клириншко депозитних
друштава по основу прихода од продаје хартија од вредности на берзи чланици
Међународне федерације берзи (IFSE) са роком доспећа до пет година, осим кад су
потраживања доспела пре више од једног дана али нису измирена;

6) неискоришћени део
уговором предвиђених безусловних кредитних инструмената банака са седиштем у
Републици Србији, држави чланици ЕУ или држави чланици ОЕЦД, који може бити
искоришћен у року од пет дана, у износу утврђеном тим уговором;

7) доспела и
недоспела потраживања која су брокерско-дилерском друштву унапред плаћена или
постоји потврда издата од банке са седиштем у Републици Србији, држави чланици
ЕУ или држави чланици ОЕЦД као доказ да је плаћање извршено.

Члан
32.

Доспеле обавезе
брокерско-дилерског друштва, у смислу одредби овог правилника, су све обавезе
настале из послова тог друштва који су обављени за сопствени рачун или за рачун
клијената које су доспеле за наплату плаћање до дана на за који се коефицијент
ликвидности израчунава.

Обавезе
брокерско-дилерског друштва које доспевају у кратком року, у смислу одредби
овог правилника, су све обавезе настале из послова тог друштва који су обављени
обавељених за сопствени рачун или за рачун клијената које ће доспети за плаћање
у року од пет дана од дана на који се коефицијент ликвидности израчунава.

Обавезе, у смислу
одредби овог правилника, су све неопозиве билансне и ванбилансне обавезе,
посебно обавезе настале из комисионих послова, давања обезбеђења наплате
потраживања, као и сви очекивани трошкови који нису евидентирани као обавезе, а
који ће се појавити у року од једног дана.

Обавезе
брокерско-дилерског друштва које се односе на пренос одређених хартија од
вредности на другу уговорну страну умањују се за вредност хартија од вредности
које брокерско-дилерско друштво има на располагању у време кад се доспеле и
ускоро доспеле обавезе са кратким роком доспећа израчунавају.

Члан
33.

Брокерско-дилерско
друштво утврђује вредност ставки позиција активе и пасиве:

1) по тржишној цени
у складу са ставом 2. овог члана, за све билансне и ванбилансне ставке којима
се тргује на организованом тржишту берзе члана Међународне федерације берзи
(IFSE);

2) по нето
књиговодственој вредности билансних и ванбилансних ставки позиција из активе и
пасиве, кад није могуће користити тржишну цену.

Тржишна цена из
става 1. тачка 1. овог члана је цена коју је званично објавило организовано
тржиште на ком се том ставком позицијом тргује. Та позиција се вреднује по
јединственом курсу, ако постоји јердинствени курс цена на том тржишту, односно
по цени затварања позиције, ако јединствени курс не постоји. Кратке позиције се
процењују по последњој понуђеној продајној цени, а дуге позиције се процењују по
последњој понуђеној куповној цени. Процена се врши по средњој цени кад се на
тај начин обезбеђује већа сигурност у вредновању позиција.

Без обзира на начин
који се користи за утврђивање вредности, вредност једне позиције се умањује за
износ трошкова.

Позиције из активе и
пасиве изражене у страној валути конвертују се у динаре по средњем курсу
Народне банке Србије.

Брокерско-дилерско
друштво има минимални обим ликвидности кад ако његов коефицијент ликвидности
израчунат у складу са чланом 30. овог правилника износи најмање 1.

Брокерско-дилерско
друштво је дужно да сваког дана израчунава обим ликвидности из члана 31. овог
правилника и коефицијент ликвидности из члана 30. овог правилника.

Члан
34.

Брокерско-дилерско
друштво је дужно да обавести Комисију за хартије од вредности о сваком
закашњењу у плаћању својих доспелих новчаних обавеза најкасније наредног дана
од дана наступања немогућности измирења те новчане обавезе.

У обавештењу из
става 1. овог члана наводи се укупан износ обавезе брокерско-дилерског друштва,
неисплаћени износ те обавезе, разлог за кашњење у извршењу обавезеа и мере које
је то друштво предузело да би испунило своје обавезе.

Члан
35.

Брокерско-дилерско
друштво је дужно да Комисији за хартије од вредности доставља уз месечне
извештаје о пословању из члана 132. став 1. тачка 2. Закона и месечни извештај
о коефицијентима ликвидности и обиму ликвидности који се саставља у складу са
овим правилником према стању на дан последњег дана у месецу за који се доставља
извештај, у року од 8 дана од истека тог месеца.

Члан
36.*

Овај правилник
почиње да се примењује од дана објављивања примене Закона о изменама и допунама
Закона о тржишту хартија од вредности и других финансијских инструмената.*

*Службени гласник РС, број 16/2005
 

Број 3/0-01-59/35-03

У Београду, 29.
септембра 2003. године

В.д. председника
Комисије,

др 

Добросав
Миловановић, с.р.