Редакцијски пречишћен текст
 

 
 


На основу члана 4. 
	Уредбе о изменама Уредбе о оснивању Службе Координационог тела Савета 
	министара и Владе за општине Прешево, Бујановац и Медвеђа („Службени гласник 
	РС”, број 53/06),


	Републички секретаријат за законодавство утврдио је пречишћен текст Уредбе о оснивању Службе Координационог тела Србије за општине Прешево, Бујановац и Медвеђа.


	Пречишћен текст Уредбе о оснивању Службе Координационог тела Србије за општине Прешево, Бујановац и Медвеђа обухвата:


	1. Уредбу о оснивању Службе Координационог тела Савета министара и Владе за општине Прешево, Бујановац и Медвеђа („Службени гласник РС”, број 
	97/05 – основни текст) , из које је изостављен члан 4, којим је утврђен рок за постављење директора Службе и рок за доношење правилника, члан 5, којим је уређено преузимање запослених, опреме и средстава од ранијег органа, члан 6. став 2. којим су уређена правила за постављење директора Службе која су важила до ступања на снагу закона којим се уређује положај државних службеника, и члан 7, којим је уређено када та уредба ступа на снагу,


	2. Уредбу о изменама Уредбе о оснивању Службе Координационог тела Савета министара и Владе за општине Прешево, Бујановац и Медвеђа („Службени гласник РС”, број 
	53/06), из које је изостављен члан 4, којим је дато овлашћење за утврђивање и достављање на објављивање пречишћеног текста Уредбе о оснивању Службе Координационог тела Савета министара и Владе за општине Прешево, Бујановац и Медвеђа, и члан 5, којим је утврђено када та уредба ступа на снагу.


 


 


	Број 110-00-571/2006-01


	У Београду, 12. јула 2006. године


	Републички секретаријат за законодавство


	Директор,



	Зоран М. Балиновац, 

	с.р.


 


 

УРЕДБА

о оснивању Службе Координационог тела Србије за општине Прешево, Бујановац и Медвеђа


„Службени гласник РС“, бр. 61 од 18. јула 2006 
	- пречишћен текст, 
3 од 11. јануара 2008, 36 од 28. маја 2010.


 


 

Садржина уредбе 


 


	Члан 1.


Овом уредбом оснива се Служба Координационог тела 
Владе Републике Србије* за општине Прешево, Бујановац и Медвеђа (у даљем тексту: Служба Координационог тела) и прописује њено уређење и делокруг.


	Служба Координационог тела је служба Владе. 


 


	*Службени гласник РС, број 36/2010


 

Делокруг Службе Координационог тела 


 


	Члан 2.


Служба Координационог тела обавља стручне, административне, информатичке, финансијско-материјалне, рачуноводствене и пратеће техничке послове за потребе Координационог тела 
Владе Републике Србије* за општине Прешево, Бујановац и Медвеђа (у даљем тексту: Координационо тело). 


 


	*Службени гласник РС, број 36/2010


 

Директор Службе Координационог тела*


 


	*Службени гласник РС, број 3/2008


 


	Члан 3.


	Службом Координационог тела руководи директор Службе Координационог тела.


	Директор Службе Координационог тела одговоран је за вођење Службе Координационог тела Влади и председнику Владе.


	Директор Службе Координационог тела је државни службеник на положају. 


 


Заменик директора Службе Координационог тела*


 

Члан 3а.*

Директор Службе Координационог тела може да има заменика, кога сам предлаже, а кога поставља Влада на пет година.*

Заменик директора Службе Координационог тела је државни службеник на положају.* 


 


	*Службени гласник РС, број 3/2008


 


Помоћници директора Службе Координационог тела*


 


	*Службени гласник РС, број 36/2010


 

Члан 3б*

Директор Службе Координационог тела има помоћнике, које сам предлаже, а које поставља Влада на пет година.*

Помоћник директора Службе Координационог тела руководи заокруженом облашћу рада Службе Координационог тела за коју се образује сектор.*

Помоћник директора Службе Координационог тела је државни службеник на положају.*


 


	*Службени гласник РС, број 36/2010


 


Положај директора Службе Координационог тела и његовог заменика*


 

	*Службени гласник РС, број 3/2008

	 

Члан 4.

Брисан је (види члан 3. Уредбе – 36/2010-13).


 


 


 

ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ УРЕДБЕ


 


 

Уредба о изменама и допуни Уредбе о оснивању Службе координационог тела Србије за општине Прешево, Бујановац и Медвеђа: „Службени гласник РС“, број 3/2008-7


 


 

Члан 4. 

Овлашћује се Републички секретаријат за законодавство да утврди пречишћен текст Уредбе о оснивању Службе Координационог тела Србије за општине Прешево, Бујановац и Медвеђа и да га након ступања на снагу ове уредбе достави „Службеном гласнику Републике Србије” на објављивање. 


 

Члан 5.

Ова уредба ступа на снагу осмог дана од дана објављивања у „Службеном гласнику Републике Србије”.


 


 

Уредба о изменама и допуни Уредбе о оснивању Службе координационог тела Србије за општине Прешево, Бујановац и Медвеђа: „Службени гласник РС“, број 36/2010-13


 

Члан 4.

Овлашћује се Републички секретаријат за законодавство да утврди пречишћен текст Уредбе о оснивању Службе Координационог тела Србије за општине Прешево, Бујановац и Медвеђа и да га, после ступања на снагу ове уредбе, достави „Службеном гласнику Републике Србије” на објављивање.


 

Члан 5.

Ова уредба ступа на снагу осмог дана од дана објављивања у „Службеном гласнику Републике Србије”.