На основу члана 58. став 8. Закона о лечењу неплодности поступцима биомедицински потпомогнутог оплођења („Службени гласник РС”, број 72/09),
Mинистар здравља доноси
 
ПРАВИЛНИК
о садржају обрасца захтева за изјашњење о даљем поступању са неупотребљеним репродуктивним ћелијама, односно неупотребљеним раним ембрионима

	"Службени гласник РС", број 37 од 24. априла 2013.
 
Члан 1.
Овим правилником прописује се садржај обрасца захтева за изјашњење о даљем поступању са неупотребљеним репродуктивним ћелијама, односно неупотребљеним раним ембрионима.
Члан 2. 
Образац захтева за изјашњење о даљем поступању са неупотребљеним репродуктивним ћелијама, односно неупотребљеним раним ембрионима садржи рубрике за упис података о:
1) здравственој установи, односно банке ћелија и ткива;
2) захтеву за изјашњење;
3) датуму писања захтева.
Образац захтева из става 1. овог члана садржи и место за печат здравствене установе, односно банке ћелија и ткива, као и потпис овлашћеног лица.
Образац захтева из става 1. овог члана, одштампан је уз овај правилник и чини његов саставни део.
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-8/2013-01
У Београду, 25. марта 2013. године
Министар,
проф. др Славица Ђукић Дејановић, 
	с.р.