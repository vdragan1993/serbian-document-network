На
основу члана 87. став 3. Закона о народној одбрани („Службени лист СФРЈ“, бр.
22/74), савезни секретар за народну одбрану доноси
 
 
РЕШЕЊЕ



	о овлашћењу старешина команди Југословенске народне армије за давање 
	претходне сагласности на одобрење за изградњу оперативне обале, лукобрана и 
	зимовника на морској обали или мору, односно на обали или водама унутрашњих 
	пловних путева и за коришћење делова обале или воде на други


начин
„Службени
лист СФРЈ”, број 1 од 3. јануара 1975.
 
 
1. Претходну
сагласност на одобрење за изградњу оперативне обале, лукобрана и зимовника на
морској обали или мору, односно на обали или водама унутрашњих пловних путева,
и за коришћење делова обале или воде на други начин, дају, и то:
1) командант
Војнопоморске области – за обално море Југославије (унутрашње морске воде и
територијално море);
2) командант армије,
односно командант војног подручја за територију армије, односно војног подручја
на коме се простире унутрашњи пловни пут – за воде и обале унутрашњих пловних
путева.
 
2. У поступању
давања претходне сагласности из тачке 1. под 1 и 2 овог решења, овлашћене
старешине ће примењивати прописе Савезног извршног већа о одређивању објеката
при чијој изградњи се обавезно врши прилагођавање потребама народне одбране и
постављању захтева за прилагођавање, као и упутства о уређивању и припремању
територије за потребе дејства оружаних снага (члан 115. став 1. тачка 5. Закона
о народној одбрани).
 
3.Ово решење ступа
на снагу осмог дана од дана објављивања у „Службеном листу СФРЈ”.
  
Р. в. п. бр. 87
25. децембра 1974.
године
Београд

Савезни секретар

за народну одбрану,
генерал-армије,

Никола Љубичић, с.
р.