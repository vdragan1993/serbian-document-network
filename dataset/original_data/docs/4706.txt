Редакцијски пречишћен текст
 
На основу члана 81.
став 3. Закона о рударству („Службени гласник РС”,
број 44/95),
Министар надлежан за
послове рударства, доноси
 
 
ПРАВИЛНИК
о условима за обављање одређених стручних послова при експлоатацији минералних сировина
„Службени
гласник РС", бр. 40 од 8. септембра 1997, 32 од 17. септембра 1998.
 
 
Члан
1.
Овим правилником
прописују се услови за обављање одређених стручних послова при експлоатацији
минералних сировина.
Стручни послови из
става 1. овог члана, у смислу овог правилника, су послови:
1) Руковања
рударским машинама и постројењима у процесу експлоатације чврстих минералних
сировина, нафте и гаса.*
2) спасавања у
јамама и на експлоатационим пољима нафте и гаса;
3) руковање
експлозивним средствима и минирања;
4) монтаже и
одржавања машина, електричних уређаја и инсталација у јамама угроженим
експлозивним јамским гасом или опасном угљеном прашином или на објектима за
истраживање и експлоатацију нафте и гаса и слојних вода, који су угрожени
експлозивним земним гасом.
 

*Службени гласник РС, број 32/1998
 
Члан
2.
Послове иза члана 1.
став 2. овог правилника, могу обављати лица која имају одговарајућу школску
спрему, радно искуство и положен испит за рад на тим пословима.
 
Члан
3.
Послове
руковања рударским машинама и постројењима може обављати КВ радник одговарајуће
струке са најмање две године радног стажа и положеним испитом за руковање
одређеном врстом рударске машине или постројења.*
Испит из става 1.
овог члана полаже се после обављене обуке, која се врши по посебном програму
који доноси директор рударског предузећа.
Програм из
става 2. овог члана садржи врсту и степен школске спреме за обављање послова из
става 1. овог члана, врсту машине или постројења, заштитне мере, време
теоретске и практичне обуке и друге специфичности при руковању одређеном
рударском машином и постројењем.*
 

*Службени гласник РС, број 32/1998
 
Члан
4.
Послове спасиоца у
чети за спасавање у јамама и на експлоатационим пољима нафте и гаса, може да
обавља КВ радник рударске или друге одговарајуће струке, који има положен испит
за спасиоца у чети за спасавање.
Испит из става 1.
овог члана, полаже се после обуке обављене по посебном програму за обуку
чланова чете за спасавање, који доноси директор рударског предузећа, у складу
са утврђеном организацијом службе за спасавање.
Програм за обуку
чланова чете за спасавање садржи време теоретског и практичног дела обуке и
редовних вежби које се одржавају у оквиру чете за спасавање.
 
Члан
5.
Послове руковања
експлозивиним средствима и минирања, може обављати КВ радник рударске или друге
одговарајуће струке, са најмање две године радног стажа и положеним испитом за
палиоца мина.
Испит за палиоца
мина, полаже се после обуке обављене по посебном програму који доноси директор
рударског предузећа.
Програм за обуку
палиоца мина садржи специфичности за руковање експлозивним средствима, начин
минирања у редовним и ванредним условима, заштитне мере и време теоретске и
практичне обуке.
 
Члан
6.
Послове монтаже и
одржавања машина, електричних уређаја и инсталација у јамама угроженим
експлозивним јамским гасом или опасном угљеном прашином или на објектима за
истраживање и експлоатацију нафте и гаса и слојних вода, који су угрожени
експлозивним земним гасом, могу обављати радници одгоравајуће струке са најмање
две године радног стажа и положеним испитом противексплозивне заштите
електричних уређаја у рударству.
Испит из става 1.
овог члана полаже се после обављене обуке против експлозивне заштите
електричних уређаја у рударству, која се врши по посебном програму који доноси
предузеће овлашћено за вршење тих послова од стране министарства надлежног за
рад и радне односе.
 
Члан
7.
Испити из чл. 3, 4.
и 5. овог правилника, полажу се пред комисијом коју образује директор рударског
предузећа.
Испит из члана 6.
овог правилника, полаже се пред комисијом коју образује предузеће које је
вршило обуку противексплозивне заштите електричних уређаја у рударству.
 
Члан
8.
Комисије из члана 7.
овог правилника имају најмање по три члана, од којих је један рударски
инспектор.
Остали чланови
комисија из става 1. овог члана, морају имати најмање исти степен школске
спреме коју има кандидат.
Члановима комисије
припада накнада, чија се висина одређује решењем о образовању комисије.
 
Члан
9.
О положеном испиту
за обављање послова из члана 1. овог правилника, издаје се уверење које
потписује председник комисије и овлашћено лице предузећа које је образовало
комисију.
Уверење из става 1.
овог члана издаје се на меморандуму предузећа које је образовало комисију и
садржи: пропис на основу кога се издаје уверење; име, презиме и место рођења
кандидата; врсту послова за чије обављање је кандидат положио испит, датум
полагања, потпис председника комисије и печат предузећа.
 
Члан
10.
Програме за обуку и
за полагање испита утврђене овим правилником, овлашћена лица, односно
предузећа, донеће у року од шест месеци од дана ступања на снагу овог
правилника.
 
Члан
11.
Обука лица и
полагање испита за обављање послова из члана 1. овог правилника, започета по
прописима који су били на снази пре ступања на снагу овог правилника, окончаће
се по тим прописима.
 
Члан
12.
Овај правилник ступа
на снагу осмог дана од дана објављивања у „Службеном гласнику Републике
Србије”.
 
 
 
Број
110-00-10/97-04
У Београду,
7. августа 1997. године
Министар,

Србољуб
Станковић, с.
р.