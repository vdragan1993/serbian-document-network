На основу члана 315. став 1. Закона о извршењу и обезбеђењу („Службени гласник РС”, бр. 31/11, 99/11 – др. закон, 109/13 – УС и 55/14), 
	
Министар правде доноси
 
ПРАВИЛНИК
о одређивању броја извршитеља

	"Службени гласник РС", број 61 од 11. јуна 2014.
 
Члан 1.
Овим правилником одређује се број извршитеља за подручја вишег и привредног суда.
Члан 2.
Извршитељи се одређују за следећа подручја вишег и привредног суда, и то: 
	
– за подручје Вишег суда у Београду и Привредног суда у Београду – 75 извршитељa;
– за подручје Вишег суда у Ваљеву и Привредног суда у Ваљеву – седам извршитеља;
– за подручје Вишег суда у Врању и Привредног суда у Лесковцу – шест извршитеља;
– за подручје Вишег суда у Зајечару и Привредног суда у Зајечару – седам извршитеља;
– за подручје Вишег суда у Зрењанину и Привредног суда у Зрењанину – 13 извршитеља;
– за подручје Вишег суда у Јагодини и Привредног суда у Крагујевцу – девет извршитеља;
– за подручје Вишег суда у Крагујевцу и Привредног суда у Крагујевцу – 12 извршитеља;
– за подручје Вишег суда у Краљеву и Привредног суда у Краљеву – осам извршитеља;
– за подручје Вишег суда у Крушевцу и Привредног суда у Краљеву – десет извршитеља;
– за подручје Вишег суда у Лесковцу и Привредног суда у Лесковцу – девет извршитеља;
– за подручје Вишег суда у Неготину и Привредног суда у Зајечару – четири извршитеља;
– за подручје Вишег суда у Нишу и Привредног суда у Нишу – 16 извршитеља;
– за подручје Вишег суда у Новом Пазару и Привредног суда у Краљеву – седам извршитеља;
– за подручје Вишег суда у Новом Саду и Привредног суда у Новом Саду – 21 извршитељ;
– за подручје Вишег суда у Панчеву и Привредног суда у Панчеву – 11 извршитеља;
– за подручје Вишег суда у Пироту и Привредног суда у Нишу – четири извршитеља;
– за подручје Вишег суда у Пожаревцу и Привредног суда у Пожаревцу – осам извршитеља;
– за подручје Вишег суда у Прокупљу и Привредног суда у Нишу – пет извршитеља;
– за подручје Вишег суда у Смедереву и Привредног суда у Пожаревцу – десет извршитеља;
– за подручје Вишег суда у Сомбору и Привредног суда у Сомбору – десет извршитеља;
– за подручје Вишег суда у Сремској Митровици и Привредног суда у Сремској Митровици – 13 извршитеља;
– за подручје Вишег суда у Суботици и Привредног суда у Суботици – 11 извршитеља;
– за подручје Вишег суда у Ужицу и Привредног суда у Ужицу – 11 извршитеља;
– за подручје Вишег суда у Чачку и Привредног суда у Чачку – девет извршитеља;
– за подручје Вишег суда у Шапцу и Привредног суда у Ваљеву – 12 извршитеља.
Члан 3.
Ступањем на снагу овог правилника престаје да важи Правилник о одређивању броја извршитеља („Службени гласник РС”, број 16/12).
Члан 4. 
Овај правилник ступа на снагу наредног дана од дана објављивања у „Службеном гласнику Републике Србије”.
 
Број 110-00-65/2014-05
У Београду, 9. јуна 2014. године
Министар,
Никола Селаковић, с.р.