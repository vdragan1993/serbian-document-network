На основу члана 5. став 3. Закона о јавном дугу („Службени гласник РС”, бр. 61/05 и 107/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),
Влада доноси
 
 
ОДЛУКУ
о емисији дугорочних државних хартија од вредности
"Службени гласник РС", број 6 од 4. фебруара 2011.
 
 
1. Република Србија емитује дугорочне државне хартије од вредности, ради финансирања буџетског дефицита и рефинансирања неизмиреног дуга.
 
2. Основни елементи дугорочних државних хартија од вредности из тачке 1. ове одлуке су:
Емитент Република Србија
Износ емисије 200.000.000,00 евра
Номинална вредност 1.000,00 евра
Датум емитовања 14. фебруар 2011. године
Датум салдирања 16. фебруар 2011. године
Датум доспећа 16. фебруар 2026. године
Купон 5,85% годишње
 
3. Дугорочне државне хартије од вредности емитују се у нематеријализованом облику и региструју код Централног регистра, депоа и клиринга хартија од вредности АД Београд (у даљем тексту: Централни регистар).
 
4. Дугорочне државне хартије од вредности гласе на име
 
5. Цена дугорочних државних хартија од вредности утврђује се у форми купонских обвезница са полугодишњом исплатом купона, датуми доспећа купона су 16. август и 16. фебруар, уколико датум доспећа падне на нерадни дан, као датум доспећа рачуна се први наредни радни дан.
Износ цене дугорочних државних хартија од вредности утврђује се као номинална вредност уколико се продаја врши на датум емитовања или доспећа купона, у свим другим случајевима, цена се утврђује по формули: 
 

 
 
6. Пренос власништва на дугорочним државним хартијама од вредности вршиће се сукцесивно у периоду од 16. фебруара 2011. године до 31. децембра 2011. године.
 
7. Номинална вредност непродатих дугорочних државних хартија од вредности који нису продати до 31. децембра 2011. године, преноси се са емисионог рачуна на рачун окончања емисије Републике Србије у Централном регистру.
 
8. Ова одлука ступа на снагу наредног дана од дана објављивања у „Службеном гласнику Републике Србије”.
 
 
05 број 424-704/2011
У Београду, 3. фебруара 2011. године
Влада
Председник, 
др Мирко Цветковић, с.р.