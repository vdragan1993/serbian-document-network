На
основу члана 90. тачка 2. Устава Републике Србије и тачке 1. алинеја 2. Одлуке о
обавезама државних органа Републике Србије у остваривању надлежности Републике Србије
као следбеника државне заједнице Србија и Црна Гора („Службени гласник РС”, број
48/06),
Влада
доноси
 
 
УРЕДБУ
о измени садржаја образаца
јавних исправа
„Службени гласник
РС”, број 63 од 21. јула
2006.
 
 
Члан 1.
У
обрасцима јавних исправа који су прописани законима и другим прописима, а који садрже
речи: „Србија и Црна Гора” и речи: „Република Србија”, речи: „Србија и Црна Гора”
бришу се.
У
обрасцима јавних исправа који су прописани законима и другим прописима, који садрже
речи: „Србија и Црна Гора”, а не садрже речи: „Република Србија”, речи: „Србија
и Црна Гора” замењују се речима: „Република Србија”.
Министар
може у оквиру делокруга министарства донети упутство за спровођење измене садржаја
образаца јавних исправа.
 
Члан 2.
У
обрасцима јавних исправа које садрже грб, уноси се грб Републике Србије.
 
Члан 3.
Јавне
исправе издате до дана ступања на снагу ове уредбе важе до истека рока на који су
издате, односно док не буду замењене на начин који предвиђа закон или други пропис.
 
Члан 4.
Ова
уредба ступа на снагу наредног дана од дана објављивања у „Службеном гласнику Републике
Србије”.
 
 
05 број 011-977/2003-2
У Београду, 20. јула 2006. године
Влада
Потпредседник,
Ивана Дулић Марковић, с.р.