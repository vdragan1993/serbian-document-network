На
основу члана 54. став 7. Закона о странцима („Службени гласник РС”, број 97/08)
Министар
унутрашњих послова доноси
 
 
ПРАВИЛНИК
о начину уношења обавезног боравка у путну
исправу и изгледу обрасца привремене личне карте
„Службени гласник РС“, број 66 од 18.
августа 2009.
 
 
Члан 1.
Овим
правилником се прописује начин уношења обавезног боравка у путну исправу и
изглед обрасца привремене личне карте.
 
Члан 2.
Странцу
коме је одређен обавезни боравак, у путну исправу уноси се налепница.
Налепница
из става 1. овог члана се лепи на првој слободној страни путне исправе.
Образац
налепнице је правоугаоног облика, димензија 105 x 75 mm, израђен на заштићеном
папиру, на којем доминирају зелени тонови. Натписи су одштампани црном бојом,
осим серијског броја који је одштампан црвеном бојом.
Заштитни
елементи су кинеграм, текст СРБ – визуелно невидљив, флуоресцира под UV
светлом, микротекст СРБ. 
Образац
налепнице је одштампан уз овај правилник и чини његов саставни део.
 
Члан 3.
Образац
привремене личне карте је књижица правоугаоног облика, димензија 136 x 94 mm,
са корицама тамно црвене боје. Образац садржи осам страница, укључујући корице.
На страницама преовлађују сиви тонови са текстом који је одштампан црном бојом.

Заштитни
елемент је микротекст РЕПУБЛИКА СРБИЈА.
Образац
из става 2. овог члана одштампан је уз овај правилник и чини његов саставни
део. 
 
Члан 4.
Овај
правилник ступа на снагу наредног дана од дана објављивања у „Службеном
гласнику Републике Србије”.
 
01 број 1089/209-17
У Београду, 6. августа 2009.
године
Министар,

Ивица Дачић, с.р.