На основу члана 26. став 2. Закона о Влади Републике Србије
(„Службени гласник РС”, бр. 5/91 и 45/93),
Влада Републике Србије доноси
 
 
ОДЛУКУ


о образовању Комисије за наменску индустрију
„Службени гласник РС“,
број 58 од 28. маја 2004.
 
 
1.
Образује се Комисија за наменску индустрију (у даљем тексту: Комисија).
 
2.
Задатак Комисије је да прати про цес реструктурирања и приватизације предузећа која
обављају делатност у области наменске индустрије и разматра проблематику и даје
мишљења, предлоге и сугестије везане за стратешку консолидацију наменске индустрије.
 
3.
Влада Републике Србије именује председника и чланове Комисије посебним решењем.
 
4.
У раду комисије могу учествовати овлашћени представници органа јединица локалне
самоуправе и представници предузећа наменске индустрије, о чему одлуку доноси Комисија,
на предлог председника Комисије.
 
5.
Административно-техничке послове за потребе Комисије обавља Министарство привреде.
 
6.
Даном ступања на снагу ове одлуке престаје да важи Одлука о образовању Савета за
стратешку консолидацију наменске индустрије („Службени гласник РС”, број 4/03).
 
7.
Ова одлука ступа на снагу наредног дана од дана објављивања у „Службеном гласнику
Републике Србије”.
 
05 број 02-4002/2004
У Београду, 27. маја 2004.
године

Влада Републике Србије
Потпредседник,

Мирољуб Лабус, с.р.