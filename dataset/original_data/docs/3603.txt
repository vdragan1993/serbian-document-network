Редакцијски пречишћен текст

 

На основу 

члана 99. 
тач. 4. и 6.* Устава Савезне Републике Југославије, Савезна влада доноси

 


*Службени лист СРЈ, број 43/1999

 
 

УРЕДБУ


о утврђивању ратне штете проузроковане агресијом снага НАТО на 

Савезну


Републику


Југославију

„Службени лист СРЈ”, бр. 19 од 31. 

марта 1999, 27 од 16. 

априла 1999, 43 oд 23. 

јуна 1999 
- 
исправка

 

 

Члан 1.

Утврђивање ратне штете проузроковане непосредно или посредно агресијом снага НАТО на Савезну Републику Југославију врши се на начин утврђен овом уредбом.

Ратна штета утврђује се почев од 24. марта 1999. године, као дана почетка агресије до дана њеног престанка.

 

Члан 2.

Ратном штетом у смислу ове уредбе сматра се имовинска и неимовинска, посредна и непосредна штета, а нарочито:

1) губитак живота, повреда телесног интегритета и здравља људи, слободе и части;

2) штета учињена на покретној и непокретној имовини физичких и правних лица и имовини коју користе и којом управљају савезни, републички органи и органи локалне самоуправе;

3) ратни расходи;

4) губитак националног дохотка;

5) гутибак националног богатства;

6) штета учињена животној средини;

7) све друге врсте штета проузроковане агресијом.

Ратна штета из става 1. овог члана утврђује се на начин који пропише Савезна влада.*

 


*Службени лист СРЈ, број 27/1999

 

Члан 3.

За прикупљање и обраду података потребних за утврђивање ратне штете из члана 2. ове уредбе у савезној држави, републикама чланицама и јединицама локалне самоуправе образују се комисије.

За обављање појединих послова из става 1. овог члана комисије могу образовати стручне групе.*

 


*Службени лист СРЈ, број 27/1999

 

Члан 4.

Државни органи, органи локалне самоуправе, предузећа и друга правна лица и грађани којима је причињена ратна штета дужни су да ту штету пријаве надлежној комисији и пруже јој потребне податке.

 

Члан 5.

Образује се Савезна комисија за утврђивање ратне штете (у даљем тексту: Савезна комисија).

Савезна комисија обавља следеће послове:

1) обједињује податке о целокупној ратној штети насталој на територији Савезне Републике Југославије, које прикупља непосредно и добија од комисија образованих у републикама чланицама;

2) прикупља податке и процењује пријављену ратну штету која је настала на имовини коју користе савезни органи и организације и јавна предузећа и установе које је основала савезна држава;

3) сарађује са комисијама за утврђивање ратне штете образованим у републикама чланицама;

4) прати примену прописа и међународних докумената о утврђивању ратне штете и предлаже предузимање одговарајућих мера;

5) подноси Савезној влади јединствен извештај о насталој ратној штети на територији Савезне Републике Југославије;

6) обавља и друге послове у вези са утврђивањем ратне штете.

 

Члан 6.

Савезну комисију чине: председник и чланови.

Председник има заменика.

Председника, заменика председника и чланове Комисије именује Савеза влада.

 

Члан 7.

Савезна комисија доноси пословник о свом раду.

 

Члан 8.

Стручне и административне послове за потребе Савезне комисије обавља Савезно министарство правде.

 

Члан 9.

Податке о ратној штети која је причињена Војсци Југославије прикупљају и обрађују надлежни органи Војске Југославије.

 

Члан 10.

Комисија за утврђивање ратне штете републике чланице доставља збирни извештај о ратној штети Савезној комисији.

 

Члан 11.

По извршеној процени ратне штете водиће се евиденција о врстама штете, месту где је штета нанета и о оштећењима.

О процењеној штети оштећенима ће се издати потврда о висини штете.

 

Члан 12.

Комисије у републикама чланицама образоваће се у року од три дана од дана ступања на снагу ове уредбе.

 

Члан 13.

Ова уредба ступа на снагу наредног дана од дана објављивања у „Службеном листу СРЈ”.

 

 

Савезна влада

Е. п. бр. 86 


31. марта 1999. године 


Београд

Председник


Момир Булатовић, с. р.