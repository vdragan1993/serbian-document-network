Редакцијски пречишћен текст
 
 
На основу члана 2. став 1. Закона о отклањању последица поплава у Републици Србији („Службени гласник РС”, број 75/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
УРЕДБУ
о утврђивању Државног програма помоћи регистрованом пољопривредном газдинству и породичном пољопривредном газдинству на поплављеним подручјима за отклањање последица поплава на и у пољопривредном земљишту
"Службени гласник РС", број 63 од 17. 
				јула 2015, 33 од 1. априла 2016.
 
Члан 1.
Овом уредбом утврђује се Државни програм помоћи регистрованом пољопривредном газдинству и породичном пољопривредном газдинству на поплављеним подручјима за отклањање последица поплава на и у пољопривредном земљишту.
Члан 2.
Државни програм помоћи регистрованом пољопривредном газдинству и породичном пољопривредном газдинству на поплављеним подручјима за отклањање последица поплава на и у пољопривредном земљишту одштампан је уз ову уредбу и чини њен саставни део.
Члан 3.
Ова уредба ступа на снагу наредног дана од дана објављивања у „Службеном гласнику Републике Србије”.
 
05 број 110-7774/2015
У Београду, 16. јула 2015. године
Влада
Председник,
Александар Вучић, с.р.
 
НАПОМЕНА ИЗДАВАЧА: 
				Уредбом о изменама и допунама Уредбе о утврђивању Државног програма помоћи регистрованом пољопривредном газдинству и породичном пољопривредном газдинству на поплављеним подручјима за отклањање последица поплава на и у пољопривредном земљишту 
				("Службени гласник РС", број 33/2016), у Државном програму 
				помоћи је Прилог - Списак јединица локалних самоуправа и 
				површина пољопривредног 
				земљишта утврђеног за санацију замењен новим прилогом (види члан 
				1. Уредбе - 33/2016-5).
 
ДРЖАВНИ ПРОГРАМ ПОМОЋИРЕГИСТРОВАНОМ ПОЉОПРИВРЕДНОМ ГАЗДИНСТВУ И ПОРОДИЧНОМ ПОЉОПРИВРЕДНОМ ГАЗДИНСТВУ НА ПОПЛАВЉЕНИМ ПОДРУЧЈИМА ЗА ОТКЛАЊАЊЕ ПОСЛЕДИЦА ПОПЛАВА НА И У ПОЉОПРИВРЕДНОМ ЗЕМЉИШТУ
1. Област у којој се спроводе мере и територија на којој се спроводе мере
Државни програм помоћи регистрованом пољопривредном газдинству и породичном пољопривредном газдинству (у даљем тексту: корисник) на поплављеним подручјима за отклањање последица на и у пољопривредном земљишту односи се на отклањање последица услед дејства поплава на пољопривредном земљишту на којима је потребно извршити уклањање седимената и отпада са пољопривредног земљишта односно поправљање физичког оштећења и квалитета пољопривредног земљишта на подручјима која су уништена или оштећена услед дејства поплава, доделом бесповратних новчаних средстава за извршење услуга, радова и набавку неопходног материјала.
Територија на којој се спроводе мере утврђене овим програмом јесте територија јединица локалних самоуправа утврђених у складу са чланом 1. став 3. Закона о отклањању последица поплава у Републици Србији („Службени гласник РС”, број 75/14).
2. Анализа затеченог стања и сагледавање могућих даљних штетних последица поплава односно дејства клизишта
Услед разорног дејства вода током поплава које су наступиле у мају и септембру 2014. године на пољопривредним површинама у погођеним јединицама локалне самоуправе настале су значајне штете на и у пољопривредном земљишту. С обзиром да је корисницама пољопривредно земљиште неопходно за пољопривредну производњу, Канцеларија за помоћ и обнову поплављених подручја (у даљем тексту: Канцеларија) у сарадњи са ресорним министарствима и јединицама локалне самоуправе, спровела је активности на утврђивању обима штете и потреба за отклањање последица на и у пољопривредном земљишту како би корисницима који су пријавили штету на пољопривредним површинама омогућили да наставе да се баве пољопривредном производњом на сопственом пољопривредном земљишту.
Наставак помоћи пољопривредним произвођачима у складу са чланом 37. Закона о отклањању последица поплава у Републици Србији реализоваће се доделом бесповратних средстава за отклањање последица поплава на и у пољопривредном земљишту.
Површине и број корисника су утврђене према пријавама оштећених корисника након поплава, а које су јединице локалне самоуправе доставиле Канцеларији након званичног захтева. Полазним основама за доделу бесповратне помоћи за отклањање последица а које се односе на достављене податке јединица локалне самоуправе и њихове процене, а затим и анализа степена оштећења и потреба за њихово отклањање, одређена је приближна оштећена површина од 2.900 хектара и то за:
– уклањање седимената и отпада са пољопривредног земљишта;
– поправљање физичког оштећења и квалитета земљишта.
Списак јединица локалних самоуправа, које су доставиле потребу за овом мером на основу пријављене штете, утврђеног на начин из става 3. овог одељка, на чијој територији се налази пољопривредно земљиште оштећено услед дејства поплава, који садржи, поред назива сваке јединице локалне самоуправе и површину пољопривредног земљишта за санацију на територији те јединице локалне самоуправе, изражене у хектарима, дат је у прилогу овог програма и чини његов саставни део.
3. Мере које треба предузети
За спровођење овог програма, односно за санацију оштећеног пољопривредног земљишта која ће се вршити уклањањем седимената и отпада са површине пољопривредног земљишта и санацијом физичког оштећења тог земљишта односно поправљањем квалитета пољопривредног земљишта, предузима се мера доделе једнократне бесповратне помоћи у износу од 20.000,00 динара по хектару оштећене површине пољопривредног земљишта, на име извршења услуга, радова и набавке неопходног материјала за уклањање седимената и отпада са површине пољопривредног земљишта и за поправљање физичког оштећења и квалитета тог земљишта.
4. Начин, обим и редослед спровођења мера и критеријуми за спровођење мера
Право на доделу једнократне бесповратне помоћи из овог програма има пољопривредно газдинство и породично пољопривредно газдинство, под условом:
1) да је регистровано у складу са законом;
2) да је пријавило штету од елементарних непогода комисији за пријаву штете јединице локалне самоуправе;
3) да има најмање 0,10 хектара производних пољопривредних површина које су претрпеле штету од поплава и
4) да се налази на списку утврђених површина и корисника који је јединица локалне самоуправе саставила и доставила Канцеларији и министарству надлежном за послове пољопривреде.
Проверу података за исплату спроводи Министарство финансија – Управа за трезор (у даљем тексту: Управа), на основу предлога који јој са списком утврђених површина и корисника из става 1. тачка 4) овог одељка доставља Канцеларија.
Управа доставља податке о исплаћеном износу средстава остварених по основу права на коришћење средстава из овог програма Канцеларији и министарству надлежном за послове пољопривреде.
Право на доделу једнократне бесповратне помоћи немају корисници коју су већ добили бесповратну помоћ за уклањање седимената и отпада са површине пољопривредног земљишта и поправљање физичког оштећења и квалитета земљишта од министарства надлежног за послове пољопривреде, јединице локалне самоуправе као и од других домаћих или страних донатора.
5. Рокови за спровођење мера
Реализацији овог програма приступиће се одмах по усвајању овог програма, а у складу са агротехничким роковима.
6. Органи државне управе надлежни за координацију, односно носиоци спровођења појединих мера и активности
Министарство надлежно за послове пољопривреде и Канцеларија, задужени су за координацију активности из овог програма, праћење и извештавање о спровођењу овог програма.
Канцеларија је задужена да достави Управи предлог за доделу једнократне бесповратне помоћи са списком корисника и површина из Одељка 4. овог програма, а Управа је надлежна за исплату средстава на име једнократне бесповратне помоћи и за спровођење других мера и активности из овог програма.
7. Процена потребних финансијских средстава и извор финансирања
Потребна финансијска средства за спровођење овог програма у износу од 58.000.000,00 динара обезбеђeна су у складу са Законом о буџету Републике Србије за 2015. годину („Службени гласник РС”, број 142/14), Раздео 3 – Влада, Глава 3.20 – Канцеларија за помоћ и обнову поплављених подручја, Програм 1406 – Обнова земље од поплава, Функција 110 – Извршни и законодавни органи, финансијски и фискални послови и спољни послови, Програмска активност 0001 – Организација и координација послова везаних за помоћ и обнову поплављених подручја, Извор финансирања 05 – Донације од иностраних земаља, апропријација економска класификација 484 – Накнада штете за повреду или штету насталу услед елементарних непогода или других природних узрока.

Прилог: Списак јединица локалних самоуправа и површина пољопривредног 
				земљишта утврђеног за санацију*




Р. бр.*



Општина*



Површина пољопривредног земљишта за чишћење*



Јединица 
						површине*





1*



Бољевац*



5,84*



ha*





2*



Чачак*



7,10*



ha*





3*



Горњи Милановац*



50,80*



ha*





4*



Косјерић*



46,83*



ha*





5*



Љубовија*



107,09*



ha*





6*



Лучани*



50,30*



ha*





7*



Осечина*



225,00*



ha*





8*



Петровац на Млави*



0,35*



ha*





9*



Трстеник*



60,00*



ha*





10*



Ужице*



21,00*



ha*





11*



Јагодина*



540,00*



ha*





12*



Мионица*



1,67*



ha*





13*



Љиг*



91,73*



ha*





14*



Сокобања*



0,26*



ha*





15*



Мало Црниће*



3,50*



ha*





16*



Коцељева*



28,00*



ha*





17*



Сремска Митровица*



38,34*



ha*





18*



Аранђеловац*



35,00*



ha*





19*



Прокупље*



0,27*



ha*





20*



Деспотовац*



15,22*



ha*





21*



Шабац*



21,15*



ha*





22*



Житорађа*



6,20*



ha*





23*



Ивањица*



4,20*



ha*





24*



Топола*



2,10*



ha*





25*



Мали Зворник*



25,50*



ha*





26*



Крагујевац*



33,00*



ha*





27*



Жагубица*



22,35*



ha*





28*



Пожега*



39,00*



ha*





29*



Лозница*



417,86*



ha*





30*



Кучево*



0,12*



ha*





31*



Рашка*



2,53*



ha*





32*



Лајковац*



126,00*



ha*





33*



Брус*



12,31*



ha*





34*



Голубац*



1,87*



ha*





35*



Крупањ*



163,74*



ha*





36*



Кладово*



5,84*



ha*





37*



Бајина Башта*



60,30*



ha*





38*



Ваљево*



393,43*



ha*





39*



Параћин*



9,14*



ha*





40*



Гроцка*



62,32*



ha*





41*



Врњачка бања*



2,50*



ha*





42*



Обреновац*



660,00*



ha*





43*



Барајево*



243,78*



ha*





44*



Краљево*



1122,39*



ha*





45*



Шид*



779,29*



ha*



*Службени гласник РС, број 33/2016