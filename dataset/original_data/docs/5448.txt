Редакцијски пречишћен текст


 

На 
основу члана 131. Закона о планирању и изградњи („Службени гласник РС”, број 
47/03) и члана 14. став 1. тачка 1. Статута Инжењерске коморе Србије („Службени 
гласник РС”, број 70/03),


Скупштина Инжењерске коморе Србије, на седници одржаној 27. јуна 2005. године, 
донела је

 

 



СТАТУТ



Инжењерске коморе Србије


“Службени гласник РС”, бр. 88 од 14. октобра 2005, 16 од 
6. марта 2009, 27 од 11. марта 2016.

 

 

I. 
ОПШТЕ ОДРЕДБЕ

 


Члан 1.


Овим статутом уређују се циљеви и задаци, унутрашња организација Инжењерске 
коморе Србије (у даљем тексту: Комора), избор и делокруг њених органа, начин 
вршења јавних овлашћења и друга питања везана за рад Коморе.

 


Члан 2.

Комора је 
организација носилаца лиценци којима је у складу са Законом о планирању и 
изградњи (у даљем тексту: Закон) издата лиценца одговорног планера, одговорног 
урбанисте, одговорног пројектанта и одговорног извођача радова.*

*Службени 
гласник РС, број 16/2009

 


Члан 3.


Назив Коморе је Инжењерска комора Србије.


Седиште Коморе је у Београду *.


При пословању са иностранством као назив Коморе употребљава се Serbian Chamber 
of Engineers.

*Службени 
гласник РС, број 16/2009

 


Члан 4.


Комора има својство правног лица са правима, обавезама и одговорностима 
утврђеним законом и овим статутом.

 


Члан 5.


Комору представља и заступа председник Коморе.

 


Члан 6.

За 
своје обавезе Комора одговара свим својим средствима.


Средства за рад Коморе обезбеђују се на начин прописан Законом и овим статутом.

 


Члан 7.


Комора има грб, знак и заставу.*

Комора има печат 
хексагоналног (шестоугаоног) облика, пречника описаног круга 3,46 cm.*

У средини печата 
је грб Коморе око којег је у концентричном кругу исписано: Република Србија, 
Инжењерска комора Србије, Београд.*

Дан Коморе је 
14. јуни.*

*Службени 
гласник РС, број 16/2009

 


Члан 8.


Рад Коморе и њених органа је јаван, осим у случајевима происаним овим 
статутом.*


Брисан
је 

ранији
став
2.
(види
члан
4.
Одлуке
-
16/2009-215).

*Службени 
гласник РС, број 16/2009

 


Члан 9.


Чланови Коморе су једнаки у правима, обавезама и одговорностима у Комори.


Чланови Коморе имају нарочито следећа права и дужности:

1) 
да поштују Статут и Етички кодекс Коморе;

2) 
да негују добре пословне обичаје своје струке и поштују професионалне стандарде 
и нормативе;

3) 
да покрећу и разматрају сва питања из делатности Коморе са циљем унапређења 
организовања у пружању услуга у области просторног и урбанистичког планирања, 
пројектовања, изградње објеката и других области значајних за планирање и 
изградњу;

4) 
да учествују у доношењу програма и планова рада Коморе;


5)* да бирају и да буду бирани у органе Коморе;*


6)* 
да непосредно, или преко својих представника у органима Коморе и телима матичних 
секција у саставу Коморе, дају предлоге, сугестије и мишљења ради доношења 
одлука, закључака и других аката у циљу заштите општег и појединачног интереса у 
обављању послова из области просторног и урбанистичког планирања, изградње 
објеката и других области значајних за планирање и изградњу;


7)* 
да иницирају и предлажу оснивање подсекција, комисија и других облика 
организовања и рада у Комори;


8)* 
да користе пословне и друге информације којима располаже Комора;


9)* 
да користе стручну и другу помоћ, као и услуге које врши Комора у оквиру 
остваривања својих циљева и задатака;


10)* 
да користе лични печат члана Коморе под условима прописаним општим актом Коморе;


11)* 
да уредно плаћају чланарину и обезбеђују услове за ефикасан рад Коморе;


12)* 
да поштују и примењују све одлуке, ценовнике, нормативе, нормативе радова и 
остала документа из струке и делатности струке, које донесе или усвоји Комора.

*Службени 
гласник РС, број 16/2009

 


II. ЦИЉЕВИ И ЗАДАЦИ КОМОРЕ

 


Члан 10.


Основни циљеви и задаци Коморе су да:

1) 
утврђује професионална права и дужности и етичке норме понашања чланова у 
обављању послова планирања, пројектовања и извођења радова (у даљем тексту: 
Етички кодекс);

2) 
утврђује испуњеност услова за издавање, односно одузимање лиценце за одговорног 
планера, одговорног урбанисту, одговорног пројектанта и одговорног извођача 
радова у складу са Законом, Правилником о условима и поступку за изадавање и 
одузимање лиценце за одговорног урбанисту, пројектанта, извођача радова и 
одговорног планера (у даљем тексту: Правилник) и општим актима Коморе;

3) 
проверава усклађеност издатих лиценци по прописима других земаља;

4) 
води евиденцију лица из тачке 2. овог члана;

5) 
организује Суд части за утврђивање повреда професионалних стандарда и норматива 
(професионалне одговорности), као и за изрицање мера за те повреде;

6)* редовно 
информише чланове Коморе о свим битним активностима Коморе и њених чланова;*


7)* 
уређује и унапређује услове за обављање стручних послова у области просторног и 
урбанистичког планирања, пројектовања, изградње објеката и других области 
значајних за планирање и изградњу;


8)* 
прати и утиче на развој професионалних односа у струци обезбеђујући услове 
својим члановима за такву делатност;


9)* 
обезбеђује сигурност и заштиту општих и појединачних професионалних интереса 
чланова;


10)* 
доноси нормативе и критеријуме за процену вредности послова из делатности 
чланова;


Брисана је ранија тачка 10) (види члан 6. Одлуке – 16/2009-215)


11) прати рад својих чланова и примену правила професионалне етике;


12) 
предлаже надлежним органима доношење одговарајућих прописа и сарађује са 
одговарајућим министарствима и државним органима у припреми и примени законске и 
друге регулативе која се односи на области делатности Коморе;


13) 
успоставља, одржава и унапређује сарадњу са другим инжењерским коморама и другим 
сродним организацијама и институцијама у земљи и иностранству;


14)  

организује и учествује у припреми стручних скупова и пружа помоћ у издавању 
публикација од интереса за струку и делатност чланова;*


15) 
обавља поверене послове вештачења и експертизе* и друге поверене послове, 
као и послове од значаја за професионалну праксу и усавршавање рада чланова 
Коморе.


16) организује арбитражно решавање спорова у складу са Законом о арбитражи.*


*Службени гласник РС, број 16/2009

 


III. ОРГАНИ КОМОРЕ

 


Члан 11.


Органи Коморе јесу:

1) 
Скупштина Коморе;

2) 
Управни одбор;

3) 
Надзорни одбор;

4) 
председник Коморе

 


1. 
Скупштина Коморе

 


Члан 12.


Скупштина Коморе је највиши орган Коморе са правима и обавезама утврђеним 
Законом и овим статутом.

 


Члан 13.


Скупштина Коморе има 120 чланова.

У 
Скупштину Коморе свака матична секција бира по пет чланова, а остале  чланове 
Скупштине* до укупног броја, матичне секције бирају сразмерно свом учешћу у 
укупном броју чланова Коморе, утврђеном на дан расписивања избора.*


*Службени гласник РС, број 16/2009

 


Члан 14.*

Избори за 
чланове Скупштине Коморе у Матичној секцији планера обављају се на нивоу Матичне 
секције као целине.*

Избори за 
чланове Скупштине Коморе у матичним секцијама урбаниста, пројектанта и извођача 
радова обављају се по изборним јединицама - регионалним центрима.*

Приликом избора 
за чланове Скупштине Коморе обезбеђује се заступљеност чланова у Скупштини 
Коморе по регионионалном и струковном принципу.*

Поступак 
кандидовања, критеријуми заступљености чланова у Скупштини Коморе по регионалном 
и струковном принципу и начин избора за чланове Скупштине Коморе, ближе се 
уређују Правилником о избору чланова Скупштине Коморе који доноси Скупштина 
Коморе.*

Орган за 
спровођење избора је изборна комисија Коморе.*


*Службени гласник РС, број 16/2009

 



Члан 15.*

Скупштина 
Коморе:*

1) доноси 
Статут;*

2) доноси 
годишњи план и програм рада Коморе;*

3) доноси 
финансијски план и усваја извештај о финансијском пословању Коморе;*

4) усваја 
извештај о раду Управног одбора Коморе;*

5) усваја 
извештај о раду Надзорног одбора Коморе;*

6) усваја 
извештај о раду Суда части;*

7) доноси Етички 
кодекс Коморе;*

8) бира и 
разрешава председника и потпредседника Скупштине Коморе;*

9) бира и 
разрешава председника и потпредседника Управног одбора Коморе;*

10) констатује 
именовање и престанак мандата чланова Управног и Надзорног одбора које именује 
надлежно Министарство и констатује чланство по положају председника извршних 
одбора матичних секција;*

11) бира и 
разрешава два члана Управног одбора – по једног представника матичне секције 
пројектаната и матичне секције извођача радова; *

12) бира и 
разрешава председника и члана Надзорног одбора Коморе, који нису именовани од 
стране надлежног Министарства;*

13) бира и 
разрешава односно констатује опозив за чланове извршних одбора матичних секција 
планера, урбаниста као и чланове матичних секција пројектаната и извођача радова 
који нису чланови по положају;*

14) констатује 
чланство по положају и опозив председника подсекција у извршним одборима 
пројектаната и извођача радова;*

15) утврђује 
Листу судија Суда части на основу предлога извршних одбора матичних секција;*

16) усваја 
знамења Коморе (грб, знак и застава);*

17) доноси 
одлуку о висини накнаде за издавање лиценце и чланарине, уз сагласност надлежног 
министарства;*

18) утврђује 
ставове и даје смернице за рад органа и тела Коморе; *

19) решава по 
свим питањима достављеним од Управног одбора Коморе;*

20) доноси 
Пословник о свом раду;*

21) доноси 
Правилник о избору чланова Скупштине Коморе;*

22) доноси 
одлуку о образовању регионалних центара на предлог Управног одбора;*

23) обавља друге 
послове предвиђене Законом и овим статутом.*


*Службени гласник РС, број 16/2009

 

 Члан 16.


Скупштина Коморе има председника и потпредседника.

У 
случају одсутности, или спречености председника Скупштине, замењује га 
потпредседник Скупштине Коморе.

 


Члан 17.


Редовну седницу Скупштине Коморе председник Скупштине Коморе сазива најмање 
једном годишње.

На 
предлог Управног одбора, Надзорног одбора, председника Коморе или најмање једне 
трећине чланова Скупштине Коморе, председник Скупштине је дужан да сазове 
ванредну седницу Скупштине Коморе у року од 30 дана од дана пријема предлога.


Предлог из става 2. овог члана мора бити састављен у писаној форми с предлогом 
тачака дневног реда и материјалом који се односи на предлог.

У 
случају да председник Скупштине Коморе не сазове седницу у року одређеном у 
ставу 2. овог члана, предлагач може сазвати седницу Скупштине Коморе у даљем 
року од 30 дана.

 


Члан 18.


Скупштина Коморе ради у јавним седницама, а седница може бити одржана уколико 
јој присуствује више од половине чланова.

На предлог 
председника Скупштине, јавним гласањем већине присутних чланова Скупштине, 
седница се може прогласити затвореном.*


Седницом Скупштине Коморе руководи председник Скупштине Коморе.


Гласање у Скупштини Коморе је по правилу јавно.

На предлог 
председника Скупштине, јавним гласањем већине присутних чланова Скупштине, 
гласање по појединим тачкама дневног реда на седници Скупштине Коморе може се 
обавити тајно.*


Гласање за утврђивање Листе судија Суда части је тајно.


Скупштина Коморе одлучује већином гласова присутних чланова.


Статут Коморе и његове измене и допуне Скупштина Коморе доноси већином гласова 
од укупног броја чланова Скупштине Коморе.


*Службени гласник РС, број 16/2009

 


Члан 19.


Мандат чланова Скупштине Коморе, председника и потпредседника Скупштине Коморе 
траје четири године и могу бити бирани највише два пута узастопно.


Председник и потпредседник* Скупштине Коморе има право на надокнаду за 
свој рад.


*Службени гласник РС, број 16/2009


 


2. 
Управни одбор

 


Члан 20.


Управни одбор је орган Коморе који врши права и дужности утврђене овим статутом 
и другим општим актима.

Управни одбор 
има 11 чланова, и то: председника, потпредседника, три представника које именује 
надлежно министарство, председнике извршних одбора матичних секција, по положају 
и по један из реда чланова Матичне секције пројектанта и Матичне секције 
извођача радова.*


Мандат председника, потпредседника и чланова Управног одбора траје четири*
године и могу бити бирани највише два пута узастопно.


Председник Управног одбора је председник Коморе.

У 
случају да је члановима Управног одбора истекао мандат, а да нови нису изабрани, 
постојећим члановима Управног одбора мандат се аутоматски продужава до избора 
нових чланова.


Председник, потпреседник и чланови Управног одбора имају право на надокнаду за 
свој рад.


*Службени гласник РС, број 16/2009

 


Члан 21.


Управни одбор:

1) 
утврђује предлог Статута и других општих аката које доноси Скупштина Коморе;

2) 
утврђује предлог Етичког кодекса Коморе;

3) 
утврђује предлог годишњег плана и програма рада Коморе;

4) 
усклађује годишње планове и програме рада матичних секција;

5) 
утврђује предлог финансијског плана;

6) 
припрема извештај о финансијском пословању Коморе;

7)
припрема извештај о свом раду и доставља га Скупштини Коморе;*


8)* усваја извештаје о раду извршних одбора матичних секција;*


9)* 
предлаже знамења Коморе (грб, знак и застава);


10)* 
припрема материјале које разматра и усваја Скупштина Коморе;


11)* 
спроводи одлуке, закључке и друга акта Скупштине Коморе;


12)* 
доноси Правилник Суда части Коморе;


13)* 
доноси Правилник о наградама Коморе;


14)* 
доноси Правилник о почасним члановима коморе;


15)* 
доноси Правилник о издавачкој делатности;


16) доноси Правилник о арбитражи;*


17)* 
доноси одлуку о промени седишта Коморе;


18)* 
утврђује врсте лиценци које Комора издаје, на предлог извршних одбора матичних 
секција;


19)* 
доноси одлуке о издавању лиценци и доноси решења о одбијању захтева за издавање 
лиценци, на предлог извршних одбора матичних секција*;


20)* 
доноси решења о одузимању лиценци на основу извршне одлуке Суда части којом је 
изречена мера одузимања лиценце;


21)* 
утврђује усклађеност лиценци које издају друге инжењерске коморе са принципима и 
правилима ове коморе, на предлог матичних секција;


22)* 
одлучује о приговорима против одлука Суда части;


23)* 
именује и разрешава судије Суда части на предлог председника Управног одбора;


24)* 
именује и разрешава тужиоца и браниоца и њихове заменике, на предлог председника 
Управног одбора;


25)* 
утврђује ценовник минималних цена услуга чланова Коморе, на предлог извршних 
одбора матичних секција;


26)* 
прати рад матичних секција ;


27)* 
доноси одлуку о организовању регионалних одбора секција и подсекција;


28)* 
одлучује о институционалним облицима сарадње, у складу са законом и Статутом 
Коморе;


29)* 
остварује сарадњу са сродним професионалним организацијама;


30)* 
организује и обезбеђује обављање поверених послова, као и послова од значаја за 
професионалну праксу и усавршавање рада чланова Коморе;


31)* 
бира и разрешава секретара Коморе;


32)* 
доноси Правилник о раду Секретаријата и друга општа акта чије доношење није у 
надлежности Скупштине Коморе;


33)* 
доноси Правилник о рачуноводству;


34)* 
доноси Пословник о свом раду;


35)* 
образује повремена и стална радна тела за извршавање послова из своје 
надлежности;


36)* 
обавља друге послове који су му стављени у надлежност овим статутом, другим 
општим актима и одлукама Скупштине Коморе.

За 
вршење одређених послова Управни одбор може образовати Комисије. Одлуком о 
образовању комисије уређује се њен делокруг рад и састав. Чланови комисије имају 
право на надокнаду за свој рад.


*Службени гласник РС, број 16/2009

 


Члан 22.


Управни одбор ради у седницама којима мора присуствовати већина од укупног броја 
његових чланова, а одлучује већином гласова чланова Управног одбора.


Седнице Управног одбора заказује председник Управног одбора.


Радом Управног одбора руководи председник Управног одбора.

У 
одсуству председника седницом Управног одбора руководи потпредседник.


Редовне седнице одржавају се најмање једном месечно.


Ванредне седнице Управног одбора председник Управног одбора дужан је да сазове у 
року не дужем од петнаест* дана, уколико то писаним захтевом од њега 
затражи председник Скупштине Коморе, најмање трећина чланова Управног одбора, 
Надзорни одбор или извршни одбор једне матичне секције.


Управни одбор за свој рад одговара Скупштини Коморе.


Управни одбор подноси извештај о свом раду Скупштини Коморе, најмање једном 
годишње.


*Службени гласник РС, број 16/2009

 


3. 
Надзорни одбор

 


Члан 23.


Надзорни одбор је самостални орган Коморе који врши контролу законитости рада 
Коморе, контролу финансијског пословања Коморе, остварује увид у извршавање 
обавеза чланова Коморе и врши контролу располагања средствима Коморе.

 


Члан 24.


Надзорни одбор има три члана, и то: председника и једног члана које бира 
Скупштина    Коморе из реда чланова Коморе, а једног члана именује надлежно 
министарство.


Надзорни одбор ради у седницама које се одржавају најмање квартално.


Седнице Надзорног одбора сазива председник.


Надзорни одбор доноси одлуке већином гласова укупног броја чланова.

Председник 
Надзорног одбора дужан је да сазове у року не дужем од петнаест дана, седницу на 
захтев председника Скупштине Коморе, председника Коморе, једног члана Надзорног 
одбора или Извршног одбора једне матичне секције.*

 *Службени гласник РС, број 16/2009

 


Члан 25.


Мандат председника и чланова Надзорног одбора траје четири* године и могу 
бити бирани највише два пута узастопно.

У 
случају да је члановима Надзорног одбора истекао мандат, а да нови нису 
изабрани, постојећим члановима Надзорног одбора мандат се аутоматски продужава 
до избора нових чланова.


*Службени гласник РС, број 16/2009

 


Члан 26.


Надзорни одбор:

1) 
врши контролу законитости рада Коморе;

2) 
прегледа периодичне и годишње обрачуне и утврђује да ли су сачињени у складу са 
прописима;

3) 
утврђује да ли се пословне књиге и друга документа воде уредно и у складу са 
прописима, а може их дати на вештачење;

4) 
извештава о годишњим рачуноводственим исказима и извештајима о пословању Коморе 
који се подносе Скупштини Коморе;

5)* 
припрема извештај о свом раду и доставља га Скупштини Коморе;*


6)* 
доноси Пословник о свом раду;


7)* 
обавља и друге послове утврђене законом и овим статутом.

У 
обављању послова из става 1. овог члана Надзорни одбор има право увида у 
пословне и финансијске књиге.

Чланови 
Надзорног одбора имају право присуствовања седницама Скупштине Коморе, Управног 
одбора  и извршних одбора матичних секција.*

За вршење 
одређених стручних послова из тачке 2. до 4. става 1. овог члана, Надзорни одбор 
може ангажовати овлашћено стручно лице, односно овлашћену институцију, у складу 
са законом. Средства за рад по основу ангажовања обезбеђују се у складу са 
чланом 84. овог статута.*


*Службени гласник РС, број 16/2009

 


Члан 27.


Надзорни одбор за свој рад непосредно одговара Скупштини Коморе.


Надзорни одбор подноси извештај о свом раду Скупштини Коморе, најмање једном 
годишње.

Чланови 
Надзорног одбора не могу бити чланови Управног одбора и извршног одбора матичне 
секције.*


Председник и чланови Надзорног одбора имају право на надокнаду за свој рад.


*Службени гласник РС, број 16/2009

 

4. 
Председник Коморе

 


Члан 28.


Председник Коморе:

1) 
представља и заступа Комору и одговаран је за законитост рада Коморе;

2) 
руководи радом Коморе и усклађује рад и активности Коморе и њених органа;

3) 
припрема предлоге општих аката и одлука које доноси Управни одбор;

4) 
доноси Правилник о унутрашњој организацији и систематизацији послова 
Секретаријата Коморе;

5) 
организује, усмерава и врши координацију сарадње са одговарајућим министарствима 
и другим органима и организацијама;

6) 
даје пуномоћја другим лицима за представљање и заступање Коморе у земљи и 
иностранству;

7) 
обавља и друге послове одређене овим статутом, или другим општим актом Коморе.

За 
свој рад председник Коморе одговара Скупштини Коморе и Управном одбору.


Председника Коморе у одсуству замењује потпредседник Управног одбора.


Мандат председника Коморе траје четири* године и може бити биран највише 
два пута узастопно.


Одређена овлашћења из свог делокруга председник Коморе може пренети на чланове 
Управног одбора и секретара Коморе.


*Службени гласник РС, број 16/2009

 


IV. СУД ЧАСТИ

 


Члан 29.

Суд части (у даљем тексту: Суд) је независтан и самосталан орган за утврђивање 
повреда професионалних стандарда и норматива (професионалне одговорности), као и 
за изрицање мера члановима Коморе за те повреде.*


*Службени гласник РС, број 27/2016

 


Члан 30.*


Састав, начин избора и разрешење судија Суда, поступак и начин рада 
ближе је прописан правилником који доноси министар надлежан за послове 
грађевинарства.*


*Службени гласник РС, број 27/2016

 


Члан 31.

 

Брисан је (види члан 3. Одлуке - 27/2015-30)

 


Члан 32.

Брисан је (види члан 4. Одлуке - 27/2015-30)

 


Члан 33.*
Управни одбор именује три заменика тужиоца и три 
заменика браниоца са листа предлога тужиоца и браниоца које садрже по пет 
чланова Коморе различитих техничких струка и уз примену регионалног принципа 
заступљености.*
Приликом именовања заменика Тужиоца и заменика 
Браниоца из става 1. овог члана, Управни одбор ће водити рачуна о различитој 
струковној заступљености, имајући у виду струку тужиоца, односно браниоца.*


*Службени гласник РС, број 27/2016

 


Члан 34.

Брисан је (види члан 6. Одлуке - 27/2015-30)

 


Члан 35.


Пред Судом части одговарају чланови Коморе.


Одговорност чланова Коморе утврђује се на основу Закона, правилника које 
доноси министар надлежан за послове грађевинарства у складу са Законом*, Етичког 
кодекса и овог статута.


*Службени гласник РС, број 27/2016

 


Члан 36.

Брисан је (види члан 8. Одлуке - 27/2015-30)

 


Члан 37.*
Ако веће утврди да је окривљени учинио повреду 
професионалних стандарда и норматива и моралних норми, несавесно и нестручно 
обављао послове за које му је издата лиценца, одлуком утврђује његову 
одговорност и изриче му једну од следећих мера:*
1) јавну опомену са објављивањем на седници 
Управног одбора Коморе;*
2) јавну опомену са објављивањем у штампи;*
3) одузимање лиценце.*
Мера одузимања лиценце изриче се за период од 
шест месеци до пет година.*
Поред мера из става 1. овог члана, суд може да 
изрекне и меру безбедности забране учешћа у раду органа Коморе.*
Мера безбедности из става 3. овог члана изриче се 
у трајању до четири године.*


*Службени гласник РС, број 27/2016

 


Члан 38.*
Ради извршења изречене мере из члана 37. став 1. 
тач. 1. и 3. овог статута, Суд доставља извршну одлуку Управном одбору, у року 
од три дана од дана наступања извршности.*
У случају из става 1. овог члана, Управни одбор 
на првој наредној седници од дана пријема извршне одлуке:*
1) објављује изреку одлуке;*
2) доноси решење о одузимању лиценце.*
Мера из члана 37. став 1. тачка 2. овог статута, 
извршава се објављивањем изреке одлуке у најмање једном дневном листу који 
излази на целокупној територији Републике Србије, које у изреци одлуке одреди 
судско веће уз истовремено објављивање на насловној страници интернет 
презентације Коморе.*


*Службени гласник РС, број 27/2016

 


Члан 39.


Суд части подноси извештај о свом раду Скупштини Коморе, најмање једном годишње.

Уколико Скупштина Коморе не усвоји извештај о раду Суда, председник 
Скупштине је обавезан да о томе обавести Управни одбор ради покретања поступка 
за разрешење председника Суда.*


*Службени гласник РС, број 27/2016

 


Члан 40.

Брисан је ранији став 1. (види члан Одлуке - 27/2016-30)


Председник Суда части, судије, тужилац, бранилац и заменици имају право на 
надокнаду за свој рад.

 

V. 
ПРАВА, ДУЖНОСТИ, НАЧИН ИЗБОРА И ОПОЗИВА ЧЛАНОВА ОРГАНА КОМОРЕ

 


Члан 41.


Чланови органа Коморе имају следећа права и дужности:

1) 
да редовно присуствују састанцима органа Коморе, чији су чланови;

2) 
да о раду својих органа обавештавају матичне секције чији су чланови и да се 
старају да се оне изјасне о питањима и општим актима који су им достављени на 
мишљење;

3) 
да дају предлоге и иницијативе за унапређење рада Коморе;

4) 
да подносе извештај о текућим проблемима у раду матичних секција и њихових тела, 
чији су они чланови;

5) 
да извршавају одлуке, налоге и закључке органа Коморе.

 


Члан 42.

За 
члана органа Коморе, односно носиоца функције може бити изабран само члан Коморе 
коме није изречена мера  безбедности* из члана 37. овог статута.


Члан органа односно носилац функције разрешава се функције пре истека мандата 
уколико му је изречена мера безбедности* из члана 37. овог статута.

Сметња за избор 
односно именовање из става 1. овог члана траје док траје мера безбедности.*


*Службени гласник РС, број 16/2009

 


Члан 43.

Изборе за 
чланове Скупштине Коморе расписује председник Скупштине Коморе најкасније  три 
месеца пре истека мандата чланова Скупштине Коморе, на начин ближе прописан 
Правилником о избору чланова Скупштине Коморе и именује изборну комисију 
Коморе.*


*Службени гласник РС, број 16/2009

 


Члан 44.


Члану органа, односно носиоцу функције престаје мандат пре истека времена на 
које је изабран:

1) 
уколико изгуби својство члана Коморе;

2) 
опозивом;

3) 
оставком и

4) 
разрешењем.

 


Члан 45.


Члан органа може бити опозван уколико:

1) 
дуже од шест месеци не врши своју дужност или је не врши у складу са својом 
функцијом;

2) 
без оправданог разлога не учествује или нередовно учествује у раду органа 
Коморе;

3) 
не извршава закључке и ставове органа Коморе за чије је извршење задужен;

4) 
матичну секцију чији је члан не обавештава о свом раду у органима Коморе;

5) 
својим радом и понашањем наноси штету угледу Коморе;


Брисана је ранија тачка 6) (види члан 26. Одлуке- 
16/2009-215)


6)* 
надлежно министарство опозове свог представника у Управном одбору или у 
Надзорном одбору.

Члан органа, 
чији је рад Скупштина Коморе неповољно оценила, опозива се.*


*Службени гласник РС, број 16/2009

 


Члан 46.

Поступак за 
опозив члана органа односно носилаца функције може покренути орган чији се члан 
опозива.*

Опозив чланова 
органа односно носилаца функције врши се по поступку за њихов избор.*

Члан органа, 
односно носилац функције учествује у раду органа односно обавља функцију до 
окончања поступка опозива, али најдуже до три месеца.*


*Службени гласник РС, број 16/2009

 


Члан 47.


Скупштина Коморе може разрешити члана органа и пре истека мандата.


Уколико Скупштина Коморе не усвоји извештај о раду Управног одбора Коморе, 
сматра се да је опозвала Управни одбор у целини.


Уколико Скупштина Коморе не усвоји извештај о раду Надзорног одбора, сматра се 
да је опозвала Надзорни одбор у целини.

У 
случају из ст. 2. и 3. овог члана председник Скупштине Коморе је обавезан да, у 
року који не може бити дужи од 60 календарских дана од дана одржавања седнице 
Скупштине, сазове нову седницу Скупштине Коморе ради избора чланова Управног 
одбора, односно Надзорног одбора.

У 
случају из ст. 2. и 3. овог члана председник Скупштине Коморе је обавезан да 
обавести надлежно министарство ради именовања њиховог представника.

У 
случају из става 2. овог члана извршни одбори матичних секција обавезни су да, у 
року од 30 дана од дана одржавања седнице Скупштине Коморе, изврше поновни избор 
председника извршних одбора матичних секција.

У 
случају из ст. 2. и 3. овог члана досадашњи Управни одбор, односно Надзорни 
одбор настављају са радом до избора новог Управног одбора, односно Надзорног 
одбора.

 



Члан 48.



Брисан је  (види члан 28. Одлуке – 16/2009-215)

 


Члан 49.


Уколико се за време трајања мандата смањи број чланова органа Коморе врши се 
допунски избор.


Мандат накнадно изабраном члану органа Коморе истиче када и мандат осталим 
члановима органа.


Допунски избор врши се по поступку за редовни избор.

 


Члан 50.


Члан Коморе може бити биран, односно именован највише у два органа.*


*Службени гласник РС, број 16/2009

 

Члан 50а.*

Одредбе овог 
статута о правима, дужностима, начина избора и опозива чланова органа Коморе, 
изузев члана 50, сходно се примењују и на извршне одборе матичних секција.*

Уколико Управни 
одбор не усвоји извештаја о раду извршног одбора матичне секције сматра се да је 
извршни одбор опозван у целини.*

У случају из 
става 2. овог члана председник Управног одбора је обавезан да обавести 
председника Скупштине ради сазивања нове седнице Скупштине Коморе ради избора 
извршних одбора.*


*Службени гласник РС, број 16/2009

 


 VI. УНУТРАШЊА 
ОРГАНИЗАЦИЈА КОМОРЕ*

 


*Службени гласник РС, број 16/2009

 

1. Матичне 
секције*


*Службени гласник РС, број 16/2009

 

Члан 51.*

Матичне секције 
су основни облик организовања чланова Коморе, ради остваривања циљева и задатака 
Коморе који су одређени Законом и овим статутом, као и заједничких интереса 
чланова у обављању послова у области просторног и урбанистичког планирања, 
пројектовања и изградње објеката.*

Члан Коморе 
истовремено може бити члан више матичних секција, под условима прописаним 
Законом и овим статутом.*


*Службени гласник РС, број 16/2009

 

Члан 52.*

У саставу Коморе 
постоје:*

1) Матична 
секција планера;*

2) Матична 
секција урбаниста;*

3) Матична 
секција пројектаната,*

4) Матична 
секција извођача радова.*


*Службени гласник РС, број 16/2009

 

2. Извршни 
одбор матичне секције* 


*Службени гласник РС, број 16/2009

 

Члан 53.*

Орган матичне 
секције је Извршни одбор матичне секције.*

Извршни одбор 
матичне секције управља радом матичне секције.*

Извршни одбор 
матичне секције планера има пет чланова.*

Извршни одбор 
матичне секције урбаниста има једанаест чланова.*

Извршни одбори 
матичне секција пројектаната и матичне секције извођача радова имају по петнаест 
чланова.*

Председници 
подсекција су чланови Извршног одбора матичне секције по свом положају.*

Извршни одбор 
матичне секције бира председника и заменика председника из реда својих чланова.*

Председник 
Извршног одбора матичне секције је по функцији члан Управног одбора.*

Члан Коморе не 
може истовремено бити члан више извршних одбора матичних секција.*

Извршни одбор 
матичне секције ради у седницама којима мора присуствовати већина од укупног 
броја његових чланова, а одлучује већином гласова чланова извршног одбора.*

Мандат 
председника и чланова Извршног одбора матичне секције траје четири године и могу 
бити бирани највише два пута узастопно.*

У случају да је 
председнику и члановима извршног одбора матичне секције истекао мандат, а да 
нови нису изабрани, постојећем председнику и члановима извршног одбора матичне 
секције мандат се аутоматски продужава до избора новог председника и нових 
чланова.*

Чланови извршног 
одбора матичне секције имају право на надокнаду за свој рад.*


*Службени гласник РС, број 16/2009

 

Члан 54.*

Извршни одбор 
матичне секције:*

1) предлаже 
годишњи план и програм рада матичне секције;*

2) доноси 
Правилник о начину организовања подсекција;*

3) координира и 
даје смернице за рад подсекција у свом саставу;*

4) предлаже 
Управном одбору ценовник минималних цена услуга чланова матичне секције;*

5) предлаже 
Управном одбору врсте лиценци;*

6) предлаже 
Управном одбору доношење одлука о издавању лиценци;*

7) предлаже 
Управном одбору доношење одлуке о одбијању захтева за издавање лиценци;*

8) предлаже 
Скупштини кандидате за судије Суда части;*

9) подноси 
Управном одбору најмање једном у три месеца извештаје о извршавању програма и 
плана рада матичне секције у смислу члана 84. овог статута;* 

10) стара се о 
спровођењу усвојеног плана и програма рада матичне секције;*

11) доноси 
Пословник о свом раду;*

12) усваја 
извештаје о раду регионалних обора секција односно подсекција;*

13) обавља и 
друге послове који су му стављени у надлежност овим статутом, другим општим 
актима и одлукама Управног одбора.*

За вршење 
одређених послова Извршни одбор секције може образовати комисије. Одлуком о 
образовању комисије утврђује се њен делокруг и састав. Чланови комисије имају 
право на надокнаду за свој рад.*


*Службени гласник РС, број 16/2009

 

Члан 55.*

Чланове извршних 
одбора матичних секција планера и урбаниста бира Скупштина Коморе, из реда 
чланова тих матичних секција на начин прописан Пословником о раду Скупштине.*

Чланове извршних 
одбора матичних секција пројектанта и извођача радова, који нису чланови 
извршних одбора по положају, бира Скупштина Коморе, из реда чланова тих матичних 
секција на начин прописан Пословником о раду Скупштине.*

Приликом избора 
за чланове извршних одбора матичних секција пројектаната и извођача радова 
обезбеђује се заступљеност чланова тих матичних секција у извршним одборима по 
регионалном и струковном принципу, а на основу критеријума утврђених одлуком 
Управног одбора.*

Начин избора из 
ст. 1 до 3. овог члана ближе се уређује Пословником о раду Скупштине Коморе.*


*Службени гласник РС, број 16/2009

 

3. 
Регионална организација*


*Службени гласник РС, број 16/2009

 

Члан 56.*

Ради 
квалитетнијег и непосредног остваривања циљева и задатака Коморе и заједничких 
интереса чланова на регионалном нивоу образују се регионални центри.*

Регионални 
центри утврђују се одлуком Скупштине Коморе на предлог Управног одбора Коморе.*

Територије 
регионалних центара одређују се одлуком Управног одбора.*

У регионалним 
центрима и на територији појединих општина, у зависности од потреба чланова, 
образују се регионалне канцеларије.*

Одлуку о 
оснивању регионалне канцеларије доноси Управни одбор.*

Регионалне 
канцеларије су организационе јединице Секретаријата Коморе.*


*Службени гласник РС, број 16/2009

 

3.1. 
Подсекције и регионални одбори подсекција* 


*Службени гласник РС, број 16/2009

 

Члан 
57.*

Подсекција је 
облик струковног повезивања чланова Коморе у саставу матичне секције пројектанта 
и извођача радова на нивоу појединих инжењерских струка.*


*Службени гласник РС, број 16/2009

 

Члан 57а*

Подсекције се 
организују на регионалном принципу и то тако што се у регионалним центрима 
одлуком Извршног одбора образују регионални одбори подсекција.*

Регионални 
одбори подсекција имају, по правилу, председника, заменика председника и 
одговарајући број чланова који се утврђују одлуком Извршног одбора.*

Регионални одбор 
подсекције бирају чланови подсекције са територије регионалног центра.*

Регионални одбор 
подсекције за свој рад одговара извршном одбору своје матичне секције.*

Мандат чланова 
регионалног одбора подсекције траје четири године и могу бити бирани највише два 
пута узастопно. *

У случају да је 
члановима регионалних одбора подсекција истекао мандат, а да нови нису изабрани, 
постојећим члановима регионалних одбора подсекција мандат се аутоматски 
продужава до избора нових чланова.*


*Службени гласник РС, број 16/2009

 

Члан 57б*

Рад свих 
регионалних одбора подсекција у регионалном центру на нивоу матичне секције 
пројектанта, односно извођача радова усклађује регионални координатор.*

Регионални 
координатор је један од председника регионалног одбора подсекције.*

Мандат 
регионалног координатора је ротирајући и за време трајања мандата чланова 
регионалних обора подсекција смењују се председници регионалног одбора сваке 
подсекције.*

Редослед 
смењивања и трајање мандата регионалног координатора одређује се одлуком 
извршног одбора.*

Регионални 
координатор има право на надокнаду за свој рад.* 


*Службени гласник РС, број 16/2009

 

Члан 57в*

Регионални одбор 
подсекције:*

1) разматра сва 
питања од интереса за унапређење услова рада чланова подсекције на  територији 
свог регионалног центра;*

2) стара се о 
реализацији програма рада матичне секције у свом регионалном центру;*

3) реализује 
циљеве и задатке на подручју регионалног центра;*

4) обавља и 
друге послове који су му стављени у надлежност овим статутом, другим општим 
актима Коморе и одлукама Извршног одбора матичне секције.*

5) подноси 
извештаје о раду Извршном одбору своје матичне секције, најмање једном у три 
месеца.* 


*Службени гласник РС, број 16/2009

 

Члан 58.*

Председник 
подсекције је лице које представља подсекцију на територији целе Републике.*

Председник 
подсекције је члан извршног одбора по положају.*

Председник 
подсекције не може истовремено обављати функцију председника регионалног одбора 
подсекције.*

Председника 
подсекције бирају чланови подсекције.*

Мандат 
председника подсекције траје четири године и може бити биран највише два пута 
узастопно.*

Председник 
подсекције организује скупове председника регионалних одбора своје подсекције на 
којима се разматрају питања од интереса подсекције.*

У случају да је 
председнику подсекције истекао мандат, а да нови није изабран, мандат се 
аутоматски продужава до избора новог.*


*Службени гласник РС, број 16/2009

 

Члан 58а*

Уколико Извршни 
одбор не усвоји извештај о раду регионалног одбора подсекције сматра се да је 
регионални одбор подсекције опозван у целини.*

У случају из 
става 1. овог члана избор нових чланова регионалног одбора подсекције врши се 
према одредбама правилника о начину организовања подсекција.*


*Службени гласник РС, број 16/2009

 

Члан 59.*

Сва остала 
питања у вези начина организовања подсекција као и начин избора председника 
подсекције, ближе се уређују правилником о начину организовања подсекција који 
доноси извршни одбор.*

 


*Службени гласник РС, број 16/2009

 

3.2. 
Регионални одбор Матичне секције урбаниста*


*Службени гласник РС, број 16/2009

 

Члан 
60.*

У регионалним 
центрима, у зависности од броја чланова матичне секције урбаниста, одлуком 
Извршног одбора могу се образовати регионални одбори матичне секције урбаниста.*

Регионални одбор 
матичне секције има, по правилу, председника, заменика председника и 
одговарајући број чланова који се утврђују одлуком Извршног одбора.*

Регионални одбор 
матичне секције бирају чланови секције са територије регионалног центра.*

Мандат чланова 
регионалног одбора секције траје четири године и могу бити бирани највише два 
пута узастопно.*

Сва остала 
питања у вези начина организовања регионалног одбора секције ближе се уређују 
правилником о начину организовања регионалних одбора секције који доноси Извршни 
одбор.*

У случају да је 
члановима регионалних одбора секције истекао мандат, а да нови нису изабрани, 
постојећим члановима регионалних одбора секције мандат се аутоматски продужава 
до избора нових чланова.*


*Службени гласник РС, број 16/2009

 

Члан 60а*

Регионални одбор 
матичне секције:*

1) разматра сва 
питања од интереса за унапређење услова рада чланова Коморе на  подручју 
регионалног центра;*

2) стара се о 
реализацији програма рада матичне секције у регионалном центру;*

3) реализује 
циљеве и задатке Коморе у регионалном центру;*

4) обавља и 
друге послове који су му стављени у надлежност овим статутом, другим општим 
актима Коморе и одлукама Извршног одбора матичне секције;*

5) подноси 
извештаје о раду Извршном одбору матичне секције, најмање једном у три месеца.*



*Службени гласник РС, број 16/2009

 

Члан 60б*

Уколико Извршни 
одбор не усвоји извештај о раду регионалног одбора секције сматра се да је 
регионални одбор секције опозван у целини.*

У случају из 
става 1. овог члана избор нових чланова регионалног одбора секције врши се према 
одредбама правилника о начину организовања регионалних одбора секције.*


*Службени гласник РС, број 16/2009

 


4. 
Секретаријат Коморе


 


Члан 61.


Ради обављања стручних, административних, помоћних и других послова за потребе 
Коморе образује се Секретаријат Коморе.


Организација и рад Секретаријата Коморе утврђују се Правилником о унутрашњој 
организацији и систематизацији Секретаријата Коморе.

 


Члан 62.


Секретаријат Коморе:

1) 
води евиденцију лица којима је, у складу са Законом, прописима донетим на 
основу    Закона и овим статутом, издата лиценца одговорног планера, одговорног 
урбанисте, одговорног пројектанта и одговорног извођача радова, као и евиденцију 
лица којима је, у складу са Законом, прописима донетим на основу Закона и овим 
статутом, одузета лиценца;

2) 
обавља административно-техничке послове за потребе органа Коморе, матичних 
секција, регионалних одбора и Комору у целини;

3) 
обавља материјално-финансијске послове за потребе Коморе;

4) 
обавља послове издавачке делатности Коморе;

5) 
уређује интернет презентацију Коморе и одговоран је за благовремено, квалитетно 
и тачно информисање чланова Коморе о свим активностима из рада Коморе;

6) 
обавља административно-техничке и рачуноводствене послове за организовање и 
полагање стручних испита;

7) 
обавља остале стручне послове за потребе органа и тела Коморе и Суда части;

 


Члан 63.


Запослени у Секретаријату имају сва права и дужности утврђене законом, овим 
статутом, другим општим актима Коморе и одлукама органа Коморе.

 


Члан 64.


Радом Секретаријата руководи секретар Коморе.


Секретар је лице које је дипломирани правник*.


Секретара бира и разрешава Управни одбор, путем јавног конкурса.


Мандат секретара Коморе траје четири године и може бити поново биран на исту 
функцију у конкурсном поступку.


*Службени гласник РС, број 16/2009

 


Члан 65.


Секретар за свој рад одговара председнику Коморе и Управном одбору.

 


Члан 66.


Секретар:

1) 
организује и руководи радом Секретаријата;

2) 
организује и контролише обављање стручних послова у Комори и предузима мере за 
унапређење тих послова;

3) 
пружа стручну и административну помоћ председнику Скупштине Коморе, председнику 
Управног одбора у обављању послова из њихове надлежности;

4) 
прати и предлаже доношење прописа који су у вези са делокругом рада Коморе;

5) 
стара се о припреми седница органа Коморе и о извршењу одлука и других аката тих 
органа;

6) 
присуствује седницама Скупштине и Управног одбора и има право да присуствује 
седницама и свих других органа и тела у Комори;

7) 
обавља и друге послове које на њега пренесе председник Коморе.

 

 


VII. ЛИЦЕНЦЕ

 


Члан 67.


Врсте лиценци које Комора издаје утврђује Управни одбор, на предлог извршних 
одбора матичних секција у складу са Законом.

 


Члан 68.


Право на лиценцу има лице које испуњава услове утврђене Законом, Правилником и 
општим актима Коморе.

 


Члан 69.


Управни одбор одлучује о захтеву за издавање лиценце, у року који не може бити 
дужи од 30 дана од дана подношења уредног захтева.

 


Члан 70.


Под даном стицања лиценце сматра се дан доношења одлуке Управног одбора Коморе о 
издавању лиценце.


Даном стицања лиценце у смислу става 1. овог члана, стиче се и својство члана 
Коморе, од ког дана ималац лиценце стиче сва права и обавезе по основу чланства 
у Комори.


Лице коме је издата лиценца одговорног планера, одговорног урбанисте, одговорног 
пројектанта и одговорног извођача радова, односно који је уведен у евиденцију 
чланова Коморе, добија примерак Статута Коморе, примерак Етичког кодекса Коморе, 
легитимацију и печат члана Коморе.


Печат члана израђује Комора о трошку члана Коморе.


Израду дупликата лиценце и печата искључиво врши Комора на начин и по поступку 
прописаним упутством Управног одбора Коморе.

 


Члан 71.


Органи Коморе приликом вршења јавних овлашћења, осим ако Законом и овим статутом 
није другачије прописано, сходно примењују одредбе закона којим је уређен општи 
управни поступак.

 


Члан 72.


Решење о одузимању лиценце доноси Управни одбор на основу извршне одлуке Суда 
части којом је изречена мера одузимања лиценце.


Решење из става 1. овог члана, поред података прописаних законом, садржи и 
констатацију да лице коме је одузета лиценца по истеку утврђеног рока може 
поднети захтев за издавање нове лиценце под условима прописаним Законом и 
Правилником.


Против решења из става 1. овог члана може се изјавити жалба министру надлежном 
за послове урбанизма и грађевинарства у року од 15 дана од дана пријема решења.

 


Члан 73.


Чланство у Комори престаје одузимањем лиценце, по захтеву члана, у случају смрти 
члана и у другим случајевима предвиђеним законом.


Одузимањем једне* лиценце члану Коморе престаје чланство у Комори.*


Члан Коморе коме је одузета лиценца, дужан је да у року од три дана Комори преда 
лиценцу и печат, а у случају да их не преда у том року, решење о одузимању 
лиценце објављује се у најмање једном дневном листу који излази на целокупној 
територији Републике Србије и на Интернет презентацији Коморе.

Уз 
захтев за престанак чланства у Комори, члан Коморе је дужан да достави Комори 
лиценце и печате* члана Коморе.

У 
случајевима из става 1. овог члана, врши се брисање члана из евиденције чланова 
Коморе.


Решење по захтеву члана Коморе за престанак чланства као и решење о брисању из 
евиденције чланова Коморе, доноси председник Коморе.


Решења из става 6. овог члана објављују се на интернет презентацији Коморе.


Лиценце и печати лица коме је престало чланство у Комори као и у случају измене 
одлуке о издавању лиценце, уништавају се на начин и по поступку прописаним 
упутством Управног одбора Коморе.

Изузетно од 
одредбе става 8. овог члана уколико је чланство у Комори престало по захтеву или 
у случају смрти члана, може се одобрити задржавање лиценце и печата члана 
Коморе, уз њихово оглашавање неважећим.*

*Службени 
гласник РС, број 16/2009

 


Члан 74.


Члан Коморе може поднети захтев да му чланство у Комори мирује.*

Уз 
захтев за мировање чланства у Комори члан Коморе је дужан да достави Комори 
лиценце и печате* члана Коморе.

За време 
мировања чланства у Комори, члану Коморе мирују сва права и обавезе које 
проистичу из чланства.*


Решење о мировању чланства у Комори доноси председник Коморе.


Мировање* 

почиње да тече од дана пријема захтева за мировање чланства*.

*Службени 
гласник РС, број 16/2009

 


Члан 75.

За 
потребе поступака који се воде пред судовима, државним органима, организацијама 
и предузећима, Комора може издавати потврде везане за лиценце и статус члана 
Коморе.

 


VIII. ОПШТИ АКТИ

 


Члан 76.


Општи акти Коморе јесу Статут, правилници, пословници и други општи акти који 
морају бити у сагласности са Статутом.


Иницијативу за доношење или измену Статута, или другог општег акта може поднети 
сваки орган Коморе, Извршни одбор матичне секције или регионални одбор.

 


Члан 77.


Управни одбор припрема нацрт Статута, или другог општег акта и доставља га 
мишљење* члановима Коморе.


Расправа о нацрту из става 1. овог члана траје најкраће 15 а најдуже 30 
календарских* дана.

*Службени 
гласник РС, број 16/2009

 


Члан 78.


Управни одбор утврђује предлог Статута или другог општег акта.


Управни одбор приликом утврђивања предлога из става 1. овог члана разматра 
мишљења, примедбе и предлоге из расправе.


Скупштина приликом разматрања предлога Статута, или другог општег акта поступа 
са примедбама и предлозима по процедури прописаној Пословником о раду Скупштине.


Статут Коморе објављује се у „Службеном гласнику Републике Србије”, а други 
општи акти у гласилу Коморе и на интернет презентацији Коморе.*


Општи акт из става 1. овог члана ступа на снагу осмог дана од дана објављивања.

*Службени 
гласник РС, број 16/2009

 


Члан 79.


Измене и допуне Статута или другог општег акта врше се по поступку прописаном за 
њихово доношење.

 


IX. ПЛАНОВИ И ПРОГРАМИ РАДА

 


Члан 80.


Предлоге годишњих планова и програма рада матичних секција утврђују извршни 
одбори матичних секција.

Саставни део 
годишњег плана и програма рада матичних секција је план финансијских средстава 
потребан за реализацију плана и програма.*


Управни одбор усаглашава предлоге годишњих планова и програма рада матичних 
секција на нивоу Коморе у целини.

*Службени 
гласник РС, број 16/2009

 


Члан 81.


Предлог годишњег плана и програма рада Коморе утврђује Управни одбор Коморе.

Саставни део 
годишњег плана и програма рад Коморе, који доноси Скупштина Коморе на предлог 
Управног одбора, садржи и план финансијских средстава потребних за реализацију 
усвојеног плана и програма рада.*


Брисани су ранији ст. 3. и 4. (види члан 38. Одлуке – 16/2009-215)

*Службени 
гласник РС, број 16/2009

X. 
ФИНАНСИРАЊЕ

 


Члан 82.


Средства за рад Коморе обезбеђују се од чланарине, накнаде за утврђивање 
испуњености услова за издавање лиценци *, накнада за обављање 
административно-техничких и рачуноводствених послова за организовање обављања 
поверених послова*, донација, спонзорства, поклона и других извора у складу 
са законом.

*Службени 
гласник РС, број 16/2009

 


Члан 83.


Средства Коморе користе се за остваривање циљева Коморе из члана 10. овог 
статута.


Средства Коморе користе се и за редовне трошкове рада Коморе, органа Коморе и 
Секретаријата Коморе.


Средства из ст. 1. и 2. овог члана користе се у складу са програмом и планом 
рада Коморе.


Изузетно, у случају када није донет* предлог програма и плана рада 
Коморе, односно матичне секције, средства Коморе могу се користити за 
финансирање, односно предфинансирање појединачних програма и пројеката Коморе, 
односно матичних секција, у складу са одлукама Управног одбора.

*Службени 
гласник РС, број 16/2009

 


Члан 84.

О 
коришћењу средстава Коморе одлучује Управни одбор у складу са усвојеним планом и 
програмом рада Коморе.

За 
коришћење одобрених средстава за реализацију утврђеног програма и плана рада 
матичне секције, Извршни одбор матичне секције одговоран је Управном одбору.


Извршни одбор матичне секције обавезан је да најмање једном у три месеца 
обавештава Управни одбор о извршавању програма и плана рада матичне секције.

О 
стању средстава Коморе саставља се завршни рачун за сваку календарску годину.


Управни одбор усваја завршни рачун и одређује лица која су овлашћена за 
потписивање финансијских докумената.

 


Члан 85.

О 
финансијском пословању Коморе сачињава се детаљан извештај.


Извештај о финансијском пословању Коморе усваја Скупштина Коморе.


Вођење материјално-финансијског пословања Коморе уређује се Правилником о 
рачуноводству, који доноси Управни одбор.

 


XI. ЈАВНОСТ РАДА

 


Члан 86.


Рад Коморе је јаван.


Јавност рада Коморе обезбеђује се јавношћу седница органа и тела и других 
скупова у Комори, издавањем информативног гласила и сарадњом са средствима 
јавног информисања и другим средствима обавештавања и информацијама које се 
објављују на интернет презентацији Коморе.


Послови који представљају државну, војну, службену или пословну тајну или су од 
других органа означени као тајна, не могу се саопштавати на начин одређен у 
претходном ставу.


Општим актом Коморе одређују се који послови представљају тајну, начин чувања 
таквих докумената и начин саопштавања података који представљају тајну.

 


Члан 87.


Комора редовно упознаје своје чланове са одлукама, ставовима и предлозима 
усвојеним на седницама органа и тела и другим скуповима у Комори путем гласила 
Коморе, преко интернет презентације Коморе и других средстава јавног 
информисања.


Матичне секције имају своју страну на интернет презентацији Коморе.


Управни одбор може донети одлуку да се странице на интернет презентацији Коморе 
уступе спонзорима, донаторима и другим лицима који помажу рад Коморе.

 


XII. ПРЕЛАЗНЕ И ЗАВРШНЕ ОДРЕДБЕ

 


Члан 88.


Поступци издавања лиценци, одузимања лиценци и престанка чланства у Комори по 
било ком основу, који су започети до дана ступања на снагу овог статута а нису 
окончани, наставиће се по одредбама овог статута.

 


Члан 89.


Даном ступања на снагу овог статута престаје да важи Статут Инжењерске коморе 
Србије („Службени гласник РС”, број 70/03).

 


Члан 90.


Овај статут ступа на снагу осмог дана од дана објављивања у „Службеном гласнику 
Републике Србије”.

 

 


Председник Скупштине,


проф. Бранислав Митровић, с.р.

 

 

 

ОДРЕДБЕ КОЈЕ 
НИСУ УНЕТЕ У “ПРЕЧИШЋЕН ТЕКСТ” СТАТУТА

 

  

Одлука о 
изменама и допунама Статута Инжењерске коморе Србије: “Службени  гласник РС”, 
број 16/2009-215

  

Члан 41.

До усклађивања 
Правилника о начину организовања подсекција са одредбама ове одлуке, председнике 
подсекција бира Скупштина Коморе, на начин предвиђен одредбама члана 55. овог 
Статута.

Лицима изабраним 
на начин из става 1. овог члана мандат траје до избора председника подсекција у 
складу са Правилником из става 1. овог члана.

На трајање 
мандата чланова Извршног одбора изабраних у складу са овим чланом, примењују се 
одредбе овог статута којима су регулисани допунски избори органа Коморе.

 

Члан 42.

Члановима 
регионалних одбора подсекција продужава се мандат до избора нових чланова, 
извршених у складу са Правилником о начину организовања подсекција усклађеним са 
одредбама ове одлуке.

У трајање 
мандата новоизабраних чланова регионалних одбора подсекција из става 1. овог 
члана, рачуна се и трајање мандата чланова регионалних одбора подсекција којима 
је мандат продужен.

 

Члан 43.

Овлашћује се  
Управни одбор да сачини пречишћен текст Статута Коморе.

 

Члан 44.

Ова одлука ступа 
на снагу осмог дана од дана објављивања у „Службеном гласнику Републике Србије.”

 

Одлука о 
изменама и допунама Статута Инжењерске коморе Србије: “Службени  гласник РС”, 
број 27/2016-30


 
Члан 13.
На ову одлуку сагласност даје министарство 
надлежно за послове урбанизма и грађевинарства, уз прибављено мишљење 
покрајинског секретаријата надлежног за послове урбанизма и грађевинарства.
Члан 14.
Ова одлука ступа на снагу осмог дана од дана 
објављивања у „Службеном гласнику Републике Србије.”