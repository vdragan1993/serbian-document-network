ЗАКОН


о јединственој евиденцији просторних јединица


"Службени
лист СФРЈ", број 18 од 18. 
марта 1988.

 

 

Члан
1.

Овим законом
утврђује се Јединствена евиденција просторних јединица, са јединственим
подацима од интереса за целу земљу (у даљем тексту: Јединствена евиденција) и
вођење Јединственог аутоматизованог регистра просторних јединица (у даљем
тексту: Јединствени регистар) као уређене аутоматизоване евиденције просторних
јединица на територији Социјалистичке Федеративне Републике Југославије, ради
евидентирања, прикупљања и обраде статистичких и других података од интереса за
целу земљу.

 

Члан
2.

Јединствена
евиденција за сваку просторну јединицу садржи следеће податке од интереса за
целу земљу:

1) назив, врсту и
матични број (шифру);

2) приказ граница и
извор података;

3) податке о
просторној јединици са којом се повезује;

4) врсту промене,
извор и датум промене.

 

Члан
3.

Границе и промене
граница свих просторних јединица уносе се у топографске карта размере 1:25.000
или крупније размере, топографско-катастарске планове, авионске снимке или
фото-карте у размери 1:10.000 или крупније размере.

 

Члан
4.

Најмања просторна
јединица за коју се води приказ граница из члана 2. овог закона јесте
Статистички круг који је образован и који се води по критеријумима датим у
Методологији Савезног завода за статистику из 1959. године.

Мрежа статистичких
кругова покрива целу територију Социјалистичке Федеративне Републике
Југославије.

 

Члан
5.

У вођењу Јединствене
евиденције, границе појединих просторних јединица одређују се према подацима
које утврди републички, односно покрајински орган надлежан за одређивање
подручја појединих просторних јединица држећи се при том граница образованих
статистичких кругова, а за месне заједнице и делова тих кругова.

 

Члан
6.

У вођењу Јединствене
евиденције, припадност сваке улице, кућног броја, зграде или другог објекта
статистичком кругу утврђује се на основу спискова (регистра) које израђује
орган надлежан за одређивање назива улица, додељивање кућних бројева и вођење
евиденције спискова улица, кућних бројева, зграда и других објеката.

 

Члан
7.

Јединствена
евиденција и Јединствени регистар чине саставни део система евидентирања,
прикупљања, обраде и преноса података и информација који се обезбеђују у оквиру
друштвеног система информисања (евиденцији, статистици, друштвеном
књиговодству, друштвеном и просторном планирању и у другим областима друштвеног
система информисања).

 

Члан
8.

Јединствени регистар
мора да обухвата следеће просторне јединице: статистичке кругове, насеља,
градове, катастарске општине, месне заједнице, општине, републике и аутономне
покрајине.

 

Члан
9.

Јединствени регистар
води савезна организација надлежна за послове статистике, на бази података из
регистара који се воде за територије република, односно аутономних покрајина.

 

Члан
10.

Органи, односно
организације или заједнице које воде евиденције о подацима садржаним у
Јединственом регистру дужни су да надлежним органима, односно организацијама које
воде Јединствени регистар достављају текуће податке из члана 2. овог закона.

 

Члан
11.

Подаци Јединствене
евиденције и Јединственог регистра су јавни, осим података који представљају
државну, војну, службену или пословну тајну.

 

Члан
12.

Функционер који
руководи савезном организацијом надлежном за послове статистике прописаће:

– јединствени начин
преузимања назива и шифара просторних јединица;

– садржину образаца
и датотека;

– методологију за
увођење и вођење Јединствене евиденције и Јединственог регистра;

– јединствене
спискове улица и кућних бројева и упутство за њихово попуњавање.

 

Члан
13.

Увођење Јединствене
евиденције и Јединственог регистра, и израда спискова (регистра) улица и кућних
бројева и одређивање припадности статистичком кругу појединих улица, кућних
бројева, зграда и других објеката према Јединственој евиденцији завршиће се до
1. јануара 1990. године.

Јединствене шифре
просторних јединица унеће се у топографске карте и топографско-катастарске
планове, за постојеће регистре, приликом њиховог редовног обнављања.

До увођења
Јединственог регистра, подаци на магнетним медијумима, за постојеће регистре,
превешће се, пројектом обраде, на јединствени шифарски систем у роковима из
става 1. овог члана.

 

Члан
14.

Овај закон ступа на
снагу осмог дана од дана објављивања у „Службеном листу СФРЈ”.