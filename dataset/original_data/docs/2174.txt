Редакцијски пречишћен текст
 
 
 
 

На основу члана 69. став 6. Закона о играма на срећу („Службени гласник РС”, број 84/04),
Министар финансија доноси
 
 
ПРАВИЛНИК


о начину вођења обавезних евиденција о оствареном промету по аутомату
„Службени гласник РС“, бр. 129 од 30. новембра 2004, 16 од 11. марта 2011.
 
 
Члан 1.
Овим правилником прописује се начин вођења обавезних евиденција о оствареном промету по аутомату за игре на срећу.
 
 
1. Дневни обрачун промета по аутомату
 
Члан 2.
Приређивач посебних игара на срећу на аутоматима (у даљем тексту: приређивач) дужан је да води евиденцију о оствареном дневном промету по сваком аутомату појединачно. 
Приређивач је дужан да податке о оствареном дневном промету из става 1. овог члана ажурира на крају сваког дана, тако да процес ажурирања започне на крају радног времена, а да се заврши до 8,00 часова наредног дана и да исте уписује у Образац ДО – Остварени промет за дан 200 . године, који је одштампан уз овај правилник и чини његов саставни део.
Образац из става 2. овог члана обавезно садржи следеће податке:
1) назив приређивача;
2) ПИБ приређивача;
3) седиште и адресу приређивача;
4) адресу локације аутомата приређивача;
5) датум;
6) редни број аутомата;
7) серијски број аутомата за игре на срећу;
8) укупну уплату *;
9) укупну исплату;*
10) укупан дневни промет.*
 
Попуњени Образац ДО по поједином аутомату потписују најмање два одговорна лица приређивача.
 
 *Службени гласник РС, број 16/2011
 
2. Збир дневних промета по аутомату
 
Члан 3.
Приређивач је дужан да Управи за игре на срећу у саставу Министарства финансија (у даљем тексту: Управа) најкасније до 5. у месецу за претходни месец, у писменом облику и путем електронских медија, достави збир дневних обрачуна промета по аутомату, на Обрасцу ЗДП – Збир дневних обрачуна за месец 200 . године, који је одштампан уз овај правилник и чини његов саставни део.
Образац из става 1. овог члана обавезно садржи следеће податке:
1) назив приређивача;
2) ПИБ приређивача;
3) седиште и адресу приређивача;
4) локацију аутомата приређивача;
5) датум;
6) број обрачуна;
7) редни број аутомата;
8) серијски број аутомата за игре на срећу;
9) укупна уплата;*
10) укупну исплату;* 
11) укупан месечни промет.*
Образац ЗДП потписују два одговорна лица приређивача.
 
 *Службени гласник РС, број 16/2011
 
3. Стање механичких и електронских бројчаника аутомата
 
Члан 4.
Приређивач игара на срећу је дужан да на крају последњег дана у месецу попише стање механичких и електронских бројчаника и податке из пописа упише у Образац СБ – Стање механичких и електронских бројчаника на дан 200 . године, који је одштампан уз овај правилник и чини његов саставни део.
Попуњени образац из става 1. овог члана по сваком поједином аутомату приређивач доставља Управи до 5. у месецу за претходни месец у писменом облику и путем електронских медија.
Образац СБ обавезно садржи следеће податке:
1) назив приређивача;
2) седиште и адресу приређивача;
3) локацију аутомата приређивача;
4) редни број аутомата;
5) серијски број аутомата;
6) вредност кредита;
7) укупан износ уплата;
8) укупан износ исплата;
9) износ потрошен у игри;*
10) износ освојен у игри.*
Попуњени Образац СБ потписују два одговорна лица приређивача.
 
 *Службени гласник РС, број 16/2011
 
 
4. Коначни годишњи обрачун промета по аутомату
 
Члан 5. 
Податке из коначног годишњег обрачуна промета по аутомату приређивач уноси у Образац КГО – Коначни годишњи обрачун за 200 . годину, који је одштампан уз овај правилник и чини његов саставни део, и исти доставља Управи до 15. јануара текуће године за претходну годину у писменом облику и путем електронских медија. Годишњи промет по аутомату представља збир месечних износа уплата по аутомату. 
Образац КГО обавезно садржи следеће податке:*
1) назив приређивача;*
2) ПИБ приређивача;*
3) седиште и адресу приређивача;*
4) локацију аутомата приређивача;*
5) редни број аутомата;*
6) серијски број аутомата;*
7) укупан годишњи износ уплата;*
8) укупан годишњи износ исплата;*
9) укупан годишњи промет;*
10) основицу као разлику између укупног годишњег промета и 12.000 евра у динарској противвредности;*
11) износ накнаде за приређивање игре.*
 
*Службени гласник РС, број 16/2011
 
5. Прелазне и завршне одредбе
 
Члан 6.
Одредбе члана 4. овог правилника примењиваће се од 1. октобра 2005. године. 
 
Члан 7.
Овај правилник ступа на снагу осмог дана од дана објављивања у „Службеном гласнику Републике Србије”.
 
 
Број 110-00-484/2004-01
У Београду, 25. новембра 2004. године 
Министар,
Млађан Динкић, с.р.
 
 
 
 


*Службени гласник РС, број 16/2011
 


*Службени гласник РС, број 16/2011
 


*Службени гласник РС, број 16/2011
 

 
*Службени гласник РС, број 16/2011