На основу члана 167. тачка 1) Закона о државном премеру и катастру („Службени гласник РС”, бр. 72/09 и 18/10),
Влада доноси
 
УРЕДБУ
о утврђивању Средњорочног програма радова на оснивању и одржавању Националне инфраструктуре геопросторних података за период од 1. јануара 2011. до 31. децембра 2015. године
"Службени гласник РС", број 
	43 од 14. јуна 2011.
 
Члан 1.
Овом уредбом утврђује се Средњорочни програм радова на оснивању и одржавању Националне инфраструктуре геопросторних података за период од 1. јануара 2011. до 31. децембра 2015. године, који је одштампан уз ову уредбу и чини њен саставни део.
Члан 2.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-3660/2011
У Београду, 9. јуна 2011. године

Влада
Први потпредседник Владе –
заменик председника Владе,

Ивица Дачић, с.р.
 
 
СРЕДЊОРОЧНИ ПРОГРАМ РАДОВАна оснивању и одржавању Националне инфраструктуре геопросторних података за период од 1. јануара 2011. до 31. децембра 2015. године
I. ОПШТИ ДЕО
Законом о државном премеру и катастру („Службени гласник РС”, бр. 72/09 и 18/10 – у даљем тексту: Закон) уређено је оснивање и одржавање Националне инфраструктуре геопросторних података (у даљем тексту: НИГП). Одредбом члана 167. став 1. тачка 1) Закона прописано је да Савет НИГП-а предлаже Влади средњорочни програм радова на оснивању и одржавању НИГП-а.
Средњорочним програмом радова на оснивању и одржавању НИГП-а за период од 1. јануара 2011. до 31. децембра 2015. године (у даљем тексту: Програм), утврђују се врста и обим радова, динамика њиховог извршења, извори финансирања и обим потребних средстава за њихову реализацију, као и учесници у његовој реализацији.
II. ЦИЉ ПРОГРАМА
Циљeви Програма су:
– размена информација о простору између државних институција и привреде, и њихово коришћење 
	
– избегнуто дуплирање активности и средстава на обезбеђењу геоподатака;
– креирани услови за системско и дугорочно удруживање субјеката НИГП-а;
– дефинисан правни оквир кроз имплементацију INSPIRE директиве и пратећих имплементационих правила у национално законодавство;
– имплементација INSPIRE смерница и међународна сарадња;
– примена стандарда за техничку инфраструктуру, геоподатке и сервисе ради постизања интероперабилности;
– развој националног геопортала као места за приступ и размену геоподатака;
– обезбеђени ажурни и квалитетни геоподаци који су доступни корисницима у оквиру НИГП-а;
– иницирана сарадња у образовању и истраживању ради сталног развоја НИГП-а;
– допринос развоју e-управе кроз квалитетне и ефикасне јавне сервисе.
III. ОСНОВЕ ЗА ИЗРАДУ ПРОГРАМА
Програм је изграђен на основу:
– Измењеног и допуњеног Националног програма за интеграцију Републике Србије у Европску унију из децембра 2009. године;
– Закона о државном премеру и катастру („Службени гласник РС”, бр. 72/09 и 18/10);
– Стратегије успостављања инфраструктуре просторних податка у Републици Србији за период 2010. до 2012. године („Службени гласник РС”, број 81/10);
– Стратегије развоја информационог друштва у Републици Србији до 2020. године („Службени гласник РС”, број 51/10);
– Средњорочног програма радова Републичког геодетског завода за период од 1. јануара 2010. до 31. децембра 2014. године („Службени гласник РС”, број 7/10);
– INSPIRE директиве 2007/2/EC од 14. марта 2007. године, публикована у Службеном листу Европске уније 25. априла 2007. године и ступила на снагу 15. маја 2007. године;
– INSPIRE план http://inspire.jrc.ec.europa.eu/index.cfm/pageid/44
IV. АКТИВНОСТИ
Програмом се планирају следеће активности на оснивању НИГП-а:




Редни број 

Активност





1.

Сарадња између субјеката НИГП-а



1.1

Оснивање унутрашње јединице за координацију са INSPIRE у оквиру Републичког геодетског завода




1.2

Оснивање радних група као органа НИГП-а за обављање одређених стручних послова




1.3

Студијa тренутног стања у геосектору по темама просторних података (идентификовати надлежне институције и расположиве геоподатке)




1.4

Дефинисање модела и општих принципа сарадње у оквиру НИГП-а




1.5

Израда споразума о сарадњи



1.6

Праћење примене и ажурирање споразума о сарадњи



1.7

Утврђивање захтева и потреба корисника за геоподацима




1.8

Унапређење модела сарадње на обезбеђењу и размени геоподатака




1.9

Праћење рада радних група и дефинисање структуре и надлежности




1.10

Сарадња са надлежним установама за е-управу на координацији НИГП активности ради заједничког деловања




1.11

Организовање семинара, радионица и састанака ради размене искуства и утврђивање потреба за даљим развојем




2.

Просторни подаци и сервиси



2.1

Прикупљање и одржавање метаподатака просторних података за теме из INSPIRE Анекс I




2.2

Прикупљање и одржавање метаподатака просторних података за теме из INSPIRE Анекс II




2.3

Прикупљање и одржавање метаподатака просторних података за теме из INSPIRE Анекс III




2.4

Израда акционих планова субјеката НИГП-а надлежних за обезбеђење геоподатака из INSPIRE Анекс I, II и III




2.5




				Припрема и објављивање на геопорталу просторних података из 
				надлежности РГЗ и субјеката НИГП-а



2.6

Поређење постојећих модела података са INSPIRE спецификацијама просторних података и сервиса за теме из INSPIRE Анекс I




2.7

Примена INSPIRE спецификација просторних података и сервиса за теме из INSPIRE Анекс I за новоприкупљене податке




2.8

Оснивање, развој и одржавање Националног геопортала НИГП-а




2.9

Развој сервиса за преузимање геоподатака (download service) на националном геопорталу




2.10

Развој и одржавање техничке инфраструктуре за оснивање НИГП-а




2.11

Подстицање размене података преко сервиса заснованих на web maping технологији (WMS, WFS, WCS и други)




3.

Стандардизација



3.1

Упознавање са најважнијим стандардима у области геоинформација и техничке инфраструктуре на међународном и националном нивоу




3.2

Акциони план за стандардизацију у области геоинформација са дефинисаним приоритетима




3.3

Реализација плана доношења, преиспитивања и повлачења стандарда и сродних докумената из области геоинформација




3.4

Креирање тест окружења за тестирање стандарда и INSPIRE имплементационих правила и спецификација




3.5

Праћење рада одговарајућих техничких радних тела међународних и европских организација за стандардизацију




4.

Правни оквир



4.1

Спровођење студије о постојећем стању у законодавству у геосектору




4.2

Одређивање плана за креирање и доношење подзаконских аката




4.3

Одређивање одговорних субјеката за теме НИГП-а према анексима INSPIRE директиве




4.4

Имплементирање одредби INSPIRE директиве у српско законодавство




4.5

Укључивање INSPIRE имплементационих правила у српско законодавство




4.6

Доношење прописа у вези питања поверљивости, сигурности и ограничења за приступ геоподацима, заштите личних података, дистрибуција и слично




4.7

Праћење развоја INSPIRE правног оквира



5.

Геодетски референтни систем



5.1

Прелазак на нови државни референтни систем ETRS89



5.2

Развој сервиса за трансформацију скупова просторних података из постојећег у нов државни референтни систем




5.3

Подршка при преласку на нов државни референтни систем




5.4

Дефинисање референтног система висина



6.

Финансирање



6.1

Развој модела финансирања оснивања НИГП-а



6.2

Развој модела накнаде за коришћење просторних податка преко Националног геопортала 
				



6.3

Имплементација модела коришћења и наплате података на националном геопорталу




6.4

Извештај о процени трошкова INSPIRE имплементације (метаподаци, спецификације података, мрежни сервиси)




6.5

Даљи развој модела финансирања и накнада (усклађивање са захтевима корисника и могућностима на основу стеченог искуства)




7.

Истраживање, развој и образовање



7.1

Преглед постојећих развојних и образовних активности у геосектору




7.2

Анализа недостатака у истраживању, развоју и образовању у геосектору




7.3

Покретање веб портала као инструмента за подршку образовно истраживачком форуму у циљу обезбеђивања релевантних информација




7.4

Усвајање програма за образовање SDI (Spatial Data Infrastructure) професионалаца




7.5

Проширење програма мастер и докторских студија које се односе на SDI питања




7.6

Организовање обука за запослене у геосектору



7.7

Израда упутстава и водича за кориснике за релевантне SDI теме




7.8

Периодично истраживање стања образовања у геосектору са препоруком за будуће деловање




8.

Стратегија и организација



8.1

Праћење и ревизија стратегије и акционог плана за успостављање НИГП-а




8.2

Управљање оснивањем и развојем НИГП-а




8.3

Извештавање и праћење оснивања и развоја НИГП-а



8.4

Праћење и учешће у међународним пројектима и активностима




V. ФИНАНСИРАЊЕ И ДИНАМИКА РЕАЛИЗАЦИЈЕ ПРОГРАМА
Средства за реализацију Програма обезбедиће се из буџета Републике Србије, сопствених прихода субјеката НИГП-а, донација и кредита.
Средства за реализацију активности предвиђених Програмом обезбедиће се из буџета Републике Србије на одговарајућим позицијама Републичког геодетског завода и других државних органа који су субјекти НИГП-а, за сваку текућу годину која је обухваћена Програмом.
Такође, стимулисаће се обезбеђивање средстава од међународних донатора и из међународних пројеката. Средства из донација биће обезбеђена из постојећих и нових пројеката, а на основу споразума о техничкој сарадњи између донатора и субјеката НИГП-а, односно Републике Србије.
Процена планираних трошкова урађена је на основу:
– искуства земаља чланица европске уније у успостављању националних инфраструктура просторних података;
– извештаја и праћења INSPIRE имплементације у земљама чланицама Европске уније.
У следећој табели приказане су активности према надлежностима у реализацији, динамика извођења радова у процентима и планирана финансијска средства изражена у милионима динара.
 












 
Укупна финансијска средства неопходна за реализацију Програма износе 533 милиона динара.
VI. НОСИОЦИ И УЧЕСНИЦИ У РЕАЛИЗАЦИЈИ ПРОГРАМА
Носиоци на реализацији Програма су Савет НИГП-а, Републички геодетски завод и радне групе.
Учесници у реализацији Програма су субјекти НИГП-а, као и међународне институције и надлежне организације других земаља, које на основу уговора о зајму или техничкој сарадњи пружају стручну, техничку и финансијску подршку.
Носиоци и учесници у реализацији Програма утврдили су листу активности, динамику извођења и план потребних средстава за реализацију, у складу са надлежностима.
VII. ЗАВРШНИ ДЕО
Савет НИГП-а доставиће Влади годишњи извештај о реализацији Програма до 1. фебруара текуће године за претходну годину.