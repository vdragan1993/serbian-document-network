На основу члана 33. став 2. Закона о Влади („Службени гласник
РС”, бр. 55/05 и 71/05), 
Влада доноси 
 
 
ОДЛУКУ
о образовању Међуресорске
радне групе за предлагање мера у вези са коришћењем имовине бивших република СФРЈ
 „Службени 
гласник РС“, број 
76 oд 2. септембра 2005.
 
 
1.
Образује се Међуресорска радна група за предлагање мера у вези са коришћењем имовине
бивших република СФРЈ (у даљем тексту: Радна група). 
 2.
Влада ће посебним решењем именовати председника и чланове Радне групе од представника
Министарства трговине, туризма и услуга, Министарства привреде, Министарства финансија,
Министарства за капиталне инвестиције, Министарства за економске односе са иностранством
и Министарства рада, запошљавања и социјалне политике. 
 3.
Задатак Радне групе је да разматра сва отворена и спорна питања у вези са коришћењем
имовине из бивших република СФРЈ и да предлаже Влади предузимање одговарајућих мера
и доношење одговарајућих аката ради ближег дефинисања питања које се односе на примену
Споразума о питањима сукцесије у делу под Г – Имовина делова предузећа на територији
Србије чије је седиште у бившим републикама СФРЈ. 
 4.
Административне и стручне послове за потребе Радне групе обављаће Министарство трговине,
туризма и услуга.
 5.
Ова одлука ступа на снагу осмог дана од дана објављивања у „Службеном гласнику Републике
Србије”.
  
05 број 02-5329/2005
У Београду, 1. септембра
2005. године

Влада
Потпредседник,

Мирољуб Лабус, с.р.