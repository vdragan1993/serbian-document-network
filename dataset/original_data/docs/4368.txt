Редакцијски пречишћен текст
 
 
На основу члана 11. Закона о привредним друштвима („Службени гласник РС”, бр. 36/11, 99/11 и 83/14 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о изменама и допунама Одлуке о оснивању ДП „Матарушка и Богутовачка Бања”, Матарушка Бања
"Службени 
				гласник РС", бр. 129 од 27. новембра 2014, 145 од 29. 
	децембра 2014.
 
I. ОСНОВНЕ ОДРЕДБЕ
Члан 1.
Друштвено предузеће „Матарушка и Богутовачка Бања”, Матарушка Бања, Жичка 28, организује се као једнодомно друштво с ограниченом одговорношћу (у даљем тексту: Друштво) и послује у складу са прописима којима се уређује правни положај привредних друштава.
Члан 2.
Решењем Привредног суда у Краљеву, Фи 1342/98 од 21. јула 1998. године у Регистар привредних субјеката уписано је ДП „Матарушка и Богутовачка Бања”.
Решењем Агенције за привредне регистре БД 67681/2005 од 14. јула 2005. године региструје се превођење друштва у Регистар привредних субјеката код Агенције за привредне регистре.
Друштвено предузеће „Матарушка и Богутовачка Бања”, Матарушка Бања, Жичка 28, уписано је у Регистар привредних субјеката код Агенције за привредне регистре, матични број 07326394, ПИБ 101250510.
На основу Споразума о уделу државне својине у средствима која користи Друштвено предузеће „Матарушка и Богутовачка Бања”, Матарушка бања број 46-372/2010-04 од 5. јула 2013. године, утврђен је удео државне својине од 100% у средствима која користи Друштвено предузеће „Матарушка и Богутовачка Бања”, Матарушка Бања, Жичка 28.
Члан 3.
Друштво се оснива на неодређено време.
Друштво послује средствима у државној својини.
Друштво има својство правног лица.
Друштво у правном промету са трећим лицима има сва овлашћења и иступа у своје име и за свој рачун.
II. ПОДАЦИ О ОСНИВАЧУ
Члан 4.
Оснивач Друштва је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).
III. ПОСЛОВНО ИМЕ, СЕДИШТЕ И ДЕЛАТНОСТ ДРУШТВА
Члан 5.
Друштво послује под следећим пословним именом: Привредно друштво „Матарушка и Богутовачка Бања”, друштво са ограниченом одговорношћу, Матарушка Бања. 
	
Скраћено пословно име друштва гласи: „Матарушка и Богутовачка Бања” д.о.о.
Члан 6.
Седиште Друштва је у Матарушкој Бањи, Жичка 28.
Члан 7.
Претежна делатност Друштва је:*
55.10 – Хотели и сличан смештај.*
Поред претежне делатности Друштво може обављати и све друге 
	делатности, укључујући медицинску рехабилитацију, услуге припремања и 
	послуживања хране и пића, производња и снабдевање паром и топлом водом, 
	скупљање, пречишћавање и дистрибуција воде, трговина на мало и велико изван 
	радњи, у складу са законом и овом одлуком.*
*Службени гласник РС, број 
	145/2014
 
IV. ПЕЧАТ И ШТАМБИЉ ДРУШТВА
Члан 8.
Друштво има печат округлог облика пречника 30 mm, на коме је исписано пословно име и седиште Друштва на српском језику, ћириличким писмом.
Излазни штамбиљ Друштва је правоугаоног облика, димензије 60 x 25 mm, на коме је исписано пословно име и седиште Друштва на српском језику, ћириличким писмом.
Улазни штамбиљ Друштва је правоугаоног облика, димензије 72 x 32 mm, на коме је исписано пословно име и седиште Друштва на српском језику, ћириличким писмом.
Директор Друштва доноси одлуку којом се утврђује начин употребе и чувања печата и штамбиља Друштва.
V. ОСНОВНИ КАПИТАЛ ДРУШТВА
Члан 9.
Укупан уписани новчани капитал Друштва, на дан 1. јануар 2002. године износи: 638.505.811,07 динара.
VI. РАСПОДЕЛА ДОБИТИ
Члан 10.
Добит Друштва утврђује се и распоређује у складу са законом.
VII. УПРАВЉАЊЕ ДРУШТВОМ И ОРГАНИ ДРУШТВА
Члан 11.
Управљање Друштвом је једнодомно.
Органи друштва су: Скупштина Друштва и директор.
VIII. СКУПШТИНА ДРУШТВА
Члан 12.
Овлашћење Скупштине Друштва врши Оснивач, преко овлашћених представника.
Одлуку о именовању и разрешењу председника и чланова Скупштине Друштва доноси Оснивач.
Члан 13.
Скупштина Друштва одлучује о:
1) усвајању финансијских извештаја, као и извештаја ревизора ако су финансијски извештаји били предмет ревизије;
2) усвајању годишњег програма рада и пословања Друштва;
3) именовању ревизора и утврђивању накнаде за његов рад;
4) повећању или смањењу основног капитала Друштва;
5) промени основне делатности;
6) именовању и разрешењу директора и утврђивању накнаде за његов рад;
7) статусним променама, променама правне форме и престанку Друштва;
8) промени пословног имена и седишта Друштва;
9) давању сагласности на правне послове директора Друштва и других лица повезаних са Друштвом;
10) давању сагласности на стицање, продају, давање у закуп, залагање или друго располагање имовином велике вредности, у складу са законом којим се уређује правни положај привредних друштава;
11) изменама оснивачког акта;
12) образовању – формирању огранака Друштва и давању пословног пуномоћја огранцима;
13) давању сагласности на организацију и систематизацију послова Друштва;
14) расподели добити;
15) врши друге послове и одлучује о другим питањима из делокруга Скупштине Друштва у складу са законом и овом одлуком.
Одлуке из тач. 2), 4), 7), 10), 11) и 14) овог члана, Скупштина Друштва доноси уз сагласност Оснивача. 
	
IX. ДИРЕКТОР
Члан 14.
Друштво има једног директора којег бира и разрешава Скупштина Друштва.
Директор је у радном односу у Друштву са пуним радним временом.
Члан 15.
Директор заступа Друштво неограничено у свим пословима.
Директор може у оквиру својих овлашћења дати другом лицу писано пуномоћје за заступање Друштва.
Члан 16.
Директор Друштва:
1) утврђује пословну стратегију и пословне циљеве Друштва;
2) организује и води пословање Друштва и одређује унутрашњу организацију Друштва;
3) стара се о законитости рада и одговара за законитост рада Друштва;
4) предлаже доношење одлука из делокруга Скупштине Друштва и извршава одлуке Скупштине Друштва;
5) одлучује о правима, обавезама и одговорностима запослених у Друштву;
6) доноси акт о организацији и систематизацији послова и друге опште акте Друштва;
7) одговара за тачност пословних књига Друштва и финансијских извештаја Друштва;
8) даје предлог за сазивање седнице Скупштине Друштва и утврђује предлог дневног реда са предлозима одлука;
9) врши и друге послове и доноси одлуке у складу са законом и овом одлуком који нису у делокругу Скупштине Друштва.
X. УНУТРАШЊИ РЕВИЗОР ДРУШТВА
Члан 17.
Унутрашњи ревизор:
1) контролише веродостојност и комплетност финансијских извештаја Друштва;
2) контролише усклађеност пословања Друштва са законом, годишњим планом рада и пословања Друштва;
3) обавља и друге послове у складу са законом.
Члан 18.
Унутрашњи ревизор извештава Скупштину Друштва о:
1) веродостојности и потпуности финансијских извештаја Друштва;
2) основаности предлога за расподелу добити;
3) другим питањима од знaчаја за оцену законитости и целисходности поступања у спровођењу пословне политике и пословању Друштва.
Унутрашњи ревизор по питањима из тачке 1. овог члана подноси извештај најмање једанпут годишње приликом разматрања финансијског извештаја, а по потреби и у току године када то затражи Скупштина Друштва или Оснивач.
XI. АКТИ И ДОКУМЕНТИ ДРУШТВА
Члан 19.
Акти Друштва су правилници и одлуке којима се на општи начин уређују одређена питања у Друштву.
Измене и допуне правилника и одлука врше се у писаној форми на начин и по поступку који су одређени за њихово доношење.
Законски заступник друштва је у обавези да након сваке измене оснивачког акта сачини пречишћени текст документа.
Друштво је у обавези да измене оснивачког акта, региструје у складу са законом којим се уређује регистрација привредних друштава.
Члан 20.
Друштво води пословне књиге, саставља и подноси рачуноводствене исправе и финансијске извештаје у складу са законом.
Члан 21.
Друштво је дужно да чува све акте и документе Друштва у складу са законом.
XII. ЗАШТИТА ЖИВОТНЕ СРЕДИНЕ
Члан 22.
Друштво је при обављању делатности, дужно да се стара о заштити животне средине, у складу са законом и другим прописима.
XIII. ПРЕСТАНАК ДРУШТВА
Члан 23.
Друштво престаје да постоји брисањем из регистра привредних субјеката у случајевима и под условима прописаним законом.
XIV. ПРЕЛАЗНЕ И ЗАВРШНЕ ОДРЕДБЕ
Члан 24.
Друштво ову одлуку и све измене и допуне ове одлуке региструје и објављује код Агенције за привредне регистре.
Члан 25.
Запослени у Друштвеном предузећу „Матарушка и Богутовачка Бања”, Жичка 28, настављају да раде у Друштву, а своја права и обавезе остварују у складу са законом и општим актима Друштва.
Члан 26.
До избора директора Друштва, дужност директора обављаће у својству вршиоца дужности директора Друштва, др Љиљана Јевтић, ЈМБГ 1409956776812, која ће извршити оверу ове одлуке у складу са законом.
Члан 27.
Друштво ће све опште акте ускладити са овом одлуком у року од три месеца од дана регистрације ове одлуке у Регистру привредних субјеката код Агенције за привредне регистре.
Члан 28.
Ову одлуку објавити у „Службеном гласнику Републике Србије”.
 
05 број 023-14837/2014
У Београду, 25. новембра 2014. године 
	
Влада
Председник,
Александар Вучић, 
	с.р.
 

ОДРЕДБЕ КОЈЕ 
	НИСУ УНЕТЕ У „ПРЕЧИШЋЕН ТЕКСТ“ ОДЛУКЕ

 

Одлука о измени Одлуке о оснивању ДП „Матарушка и Богутовачка Бања”, Матарушка Бања: 
	„Службени гласник РС“, брoj 145/2014-82
 
Члан 2. 
Оверу ове одлуке, у складу са законом, извршиће законски заступник 
	Друштва, др Љиљана Јевтић, ЈМБГ 1409956776812.
Члан 3.
Ову одлуку објавити у „Службеном гласнику Републике Србије”.