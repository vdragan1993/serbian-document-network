На основу члана 4. став 1. Уредбе о условима, начину и поступку спровођења продаје капитала великих субјеката приватизације методом јавног прикупљања понуда („Службени гласник РС”, број 56/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Радне групе за координацију активности током поступка продаје јавног капитала, односно акција Предузећа за телекомуникације „Телеком Србија” а.д. Београд
"Службени гласник РС", број 63 од 17. јула 
				2015.
 
1. Образује се Радна група за координацију активности током поступка продаје јавног капитала, односно акција методом јавног прикупљања понуда Предузећа за телекомуникације „Телеком Србија” а.д. Београд, матични број 17162543 (у даљем тексту: Радна група).
2. Задатак Радне групе је да координира рад свих тела, служби и лица у вези са поступком продаје јавног капитала, односно акција методом јавног прикупљања понуда Предузећа за телекомуникације „Телеком Србија” а.д. Београд (у даљем тексту: Поступак), да на захтев комисије за спровођење Поступка доставља извештаје и препоруке, да води преговоре и достави овој комисији, на сагласност, коначан текст уговора о продаји капитала, односно акција, као и да обавља друге послове по потреби.
3. У Радну групу именују се:
1) за председника:
– Милун Тривунац, вршилац дужности помоћника министра привреде,
2) за заменика председника:
– Исидора Армуш, саветник у Тиму за реструктурирање јавних предузећа,
3) за чланове:
– Јасна Смиљанић, директор рачуноводствене функције у Предузећу за телекомуникације „Телеком Србија” а.д. Београд,
– Ирини Рељин, вршилац дужности помоћника министра трговине, туризма и телекомуникација,
– Небојша Васиљевић, виши саветник у Министарству трговине, туризма и телекомуникација,
– др Владана Радисављевић Ђорђевић, руководилац Групе за развој електронских комуникација у Министарству трговине, туризма и телекомуникација,
– Надежда Ћурчић, вођа пројектног тима у Центру за приватизацију, Агенција за приватизацију.
4. У раду Радне групе могу да учествују и представници саветника изабраног за спровођење поступка приватизације Предузећа за телекомуникације „Телеком Србија” а.д. Београд.
5. Чланови Радне групе немају право на новчану накнаду за рад у Радној групи.
6. Радна група образује се на период до окончања Поступка.
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-7581/2015-1
У Београду, 10. јула 2015. године
Влада
Председник,
Александар Вучић, с.р.