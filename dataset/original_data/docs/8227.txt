На
основу члана 10. став 5. Закона о поступку прекида трудноће у здравственој
установи („Службени гласник Републике Србије“, број 16/95),

Министар
за здравље доноси

 

 

ПРАВИЛНИК

о ближим условима за рад лекарске ординације у којој се обавља прекид трудноће

„Службени
гласник РС”, број 40 од 13. 
октобра 1995.

 

Члан 1.

Овим
правилником ближе се утврђују услови у погледу кадрова, опреме, простора и
садржаја рада лекарске ординације лекара специјалисте из гинекологије и
акушерства у којој се обавља прекид трудноће до навршене десете недеље
трудноће.

Члан 2.

Прекид
трудноће до навршене десете недеље трудноће може се обављати у лекарској
ординацији лекара специјалисте из гинекологије и акушерства (у даљем тексту:
лекарска ординација) која поред прописаних услова у погледу кадрова, опреме и
простора испуњава и ближе услове утврђене овим правилником.

Члан 3.

Прекид
трудноће у лекарској ординацији може обављати доктор медицине–специјалиста из
гинекологије и акушерства.

У
лекарској ординацији може се обављати прекид трудноће ако она има две запослене
медицинске сестре – медицинског техничара.

Лекарска
ординација може обављати прекид трудноће под анестезијом ако обезбеди и доктора
медицине – специјалисту анестезиологије са реаниматологијом и медицинску сестру
– медицинског техничара.

Члан 4.

Лекарска
ординација може обављати прекид трудноће ако има следећу опрему: лежај за
одмор, гинеколошки сто, сточић за инструменте, транспортна колица за пацијенте,
стерилизатор за суву стерилизацију, касете за стерилизацију, комплете стерилних
инструмената и материјала за киретажу, прибор за реанимацију (АМБУ, сет ервеја,
портабилни апарат за кисеоник и комплет лекови за реанимацију), стетоскоп и
средства за дезинфекцију.

Лекарска
ординација може обављати прекид трудноће ако жени код које је извршен прекид
трудноће обезбеди засебан лежај за одмор и надзор над њеним здравственим стањем
после извршеног прекида трудноће.

Члан 5.

Лекарска
ординација може обављати прекид трудноће под анестезијом ако има прибор за
анестезију (маске, тубусе разних величина, ларингоскоп, катетере за аспирацију,
аспиратор, апарат за анестезију).

Члан 6.

Лекарска
ординација може обављати прекид трудноће ако обезбеди пружање хитне медицинске
помоћи за време обављања прекида трудноће и најмање два сата након тога преко
завода за хитну медицинску помоћ, односно дома здравља.

Члан 7.

Лекарска
ординација може обављати прекид трудноће ако има:

1)
просторију у којој се обавља прекид трудноће, површине најмање 12 м?;

2)
просторију за одмор жене после извршеног прекида трудноће, површине најмање 5
м? по једном лежају;

3)
просторију за прање и стерилизацију инструмената, површине најмање 2 м?.

Лекарска
ординација може обављати прекид трудноће ако је просторија у којој се обавља
прекид трудноће грађевинско-технички погодна за ту намену, односно да су зидови
и подови глатких површина, да се могу брзо и лако чистити и дезинфиковати.

Члан 8.

У
лекарској ординацији лекар специјалиста из гинекологије и акушерства, поред
садржаја рада предвиђеног законом обавља и следеће послове:

1)
врши гинеколошки преглед;

2)
спроводи профилаксу РХ изоимунизације;

3)
обавља прекид трудноће;

4)
врши надзор над здравственим стањем жене најмање два сата после извршеног
прекида трудноће;

5)
заказује обавезни контролни преглед након извршеног прекида трудноће.

Члан 9.

Овај правилник ступа
на снагу осмог дана од дана објављивања у „Службеном гласнику Републике
Србије”.

 

 

Број 110-00-74/95-02

У Београду, 3. октобра
1995. године

Министар,

др 
Лепосава Милићевић, с.р.