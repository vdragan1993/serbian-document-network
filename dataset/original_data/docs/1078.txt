На
основу члана 91. тачка 6. Закона о производњи наоружања и војне опреме
(„Службени лист СФРЈ“, бр. 30/79), савезни секретар за народну одбрану
прописује
 
 
УПУТСТВО



о начину вршења контроле коришћења средстава за реализацију инвестиционих 
програма за производњу наоружања и војне опреме
„Службени
лист СФРЈ”, број 9 од 13. фебруара 1981.
 
 
1. Контрола
коришћења средстава за реализацију инвестиционих програма за производњу
наоружања и војне опреме обухвата контролу свих елемената коришћења тих
средстава, а нарочито контролу законитости коришћења и наменске употребе
средстава; рационалности, динамике реализације и других услова из одобреног
инвестиционог програма.
 
2. Војни сервис у
саставу Народне банке Југославије контролише обезбеђивање и реализацију финансијских
средстава по наменама, износима и динамици предвиђеним у инвестиционом
програму.
Војни сервис у
саставу Народне банке Југославије доставља Савезном секретаријату за народну
одбрану извештаје о реализацији одобрених инвестиционих програма за све организације
удруженог рада – носиоце инвестиционог програма, за периоде за које се израђују
периодични обрачуни и завршни рачуни Југословенске народне армије, а најдоцније
у року од 15 дана од дана истека извештајног периода.
Изузетно од одредбе
става 2. ове тачке, Војни сервис у саставу Народне банке Југославије, дужан је
да поднесе извештај о обезбеђивању и реализацији средстава, и по указаној
потреби или на тражење Савезног секретаријата за народну одбрану.
 
3. Коришћење средстава,
по указаној потреби, контролишу и инспекцијске службе Савезног секретаријата за
народну одбрану у оквиру својих права и надлежности.
 
4. Савезни
секретаријат за народну одбрану увидом у документацију и непосредним увидом на
лицу места у организацијама удруженог рада – носиоцима инвестиционог програма,
контролише реализацију инвестиционог програм са становишта наменског коришћења
средстава динамике реализације и обезбеђења планираног техничко-технолошког
нивоа капацитета за производњу наоружања и војне опреме.
На основу утврђеног
стања и коришћења средстава Савезни секретаријат за народну одбрану предузима
одговарајуће мере у оквиру својих права и дужности.
 
5. Ово упутство
ступа на снагу осмог дана од дана објављивања у „Службеном листу СФРЈ”.
  
Р. в. п. бр. 9
30. јануара 1981.
године
Београд
Савезни секретар за
народну одбрану
генерал армије,

Никола Љубичић, с.
р.