ЗАКОН


о измиривању обавеза 

Србије 
и 

Црне


Горе 
на име чланског улога у капиталу и резервама 

Развојне 
банке 

Савета


Европе

"Службени
лист СЦГ", број 14 од 26. марта 2004.

 

Члан 1.

Укупна вредност чланског улога Србије и
Црне Горе у капиталу Развојне
банке Савета Европе износи 15.511.000 евра, што је 0,48% капитала
Развојне банке Савета Европе.

Члански улог Србије и Црне Горе у капиталу
Развојне банке Савета
Европе из става 1. овог члана састоји се од уплатног дела који износи
1.712.000 евра, што је 11,04% чланског улога и дела по позиву који износи
13.799.000 евра, што је 88,96% чланског улога.

 

Члан 2.

Србија и Црна Гора измирује износ од
1.712.000 евра на име уплатног
дела чланског улога у капитал Развојне банке Савета Европе из члана 1.
став 2. овог закона.

 

Члан 3.

Државе чланице Србије и Црне Горе обезбеђују
у својим годишњим буõетима
средства за уредно измиривање обавеза из члана 2. овог закона, и то:

– у року од 30 дана од датума приступања
Развојној банци Савета Европе
износ од 428.000 евра;

– на исти датум 2005. године, износ од
428.000 евра;

– на исти датум 2006. године, износ од
428.000 евра;

– на исти датум 2007. године, износ од
428.000 евра.

 

Члан 4.

Укупна вредност учешћа Србије и Црне Горе у
резервама Развојне банке
Савета Европе износи 4.348.000 евра, што је 0,48% резерви Развојне банке
Савета Европе.

 

Члан 5.

Србија и Црна Гора измирује износ од
4.348.000 евра на име учешћа
у резервама Развојне банке Савета Европе из члана 4. овог закона.

 

Члан 6.

Државе чланице Србије и Црне Горе обезбеђују
у својим годишњим буõетима
средства за уредно измиривање обавеза из члана 5. овог закона, и то:

– у року од 30 дана од датума приступања
Развојној банци Савета Европе
износ од 1.087.000 евра;

– на исти датум 2005. године, износ од
1.087.000 евра;

– на исти датум 2006. године, износ од
1.087.000 евра;

– на исти датум 2007. године, износ од
1.087.000 евра.

 

Члан 7.

Србија и Црна Гора измирује обавезе према
Развојној банци Савета
Европе по основу обезбеђених средстава из чл. 3. и 6. овог закона.

 

Члан 8.

Курсне разлике које настају у вези са
измиривањем обавеза у смислу
овог закона сносе државе чланице Србије и Црне Горе, сагласно делу износа обавезе
при чијем измиривању су настале 
курсне
разлике.

 

Члан 9.

Државе чланице Србије и Црне Горе обезбеђују
средства за плаћање
провизије и трошкова за трансфер средстава за измиривање обавеза према
Развојној банци Савета Европе у смислу овог закона.

 

Члан 10.

По настанку обавезе плаћања чланског улога
по позиву из члана
1. став 2. овог закона, извори средстава и начин плаћања утврђују се посебним
законом Србије и Црне Горе.

 

Члан 11.

Овај закон ступа на снагу наредног дана од
дана објављивања у “Службеном
листу СЦГ”.