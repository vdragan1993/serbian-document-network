На основу члана 15. став 2, члана 18. став 5. и члана 21. став 8. Закона о метрологији („Службени гласник РС”, број 30/10),
Министар привреде доноси
 
ПРАВИЛНИК 
о мерним трансформаторима који се користе за обрачун електричне енергије
"Службени гласник РС", број 66 од 27. јула 
				2015.
 
Предмет
Члан 1.
Овим правилником прописују се захтеви и означавање мерних трансформатора који се користе за обрачун електричне енергије (у даљем тексту: мерни трансформатор), начин утврђивања испуњености захтева за мерне трансформаторе, методе мерења, као и начин и услови оверавања мерних трансформатора.
Примена
Члан 2.
Овај правилник примењује се на мерне трансформаторе у колима наизменичне струје, фреквенције 50 Hz.
Под мерним трансформатором, у смислу овог правилника, подразумевају се:
1) струјни мерни трансформатор;
2) струјни мeрни трансформатор са проширеним мерним опсегом;
3) група струјних мерних трансформатора, израђена као целина од два или три струјна мерна трансформатора;
4) напонски мерни трансформатор;
5) напонски мерни трансформатор, двополно изолован, појединачан, или два трансформатора у V-споју, у заједничком кућишту са три изолатора;
6) капацитивни напонски мерни трансформатор;
7) комбиновани мерни трансформатор израђен као целина од једног струјног мерног трансформатора и једног напонског мерног трансформатора једнополно изолованог у заједничком кућишту;
8) група мерних трансформатора израђена као целина од два или три струјна мерна трансформатора, са два или три напонска мерна трансформатора у заједничком кућишту.
Значење појединих израза
Члан 3.
Поједини изрази који се употребљавају у овом правилнику имају следеће значење:
1) називни однос трансформације струјног мерног трансформатора је однос између називне примарне струје и називне секундарне струје и даје се у облику нескраћеног разломка;
2) називни однос трансформације напонског мерног трансформатора је однос између називног примарног напона и називног секундарног напона и даје се у облику нескраћеног разломка;
3) називна примарна струја и називна секундарна струја струјног мерног трансформатора су ефективне вредности примарне струје и секундарне струје које се уписују на натписну плочицу и према којима се одређују особине трансформатора;
4) називна снага струјног мерног трансформатора је привидна снага изражена у волтамперима (VA) са прописаним фактором снаге коју трансформатор може да даје секундарном колу при називној секундарној струји и прикљученом називном терету;
5) терет струјног мерног трансформатора је привидни отпор секундарног кола изражен у омима (W), са назначеним фактором снаге и може се изразити као привидна снага секундарног кола у волтамперима (VA), са назаначеним фактором снаге и називном секундарном струјом;
6) називни примарни напон и називни секундарни напон напонског мерног трансформатора су ефективне вредности примарног напона и секундарног напона које се уписују на натписну плочицу и према којима се одређују особине мерног трансформатора;
7) називна снага напонског мерног трансформатора је привидна снага изражена у волтамперима (VA) са назначеним фактором снаге коју мерни трансформатор може да даје секундарном колу при називном секундарном напону и прикљученом називном терету;
8) терет напонског мерног трансформатора је привидна проводност секундарног кола изражен у сименсима (Ѕ), са назначеним фактором снаге и може се изразити као привидна снага секундарног кола у волтамперима (VA), са назаначеним фактором снаге и називним секундарним напоном;
9) називни терет је вредност терета на коме се заснивају границе дозвољених грешака прописане овим правилником.
Други изрази који се употребљавају у овом правилнику, а нису дефинисани у ставу 1. овог члана имају значење које је дефинисано законима којима се уређују метрологија и стандардизација.
Захтеви 
Члан 4.
Захтеви за мерне трансформаторе дати су у Прилогу 1 – Захтеви за мерне трансформаторе, који је одштампан уз овај правилник и чини његов саставни део.
Резултат мерења
Члан 5.
Резултат мерења мерним трансформатором изражава се као неименовани број и приказује се односом трансформације напона, за напонске мерне трансформаторе, односно односом трансформације струје за струјне мерне трансформаторе.
Означавање
Члан 6.
На мерни трансформатор постављају се следећи натписи и ознаке:
1) пословно име, односно назив произвођача мерног трансформатора;
2) ознака врсте мерног трансформатора;
3) производна ознака мерног трансформатора (тип, односно модел мерног трансформатора); 
4) серијски број и година производње;
5) називне вредности примарне струје и секундарне струје или примарног напона и секундарног напона;
6) називна фреквенција;
7) називна снага и одговарајућа ознака класе тачности;
8) називне снаге и одговарајуће ознаке класе тачности за мерне трансформаторе са више називних снага и класа тачности;
9) ознаке одговарајућих прикључака и језгара или намота, ако мерни трансформатор има два или више језгара, односно намота;
10) највиши погонски напон, одвојен косом цртом од вредности подносивог наизменичног напона и подносивог ударног напона, при чему се подносиви ударни напон даје само за мерне трансформаторе намењене за уградњу у постројења на отвореном простору;
11) ознака проширеног мерног опсега;
12) топлотна класа изолације, ако се разликује од класе А;
13) фактор сигурности;
14) називна краткотрајна термичка струја за струјне мерне трансформаторе;
15) називни фактор напона и одговарајуће називно трајање за напонске мерне трансформаторе.
Натписи и ознаке из става 1. овог члана постављају се тако тако да буду видљиве, читљиве и неизбрисиве, односно да их није могуће уклонити без трајног оштећења.
Начин утврђивања испуњености захтева
Члан 7.
Утврђивaњe испуњeнoсти зaхтeвa зa струјне мерне трансформаторе врши сe oвeрaвaњeм струјних мерних трансформатора кoje oбухвaтa: 
1) проверу означавања прикључака; 
2) размагнетисавање струјних мерних трансформатора; 
3) испитивање тачности струјних мерних трансформатора.
Утврђивaњe испуњeнoсти зaхтeвa зa напонске мерне трансформаторе врши сe oвeрaвaњeм напонских мерних трансформатора кoje oбухвaтa: 
1) проверу означавања прикључака; 
2) испитивање тачности напонских мерних трансформатора.
Мерни трансформатори се прегледају појединачно.
Нaчини и услoви oвeрaвaњa мерних трансформатора, oднoснo мeтoдe мeрeњa из ст. 1. и 2. oвoг члaнa дaтe су у Прилoгу 2 – Oвeрaвaњe мерних трансформатора, кojи je oдштaмпaн уз oвaj прaвилник и чини њeгoв сaстaвни дeo.
Члан 8.
Мерни трансформатор пoдлeжe првoм или вaнрeднoм oвeрaвaњу, у склaду сa зaкoнoм кojим сe урeђуje мeтрoлoгиja и прoписимa дoнeтим нa oснoву тoг зaкoнa.
Прелазна и завршна одредба
Члан 9.
Дaнoм почетка примене овог правилника престају да важе Правилник о метролошким условима за мерне трансформаторе за бројила електричне енергије („Службени лист СФРЈ”, брoj 66/84) и Метролошко упутство за преглед мерних трансформатора за бројила електричне енергије („Гласник ЗМДМ”, број 3/83). 
Члан 10.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. октобра 2015. године.
 
Број 110-00-130/2015-07
У Београду, 14. јула 2015. године
Министар,
Жељко Сертић, с.р
 
 
Прилози
 
Прилог 1 -
				Захтеви за мерне 
				трансформаторе 
 
Прилог 2 -
				Оверавање мерних 
				трансформатора