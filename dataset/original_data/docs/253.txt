Редакцијски пречишћен текст
 
 
На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
ОДЛУКУ
о образовању Националног савета за климатске промене
"Службени 
				гласник РС", број 127 од 21. новембра 2014, 28
				од 20. марта 2015, 11 од 17. фебруара 
				2017.
1. Образује се Национални савет за климатске промене (у даљем тексту: Савет).
2. Задаци Савета су да:
1) прати стање, развој и спровођење националне политике у области климатских промена, секторских политика и других планских докумената, са аспекта конзистентности са националном политиком климатских промена и предлаже мере за усмеравање, координирање и унапређење политика, мера и активности у овој области; 
2) прати остваривање међународних обавеза Републике Србије у области климатских промена, разматра извештаје о спровођењу Oквирне конвенције УН о промени климе и предлаже мере за ублажавање климатских промена, односно смањење емисије гасова стаклене баште и прилагођавање на измењене климатске услове; 
3) разматра потребу за изменама и допунама закона и других прописа који су од значаја за област климатских промена и о томе даје мишљења Влади; 
4) даје предлоге за остваривање циљева борбе против климатских промена, а нарочито у процесу преговора Републике Србије са Европском унијом у области климатских промена; 
5) прати спровођење и предлаже мере унапређења националне стратегије борбе против климатских промена са акционим планом; 
6) промовише борбу против климатских промена и укључење питања климатских промена у секторске политике; 
7) иницира измене политика, прописа и мера у области климатских промена у складу са европским прописима и стандардима Уједињених нација, као и предлоге одлука од значаја за спровођење релевантних пројеката и других активности у области климатских промена. 
3. У Савет се именују:
– за председника:
Бранислав Недимовић, министар 
				пољопривреде и заштите животне средине;
– за заменика председника:
др Стана Божовић, државни секретар у 
				Министарству пољопривреде и заштите животне средине;
– за секретара:
Данијела Божанић, шеф Одсека, 
				Министарство пољопривреде и заштите животне средине;
– за чланове:
1) Ненад Мијаиловић, државни секретар 
				у Министарству финансија, 
2) проф. др Милош Бањац, вршилац 
				дужности помоћника министра рударства и енергетике,
3) Миона Поповић Мајкић, руководилац 
				Групе у Министарству привреде,
4) Лазар Лекић, саветник у 
				Министарству грађевинарства, саобраћаја и инфраструктуре,
5) Предраг Марић, помоћник министра 
				унутрашњих послова,
6) проф. др Зоран Лазаревић, вршилац 
				дужности помоћника министра просвете, науке и технолошког 
				развоја,
7) др Мехо Махмутовић, државни 
				секретар у Министарству здравља,
8) Kaтарина Лалић Смајевић, вршилац 
				дужности помоћника министра спољних пословa,
9) Ксенија Миленковић, вршилац 
				дужности директора Канцеларије за Европске интеграције,
10) Жарко Степановић, вршилац дужности 
				директора Канцеларије за сарадњу са цивилним друштвом,
11) Филип Радовић, вршилац дужности 
				директора Агенције за заштиту животне средине, Министарство 
				пољопривреде и заштите животне средине,
12) проф. др Југослав Николић, 
				директор Републичког хидрометеролошког завода,
13) Александар Драгишић, директор 
				Завода за заштиту природе Србије,
14) Владимир Галић, покрајински 
				секретар за урбанизам и заштиту животне средине Аутономне 
				покрајине Војводине,
15) Ненад Грбић, покрајински секретар 
				за енергетику, грађевинарство и саобраћај Аутономне покрајине 
				Војводине,
16) Горан Триван, секретар за заштиту 
				животне средине града Београда,
17) доц. др Владимир Ђурђевић, Физички 
				факултет, Универзитет у Београду,
18) проф. др Душан Николић, Правни 
				факултет, Универзитет у Новом Саду,
19) проф. др Слободан Милутиновић, 
				Факултет заштите на раду, Универзитет у Нишу,
20) Ђорђе Станичић, генерални секретар 
				Сталне конференције градова и општина,
21) Наташа Ђерег, координатор Радне 
				групе за поглавље 27, Национални конвент о ЕУ, Центар за 
				екологију и одрживи развој Cekor, Суботица,
22) Драгана Милеуснић, Коалиција 27.
*Службени гласник РС, број 
				11/2017
 
4. Савет ће, у циљу ефикаснијег обављања својих послова, образовати радне тимове, радне групе, укључивати у рад представнике организација цивилног друштва и ангажовати експерте.
5. Савет доноси Пословник о свом раду на првој седници. 
6. Савет је дужан да доставља Влади извештај о раду најмање сваких 90 дана. 
7. Стручне и административно-техничке послове за потребе Савета обавља Министарство пољопривреде и заштите животне средине.
8. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-14443/2014
У Београду, 20. новембра 2014. године
Влада
Председник,
Александар Вучић, с.р.