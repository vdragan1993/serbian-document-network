На основу члана 17. ст. 1. и 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14) и члана 44а Закона о заштити од пожара („Службени гласник РС”, бр. 111/09 и 20/15),
Министар унутрашњих послова доноси
 
ПРАВИЛНИК
о техничким захтевима безбедности од пожара спољних зидова зграда
"Службени гласник РС", број 59 од 28. јуна 
				2016.
 
Члан 1.
Овим правилником прописују се технички захтеви безбедности од пожара које грађевински производи у саставу (структури) спољних зидова морају испунити приликом пројектовања, изградње, реконструкције, доградње, адаптације, употребе и одржавања стамбених зграда, пословних зграда, зграда јавне намене, индустријских зграда и складишта, као и приликом извођења радова на спољном зиду ради унапређења енергетске ефикасности.
Члан 2.
Отпорност према пожару спољних зидова и прекидна вертикална и хоризонтална растојања нису предмет овог правилника.
Члан 3.
Овим правилником обухваћене су следеће врсте спољних зидова:
1) зидани (опека, блокови и сл.) или бетонски (ливени на лицу места или префабриковани) зидови са топлотно-изолационим слојем и спољним зиданим, бетонским и другим сличним слојем за заштиту од дејства атмосферилија, без вентилисаног ваздушног слоја – међупростора; самоносећи префабриковани фасадни панели;
2) зидани (опека, блокови и сл.) или бетонски (ливени на лицу места или префабриковани) зидови са топлотно-изолационим слојем и спољним зиданим, бетонским и другим сличним слојем за заштиту од дејства атмосферилија, са укљученим вентилисаним ваздушним слојем/међупростором (вентилисани спољни зид);
3) зидани (опека, блокови и сл.) или бетонски (ливени на лицу места или префабриковани) зидови са контактним топлотно-изолационим системом (ETICS).
Графички приказ спољних зидова из тач. 1), 2) и 3) одштампан је у Прилогу 1. уз овај правилник и чини његов саставни део. 
Члан 4.
Термини и појмови употребљени у овом правилнику имају следеће значење:
1) Спољни зид је једнослојна или вишеслојна, носећа или неносећа зидна конструкција која дели простор унутар зграде од спољног окружења;
2) Висина зграде, у смислу овог правилника, је разлика између коте коловоза уз зграду, или платоа намењеног за ватрогасно возило, с којег би се интервенисало у случају пожара у згради, и коте пода највишег спрата на коме бораве људи;
3) Битан саставни део спољног зида јесте елемент или део композиције елемената који је значајан у погледу реакције на пожар: слој масе по јединици површине ≥1,0 kg/m² или дебљине ≥1,0 mm. Битан саставни део спољног зида испитује се у погледу реакције на пожар;
4) Небитан саставни део спољног зида је елемент или део композиције елемената који није значајан у погледу реакције на пожар, а који има:
(1) дебљину <1,0 mm или
(2) слој масе по јединици површине <1,0 kg/m². 
Два или више небитних слојева постављених један преко другог (то јест без битног саставног дела између тих слојева) сматрају се једним небитним саставним делом, ако у збиру сви заједно испуњавају захтеве за небитан саставни део;
5) Негориви грађевински материјали су материјали класе реакције на пожар А1 и А2 према SRPS EN 13501-1; 
6) Гориви грађевински материјали су материјали класе реакције на пожар B, C, D, E и F према SRPS EN 13501-1;
7) Продукција дима је карактеристика материјала при горењу класификационе ознаке s1, s2 и s3 према SRPS EN 13501-1;
8) Горуће капљице су карактеристика материјала при горењу класификационе ознаке d0, d1 и d2 према SRPS EN 13501-1.
Члан 5.
Зграде у смислу овог правилника разврставају се у следеће категорије: 
1) Категорија „А” која обухвата:
(1) помоћне зграде у функцији главне зграде – приземне зграде које нису намењене за трајни боравак, БРГП највише 40 m²,
(2) помоћне зграде јавне намене БРГП највише 40 m²,
(3) мале надземне гараже дефинисане посебним прописом;
2) Категорија „Б” која обухвата:
(1) стамбене зграде с највише четири стамбене јединице, пословне зграде и зграде јавне намене, максималне БРГП највише 400 m²,
(2) подземно надземне и средње надземне гараже дефинисане посебним прописом,
(3) слободностојеће хладњаче удаљене од других објеката најмање 10 m у којима није предвиђен стални боравак лица,
(4) помоћне зграде у функцији главне зграде – приземне зграде које нису намењене за трајни боравак, БРГП веће од 40 m²;
3) Категорија „В1” која обухвата:
(1) стамбене зграде, пословне зграде и зграде јавне намене, висине највише 15 m,
(2) велике надземне гараже дефинисане посебним прописом,
(3) складишта дефинисана посебним прописом,
(4) индустријске зграде;
4) Категорија „В2” која обухвата:
(1) стамбене зграде, пословне зграде и зграде јавне намене, висине од 15 m до 22 m,
(2) зграде повећаног ризика у погледу евакуације у случају хитности (вртићи, школе, факултети, домови здравља, болнице, домови за стара лица, стационари и установе за лица с посебним потребама и сл.) капацитета највише 500 лица,
(3) зграде јавне намене у којима се окупља од 200 до 500 лица;
5) Категорија „Г” која обухвата:
(1) стамбене зграде, пословне зграде и зграде јавне намене, висине преко 22 m,
(2) зграде повећаног ризика у погледу евакуације у случају хитности (вртићи, школе, факултети, домови здравља, болнице, домови за стара лица, стационари и установе за лица с посебним потребама и сл.) капацитета преко 500 лица,
(3) зграде јавне намене у којима се окупља више од 500 лица,
(4) зграде од посебног друштвеног и државног значаја дефинисане посебним прописом.
Члан 6.
Ако се зграда према члану 5. овог правилника може разврстати у више различитих категорија, разврставање се врши на бази строжијег критеријума.
Члан 7.
У саставу спољног зида у погледу система или појединачних компонената система морају се применити грађевински производи најмање карактеристике реакције на пожар према SRPS EN 13501-1 у складу са табелама 1, 2. и 3.
Табела 1. зидани (опека, блокови и сл.) или бетонски (ливени на лицу места или префабриковани) зидови са топлотно-изолационим слојем и спољним зиданим, бетонским и другим сличним слојем за заштиту од дејства атмосферилија, без вентилисаног ваздушног слоја/међупростора; самоносећи префабриковани фасадни панели, чији је графички приказ одштампан у Прилогу 1, слика 1.




Категоризација зграде


А


Б


В1


В2


Г




Класа реакције на пожар система (спољни зид); 


Ds2 d2


Cs2 d2


Bs1 d1


A2s1 d1


A1




Класа реакције на пожар компонената






спољни слој *


Bs2 d2


Bs2 d2


Bs2 d1


A2s1 d1


A2s1 d1




изолациони слој


Es2 d2


Es2 d2


Bs2d1


A2s1 d1


A2s1 d1




(*) Критеријум важи и за унутрашњи слој самоносећег префабрикованог фасадног панела
Табела 2. зидани (опека, блокови и сл.) или бетонски (ливени на лицу места или префабриковани) зидови сa топлотно-изолационим слојем и спољним зиданим, бетонским и другим сличним слојем за заштиту од дејства атмосферилија, са укљученим вентилисаним ваздушним слојем/међупростором (вентилисани спољни зид), чији је графички приказ одштампан у Прилогу 1, слика 2.




Категоризација зграде


А


Б


В1


В2


Г




Класа реакције на пожар система


D s2 d2


Cs2 d2


Bs2 d1


A2s1d1


A1




Класа реакције на пожар компонената






Спољни слој


D s2d2


Cs2d2


B s2 d1


A2s1d1


A1




Потконструкција






– линијски елемент везе


D


C


B


A2


A1




– тачкасти елемент везе


А2


А2


А2


А2


А2




изолациони слој


Ds2d2


Cs2d2


A1 


A1 


A1 




Табела 3. зидани (опека, блокови и сл.) или бетонски (ливени на лицу места или префабриковани) зидови са контактним топлотно-изолационим системом (ETICS), чији је графички приказ одштампан у Прилогу 1, слика 3.




Категоризација зграде


А


Б


В1


В2


Г




Класа реакције на пожар система


Ds2d2


C s2d2


B s2 d1


A2s1d1


A1 




Класа реакције на пожар компонената






завршни слој


B s2 d1


B s2 d1


A2 s2 d1


A2 s1 d1


A2 s1 d1




изолациони слој


E s2d2


E s2d2


B2 s2d2


A2s1d1 


A1 




Члан 8.
Ако се за један систем или компоненту система могу применити различите класе реакције на пожар из Табела 1, 2. и 3. избор се врши на бази строжијег критеријума.
Код специфичне позиције суседних објеката, ради спречавања преноса пожара са једног објекта на други преко грађевинских материјала уграђених у спољне фасадне зидове, методологијом процене ризика мора се потврдити класа реакције на пожар система или компонената система која је изабрана у складу са одредбама овог правилника.
Када се проценом ризика, из става 2. овог члана, не потврди да су изабрани грађевински материјали у погледу реакције на пожар прихватљиви, тада се за објекат морају изабрати материјали разврстани у прву следећу вишу класу реакције на пожар у складу са Табелама 1, 2. и 3.
Члан 9.
Ако систем или компоненте система спољних зидова са контактним топлотно-изолационим системом (ETICS), Табела 3, нису у целини од негоривог материјала, морају се предвидети хоризонтални и вертикални појасеви на границама пожарних сегмената и пожарних сектора, чија дебљина не може бити мања од дебљине термоизолационог материјала, на начин приказан на слици 1. у Прилогу 2. који је одштампан уз овај правилник и чини његов саставни део.
Материјали од којих се изводе појасеви из става 1. овог члана морају имати коефицијент провођења топлоте мањи него бетон с аморфним агрегатом карактеристике λ = 1.3 W/mK (ту спадају и плоче од пресоване минералне вуне, гипс плоче, ћелијасти и лаки бетони, глинене и силикатне опеке итд.) и морају бити класе реакције на пожар према SRPS EN 13501-1:
1) класе А1 на границама пожарних сегмената;
2) класе А1 или А2 на границама пожарних сектора.
Материјали из става 2. овог члана морају бити причвршћени негоривим анкерима.
Члан 10.
Висина хоризонталног појаса (hp) не може бити мања од 1 m, а ширина вертикалног појаса (wp) не мања од 1 m на граници пожарних сегмената и сектора, при чему увек мора бити испуњен услов да је h>hp, односно w>wp као што је приказано на слици 2. у Прилогу 2.
Изузетно висина, односно ширина, појаса из става 1. овог члана може се смањити извођењем конзоле, симса, односно ребра чија је димензија p > 0,5 m на начин приказан на слици 3. у Прилогу 2.
Члан 11.
Ако је стреха или кровни покривач изведен од горивих материјала, изнад отвора највиших етажа мора се уградити негориви хоризонтални појас висине најмање 1 m од материјала класе реакције на пожар А1 према SRPS EN 13501-1. Негориви хоризонтални појас се изводи најмање 0,5 m са леве и десне стране отвора мерено од крајњих ивица. 
Члан 12.
Спољашњи завршни слој, који покрива појасеве из чл. 9. и 10. овог правилника, а ради уједначавања изгледа спољног зида и других захтева, изводи се од негоривих материјала: посебних лаких малтера за ту намену, украсних камених плоча, стакла итд.
Члан 13.
Ако се на постојеће објекте уграђује топлотно-изолациони систем (ETICS) или компоненте система који није у целини од негоривог материјала, тада се у нивоу сваке међуспратне конструкције мора уградити негориви хоризонтални појас висине најмање 1m изведен од материјала класе реакције на пожар А1 према SRPS EN 13501-1, или се морају применити захтеви за систем односно компоненте система који се односе на прву вишу категорију зграде из Табеле 3. овог правилника. 
Члан 14.
Испуњеност захтева за системе и компоненте система који су предмет овог правилника по завршетку радова утврђује се на основу исправа о усаглашености које су уређене у складу са посебним прописима.
Члан 15.
Када су захтеви за системе и компоненте система који су предмет уређивања овим правилником, уређени и другим прописима тада се примењују одредбе прописа у ком су утврђени строжији захтеви.
Изузетно од става 1. овог члана у погледу система и компоненти система за слободностојећа складишта и хладњаче из члана 5. овог правилника, који су изведени од самоносећих префабрикованих фасадних панела, удаљене најмање 10 m од других зграда из члана 5. овог правилника, примењују се одредбе овог правилника. 
Члан 16.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 01 12616/15-11
У Београду, 21. јуна 2016. године
Министар,
др Небојша Стефановић, с.р.
 
 
Прилози