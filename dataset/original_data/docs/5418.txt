Редакцијски пречишћен текст
 
 
На основу члана 123. тачка 3. Устава Републике Србије, а у вези са чланом 12. Закона о робним резервама („Службени гласник РС”, број 18/92) и на основу члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси
 
УРЕДБУ
о продаји минералног ђубрива

"Службени гласник РС", бр. 22 од 23. марта 
	2012, 93 од 28. септембра 2013.
 
Члан 1.
Овом уредбом уређују се услови и начин продаје минералног ђубрива NPK 15:15:15 и KAN 27% N ради унапређења производње воћа.
Укупна количина минералног ђубрива чија продаја се врши у складу са овом уредбом износи 5.000.000 kg минералног ђубрива NPK 15:15:15 и 2.000.000 kg минералног ђубрива KAN 27% N и власништво је Републичке дирекције за робне резерве (у даљем тексту: Дирекција).
Члан 2.
Продаја минералног ђубрива из члана 1. ове уредбе врши се преко Дирекције.
Члан 3.
Право на куповину минералног ђубрива из члана 1. ове уредбе има физичко лице – носилац породичног комерцијалног, односно некомерцијалног пољопривредног газдинства које је уписано у Регистар пољопривредних газдинстава (у даљем тексту: Регистар) у складу са Правилником о начину и условима уписа и вођења Регистра пољопривредних газдинстава, обрасцима захтева за упис и промену података и прилога, документацији која се прилаже уз захтев, начину чувања података, као и о условима за пасивни статус пољопривредног газдинства („Службени гласник РС”, бр. 111/09, 21/10, 89/10, 22/11, 97/11 и 15/12 – у даљем тексту: Правилник) и чије се породично пољопривредно газдинство у Регистру води у активном статусу, односно чије се породично пољопривредно газдинство услед необнављања статуса регистрације у Регистру води у пасивном статусу (у даљем тексту: физичко лице) ако на дан ступања на снагу ове уредбе има пријављене површине засађене воћем.
Члан 4.
Квалитет минералног ђубрива NPK 15:15:15 из члана 1. ове уредбе одговара прописаном стандарду SRPS H.B4.035, а минералног ђубрива KAN 27% N прописаном стандарду је SRPS H.B4.031.
Члан 5.
Дирекција продаје минерално ђубриво NPK 15:15:15 по цени од 46,60 дин/kg и KAN 27% N по цени од 25,55 дин/kg, у складу са овом уредбом.
Минерално ђубриво се преузима утоварено у возило код овлашћеног складиштара Дирекције ХИП „Азотара” у реструктурирању, Панчево.
Физичко лице сноси трошкове транспорта, истовара, утовара, путарине, еколошке таксе и остале зависне трошкове.
Члан 6.
Физичко лице које има право на куповину минералног ђубрива у складу са овом уредбом може да купи минерално ђубриво NPK 15:15:15 највише до 700 kg по хектару, а највише за два хектара пријављене површине под воћем и KAN 27% N највише до 350 kg, по хектару, а највише за два хектара пријављене површине под воћем, у складу са Правилником. 
	
Припадујућа количина минералног ђубрива по физичком лицу одређује се множењем пријављене површине под воћем у Регистру и норматива из става 1. овог члана, заокружено на 50 kg и то тако да се количина до закључно са 25 килограма заокружује на нула, а преко 25 kg заокружује на 50 kg. 
	
Члан 7.
Захтев за куповину минералног ђубрива подноси се Дирекцији до 12. априла 2012. године, на Обрасцу – Захтев за куповину минералног ђубрива (у даљем тексту: захтев), који је одштампан уз ову уредбу и чини њен саставни део.
Захтев из става 1. овог члана физичко лице може поднети и преко удружења пољопривредних произвођача регистрованих у Агенцији за привредне регистре односно преко правног лица и предузетника које се бави откупом, односно складиштењем или прерадом воћа, као и преко земљорадничке задруге.
Ако удружење, односно правно лице, предузетник или земљорадничка задруга из става 2. овог члана прими захтев дужан је да тај захтев проследи без одлагања Дирекцији. 
	
Физичко лице у захтеву из става 1. овог члана уписује податке о пријављеним површинама под воћем са стањем на дан ступања на снагу ове уредбе. 
	
Члан 8.
Након извршене провере података Дирекција закључује уговор са физичким лицем о купопродаји минералног ђубрива NPK 15:15:15 и/или KAN 27% N којим се уређују међусобна права и обавезе, као и начин и средство обезбеђења.
Налог за преузимање минералног ђубрива издаје се физичком лицу после потписивања уговора и достављања једне бланко потписане соло менице и меничног овлашћења.
Члан 9.
Физичко лице је дужно да минерално ђубриво купљено у складу са овом уредбом плати Дирекцији 
	
	најкасније до 1. октобра 2013. године*.
 
*Службени 
	гласник РС, број 93/2012
 
Члан 10.
Физичко лице је дужно да минерално ђубриво купљено у складу са овом уредбом искористи искључиво за пролећне радове у пољопривреди на површинама пријављеним под воћем, у складу са Правилником.
Члан 11.
Продаја минералног ђубрива у складу са овом уредбом врши се по редоследу подношења захтева до количина утврђених чланом 1. став 2. ове уредбе.
Ако се пријава подноси преко лица из члана 7. став 2. ове уредбе датум подношења захтева физичких лица сматра се датум и час пријема захтева у Дирекцији. 
	
Члан 12.
Новчаном казном од 100.000 до 1.000.000 динара казниће се за прекршај правно лице ако примљени захтев не проследи без одлагања Дирекцији (члан 7. став 3).
Новчаном казном од 20.000 до 100.000 динара казниће се за прекршај из става 1. овог члана и одговорно лице у правном лицу.
Новчаном казном од 20.000 до 500.000 динара казниће се за прекршај из става 1 овог члана предузетник.
Новчаном казном од 20.000 до 150.000 динара казниће се за прекршај физичко лице ако купљено минерално ђубриво употреби супротно члану 10. ове уредбе.
Члан 13.
Надзор над спровођењем ове уредбе врши Министарство пољопривреде, трговине, шумарства и водопривреде.
Члан 14.
Ова уредба ступа на снагу наредног дана од дана објављивања у „Службеном гласнику Републике Србије”.
 
05 број 110-2161/2012-1
У Београду, 22. марта 2012. године

Влада
Председник,
др 
	Мирко Цветковић, с.р.
 
Образац
ЗАХТЕВ ЗА КУПОВИНУ МИНЕРАЛНОГ ЂУБРИВА
Подносилац захтева – Носилац регистрованог пољопривредног газдинства (попуњава подносилац захтева)
 
(име и презиме): __________________________________________
ЈМБГ:
Бр. регистрованог пољопривредног газдинства (БПГ):
Место: __________________________________________________
Адреса: _________________________________________________
Контакт телефон: _________________________________________
Површина засађена воћем у ha________
Тражена количина минералног ђубрива NPK 15:15:15 ________kg
Тражена количина минералног ђубрива KAN 27% N ________kg
Потпис подносиоца захтева
________________________
(попуњава овлашћено лице за пријем захтева у Дирекцији)
Датум пријаве: _ _._ _.20_ _.
Време пријаве: час и минут
_ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ _ 
	
Потврда о пријему (преузима подносилац захтева)
(попуњава овлашћено лице за пријем захтева у Дирекцији)
Датум пријаве: _ _._ _.20_ _.
Време пријаве: час и минут
Потпис овлашћеног лица 
Дирекције за пријем                     Потпис подносиоца захтева
_____________________                     ________________________