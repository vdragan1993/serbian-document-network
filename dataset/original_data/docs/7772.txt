Редакцијски пречишћен текст
 
 
 

На
основу чл. 159. и 160. Закона о пензијском и инвалидском осигурању („Службени гласник
РС”, бр. 34/03, 64/04 – УС, 84/04 – др. закон, 85/05, 101/05 – др. закон и
63/06 – УС),

Управни
одбор Републичког фонда за пензијско и инвалидско осигурање, на седници одржаној
7. фебруара 2008. године, донео је

 

ПОСЛОВНИК

Управног одбора Републичког
фонда за пензијско и инвалидско осигурање

„Службени гласник
РС“, бр.
31 
од
28. марта 2008, 
108 од 10. октобра 2014.

 

 

I. ОСНОВНЕ ОДРЕДБЕ

 

Члан 1.

Овим
пословником ближе се уређују начин рада и одлучивања у Управном одбору Републичког
фонда за пензијско и инвалидско осигурање (у даљем тексту: Управни одбор).

 

 Члан 2.

Управни
одбор ради када седници присуствује већина* од укупног броја чланова Управног
одбора. 

Управни
одбор доноси одлуке већином гласова укупног броја чланова Управног одбора.

Рад
на седници је јаван.

*Службени гласник 
РС, број 108/2014

 

II. КОНСТИТУИСАЊЕ УПРАВНОГ
ОДБОРА

 

1. Сазивање прве седнице
Управног одбора

 

Члан 3.

Прву
седницу Управног одбора сазива председник Управног одбора из претходног сазива.
Седницу може сазвати и најстарији члан Управног одбора.

 

 Члан 4.

Првој
седници Управног одбора, до избора председника Управног одбора, председава најстарији
члан Управног одбора (председавајући).

  

Члан 5.

На
првој седници Управног одбора врши се * избор председника
и заменика председника Управног одбора.

*Службени гласник 
РС, број 108/2014

 

Брисан је 
одељак 2. (види члан 3. Одлуке - 108/2014-61)

 

Члан 6.

Брисан је (види 
члан 3. Одлуке - 108/2014-61)
 

II. ПРАВА И ДУЖНОСТИ
ЧЛАНОВА УПРАВНОГ ОДБОРА

 
 

Члан 7.

Члан
Управног одбора има права и дужности утврђене законом, Статутом Републичког фонда
за пензијско и инвалидско осигурање (у даљем тексту: Статут) и овим пословником.

Члан
Управног одбора има право и дужност да присуствује седницама и да учествује у раду
и одлучивању.

Ако
је члан Управног одбора спречен да присуствује седници, дужан је да о томе претходно
обавести председника Управног одбора (у даљем тексту: председник).

О
присуствовању седницама води се евиденција.

  

Члан 8.

Члан
Управног одбора има право да:

–
подноси предлоге за доношење општих и других аката, као и предлоге за измену и допуну
тих аката;

–
предлаже разматрање одређених питања од значаја за пензијско и инвалидско осигурање,
као и предузимање одређених мера;

–
предлаже разматрање питања која се односе на спровођење утврђених мера за област
пензијског и инвалидског осигурања и за извршавање општих и других аката;

–
покреће и друга питања из делокруга рада Управног одбора.

 

 Члан 9.

Члан
Управног одбора има право да буде обавештен о свим питањима, о реализацији одлука,
спровођењу закона и других аката и извршавању задатака и мера, које су значајне
за унапређивање и развој у области пензијског и инвалидског осигурања.

 

III. НАЧИН РАДА УПРАВНОГ
ОДБОРА

 

Члан 10.

Управни
одбор ради на седницама.

Седнице
сазива председник Управног одбора.

У
случају спречености председника, седницу сазива заменик председника.

 

 Члан 
11.*

Председник Управног одбора сазива седницу по сопственој иницијативи, на предлог 
најмање три члана Управног одбора и директора Фонда.*

*Службени гласник 
РС, број 108/2014

 

Члан 12.

Позив
за седницу доставља се члановима Управног одбора седам дана пре одржавања седнице.

У
хитним случајевима, председник може да сазове седницу у року краћем од рока из става
1. овог члана, а дневни ред за ову седницу може предложити и на самој седници.

Кад нарочито важни и хитни случајеви налажу да се седница Управног одбора сазове 
и одржи без одлагања, а већина чланова Управног одбора због оправданог разлога 
не може да присуствује седници, председник Управног одбора може одлучити да се 
седница одржи, а да одсутни чланови Управног одбора гласају телефоном или 
телефаксом (телефонска седница).*

Дневни ред телефонске седнице утврђује председник Управног одбора и о тако 
утврђеном дневном реду се не гласа и он се не може мењати.*

*Службени гласник 
РС, број 108/2014

  

Члан 13.

Уз
позив за седницу доставља се предлог дневног реда и одговарајући материјал, као
и записник са претходне седнице.

Изузетно
од става 1. овог члана, ако су у питању материјали чије је доношење и примена везана
за рок који се не може прекорачити, материјал се може доставити и накнадно.

 

 Члан 14.

Седницама
Управног одбора председава председник, а у случају његове спречености заменик председника.

Ако
је и заменик председника спречен, седници председава један од чланова Управног одбора
према њиховом договору.

 

Члан 15.

Седницама
Управног одбора присуствују и учествују у раду, без права одлучивања, * директор Републичког фонда за пензијско и инвалидско осигурање,
директор Покрајинског фонда за пензијско и инвалидско осигурање и запослени у Републичком
фонду за пензијско и инвалидско осигурање (у даљем тексту: Фонд) које директор одреди.

*Службени гласник 
РС, број 108/2014 

 

Члан 16.

На
почетку седнице председник утврђује да ли постоји кворум за одржавање седнице.

Ако
председник утврди на почетку или у току седнице да не постоји кворум, седницу ће
одложити, односно прекинути.

У
случају одлагања, односно прекида седнице, председник ће заказати нову седницу или
наставак прекинуте седнице за одређени дан и сат, о чему се писмено обавештавају
само одсутни чланови.


Уколико се ради о нарочито важним и хитним питањима о којима Управни одбор треба 
да се изјасни, председник Управног одбора може одлучити да одсутни чланови 
Управног одбора гласају телефоном или телефаксом.*

 *Службени 
гласник РС, број 108/2014  
 

Члан 17.

Пре
преласка на рад по дневном реду усваја се записник са претходне седнице. О примедбама
на записник одлучује се без расправе. Ако се примедба усвоји врши се одговарајућа
измена у записнику.

 

 Члан 18.

Дневни
ред седнице предлаже председник.

Предложени
дневни ред може бити измењен или допуњен.

Предлог
у смислу става 2. овог члана могу поднети чланови Управног одбора, директор Фонда
и директор Покрајинског фонда.

 

Члан 19.

После
усвајања дневног реда прелази се на разматрање појединих питања по утврђеном дневном
реду.

Разматрање
обухвата, по потреби, уводно излагање обрађивача материјала, расправу и одлучивање.

 

 Члан 20.

Учесници
у расправи су дужни да говоре кратко и сажето, без понављања излагања која су већ
изречена на седници.

На
седници се може одлучити да се излагање ограничи на одређено време.

  

Члан 21.

Расправа
се води све док има учесника у расправи.

Након
закључене расправе, односно констатације да расправе није било, прелази се на одлучивање.

Пре
или после расправе може се одлучити да се поједино питање изостави са дневног реда
или да се врати обрађивачу на даље проучавање или допуну.

  

Члан 22.

О
реду на седници стара се председавајући.

За
повреду реда на седници могу да се изрекну мере: опомена, одузимање речи и удаљење
са седнице.

  

Члан 23.

Опомена
се изриче члану Управног одбора, који говори пре него што је затражио и добио реч,
ако прекида говорника у излагању, или сличним поступком нарушава ред на седници,
или поступа противно одредбама овог пословника.

Мера
одузимања речи изриче се члану Управног одбора који је на тој седници већ опоменут.

Мера
удаљења са седнице може се изрећи члану Управног одбора који и после изречених мера
из ст. 1. и 2. овог члана омета или спречава рад на седници.

Мере
из овог члана изриче председник.

  

Члан 24.

Нико
не може да говори на седници пре него што затражи и добије реч од председника.

Говорника
може да опомене на ред, или да га прекине у говору само председник.

Председник
се стара да говорника нико не омета у говору.

 

Члан 25.

Учесник
у расправи може да говори само о питању које је на дневном реду, а ако се удаљи
од дневног реда, председник ће га на то прво опоменути а потом и одузети реч.

  

Члан 26.

У
Управном одбору се одлучује гласањем.

О
предлогу општег акта или другог материјала одлучује се у целини. Ако је поднет предлог
за измену или допуну општег акта или другог материјала, најпре се одлучује о предлогу
за измену односно допуну, а затим о предлогу у целини.

Гласање
на седници је јавно, уколико се не донесе одлука да се о одређеним питањима гласа
тајно.

Јавно
гласање врши се дизањем руке.

Тајно
гласање врши се гласачким листићима заокруживањем речи „за” или речи „против”.

По
завршеном јавном или тајном гласању председник утврђује резултат гласања и објављује
да је одговарајући предлог прихваћен или одбијен.

  

Члан 27.

О
раду на седници, резултатима одлучивања и донетим закључцима води се записник и
стенографске белешке.

Члан
Управног одбора који је на седници издвојио мишљење може да тражи да се битни делови
његове изјаве унесу у записник.

О
састављању и чувању усвојеног записника стара се директор Фонда.

Усвојени
записник потписује председник или друго лице које је у складу са одредбама овог
пословника председавало седници.

  

Члан 28.

У
циљу разматрања појединих конкретних питања из надлежности Управног одбора могу
се образовати радна тела.

Управни
одбор образује радна тела и утврђује њихов састав и задатке.

 

 Члан 29.

Акте
Управног одбора потписује председник Управног одбора.

Изворник
акта потписан од стране председника и оверен печатом Фонда, чува се у документацији
Фонда.

 

 Члан 30.

Представници
средстава јавног информисања благовремено се обавештавају о одржавању седнице и
омогућава им се упознавање са материјалима и присуство седници, осим ако се ради
о питањима о којима се у смислу одредаба Статута, расправа и одлучивање обавља без
присуства јавности.

 

IV. ЗАВРШНА ОДРЕДБА

 

Члан 31.

Овај пословник ступа на снагу
осмог дана од дана објављивања у „Службеном гласнику Републике Србије“.

 

 08/5 број 022.2-10/7

У Београду, 7. фебруара 2008. године

Управни одбор Републичког фонда

за пензијско и инвалидско осигурање

Председник,

др Мехо Махмутовић, с.р.