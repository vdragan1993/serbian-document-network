Редакцијски пречишћен текст

 

На
основу члана 60. став 2. Закона о водама („Службени гласник РС“, број 46/91),

Министар
пољопривреде, Министар за здравље и Министар заштите животне средине, доносе

 

 

ПРАВИЛНИК

о условима које морају да испуњавају предузећа и друга правна лица која врше одређену врсту испитивања квалитета површинских и подземних вода, као и испитивање квалитета отпадних вода

„Службени
гласник РС“, бр. 41 од 22 .априла 1994, 47 од 14. 
јула 1994.

 

 

Члан
1.

Овим правилником
прописују се услови које морају да испуњавају предузећа и друга правна лица
која врше испитивање квалитета површинских и подземних вода, као и испитивање
квалитета отпадних вода (у даљем тексту: предузећа) у погледу кадрова, опреме,
просторија и других услова за вршење одређених врста испитивања.

 

Члан
2.

За вршење
физичко-хемијских испитивања предузеће мора да располаже просторијама за:

1) физичко-хемијске
анализе са текућом водом, радним површинама и дигестором, површином 20 m2.;

2) инструментално
аналитичка испитивања површине 30 m2;

3) смештај аналитичких
и других вага са антивибрационим столовима, површине 6 m2;

4) припрему узорака
површине 12 m2;

5) прање и сушење
лабораторијског посуђа, површине 20 m2;

6) складиштење
хемикалија и лабораторијског посуђа, површине 15 m2;

7) прописно
складиштење запаљивих и других опасних и експлозивних материјала, површина 5
m2;

 

Члан
3.

За вршење
микробиолошких испитивања предузеће мора да располаже просторијама за:

1) припремање
узорака и микробиолошког испитивања – микроскопирање, површине 20 m2;

2) тест испитивања са
дафнијама, површине 20 m2;

3) прање и сушење
лабораторијског посуђа, површине 20 m2;

4) складиштење
потребног прибора, опреме и лабораторијског посуђа, површине 15 m2. 

* „Службени гласник
РС“, број 47/94 (испр.)

 

Члан
4.

За вршење
микробиолошких испитивања предузеће мора да располаже просторијама за:

1) асептичко
засејавање и вршење микробиолошких материјала и узорака, површине 10 m2;

2) припремање
микробиолошких подлога површине 15 m2;

3) очитавање
резултата, површине 6 m2;

4) прање и
стерилисање прибора, опреме и лабораторијског посуђа, површине 15 m2;

5) складиштење
потребног прибора, опреме и лабораторијског посуђа, површине 5 m2.

 

Члан
5.

За вршење
радиолошких испитивања предузећа мора да располаже просторијама за:

1) припремање узорка
за мерење, површине 16 m2;

2) смештај мерне
опреме, површине 20 m2;

3) заштиту од чувања
килибрационих радиоактивних извора и привремено одлагање контаминираног
материјала и узорака, површине 10 m2;

4) прање и сушење
опреме и лабораторијског посуђа, површине 10 m2;

5) складиштење
неактивних хемикалија и лабораторијске опреме и посуђа, површине 15 m2.

 

Члан
6.

Предузеће из чл. 2.
до 5. овог правилника које је овлашћено за вршење више врста испитивања може
имати заједничке просторије за прање и стерилизацију прибора опреме и
лабораторијског посуђ

а, као и за
складиштење потребних хемикалија, прибора, опреме и лабораторијског посуђа.

 

Члан
7.

Подови и зидови
просторија морају бити изграђени од одговарајућих материјала отпорних на
хемикалије и влагу и имати глатке површине које омогућују лако чишћење, прање и
дезинфекцију.

Просторије у
зависности од намене, морају имати топлу и хладну текућу воду.

Просторије у
зависности од намене, морају имати одговарајућу вентилацију и осветљење и бити
заштићене од спољних утицаја који би се могли негативно одразити на резултате
испитивања.

Распоред просторија
мора бити такав да омогућава одвијање редовних активности без неповољних
међусобних утицаја.

 

Члан
8.

За вршење
физичко-хемијских испитивања предузеће мора бити опремљено уређајима и опремом,
и то:

1) атомским
апсорпционим спектифотометром (са припадајућом опремом);

2) IR
спектрофотометром;

3) UV – VIS
спектрофотометром;

4) гасним
хроматографом;

5) кондуктометром;

6) pH метром;

7) турбидиметром;

8) аналитичком
вагом, (течност на 4 децимале);

9) техничком вагом,
(тачност на 2 децимале);

10) термостатом;

11) воденим и
пешчаним или уљним купатилом;

12) расхладним
уређајем – фрижидером;

13) уређајем за
дубоко замрзавање;

14) пећи за жарење;

15) вакум
упаривачем;

16) сушилицом;

17) уобичајеним
лабораторијским посуђем од ватросталног и обичног стакла порцелана и пластике.

 

Члан
9.

За вршење
хидробиолошких испитивања предузеће мора бити опремљено уређајима и опремом, и
то:

1) бинокуларним
микроскопом са имерзијом;

2) бинокуларом;

3) уређајем за дубоко
замрзавање;

4) уређајем за
хлађење – хладњаци;

5) аналитичком
вагом, (тачност на 4 децимале);

6) техничком вагом,
(тачност на 2 децимале);

7) центрифугом;

8) уобичајеним
лабораторијским посуђем и прибором за микроскопирање (предметнице, покровнице,
коморе за бројење и сл.);

9) планктонском
мрежом од свиле бр. 20-25;

10) мередов –
мрежом;

11) багером типа
Екман-бирге и Петерсон;

12) прибором типа
„Карцер“ за узимање обраштаја;

13) системом сита
различитих димензија окаца за испирање муља.

 

Члан
10.

За вршење
микробиолошких испитивања предузеће мора бити опремљено уређајима и опремом, и
то:

1) уређајем за суву
стерилизацију;

2) аутоклавом;

3) термостатом са регулацијом температуре од 20 C до + 60 C;

4) воденим купатилом
са регулацијом температуре од + 37 C до + 100 C.

5) уређајем за
хлађење – хладњацима;

6) уређајем за
дубоко замрзавање;

7) аналитичком вагом
(тачност на 4 децимале);

8) техничком вагом
(тачност на 2 децимале);

9) за
ултрафилтрацију или мембранфилтрацију;

10) бинокуларним
микроскопом са имерзијом;

11) коховим лонцем;

12)
електромагнетском мешалицом са грејачем;

13) за
хомогенизацију и електричном центрифугом;

14) апаратом за
дестилацију воде;

15) уобичајеним
лабораторијским посуђем и прибором за микроскопирање.

 

Члан
11.

За вршење радиолошких
испитивања предузеће мора бити опремљено уређајима и опремом, и то:

1)
високорезолуционим полупроводничким гама спектрометром са нискофонском
заштитом;

2) течним
сцинтилационим бројачем за одређивање трицијума;

3) нискофонским
антикоинцидентним бета – бројачем;

4) урађејем за
обогаћивање узорака трицијума;

5) пећи на жарење;

6) сушницом;

7) дигестором;

8) вакум упаривачем;

9) опремом за
селективно издвајање појединих радионуклеида;

10) уобичајеним
лабораторијским посуђем.

 

Члан
12.

Поред опреме из чл. 8.
до 11. овог правилника за мерење протока воде предузеће мора бити опремљено и
то:

1) хидрометријским
крилом;

2) стандардним
преливима;

3) вентури цевима;

4) електромагнетним
мерачима;

5) хронометрима;

6) одговарајућим
посудама и другим прибором.

 

Члан
13.

За вршење
физичко-хемијских испитивања предузеће мора имати запослена лица са следећом
стручном спремом и то:

1) најмање 2 лица
високе стручне спреме (дипломирани физиохемичар, или дипломирани технолог, или
дипломирани хемичар);

2) најмање 3 лица
средње стручне спреме (хемијски и/или лабораторијски техничар).

 

Члан
14.

За вршење
хидробиолошких испитивања, предузеће мора имати запослена лица са следећом
стручном спермом и то:

1) најмање 1 лице
високе стручне спреме (дипломирани биолог);

2) најмање 1 лице средње
стручне спреме (санитарни или хемијски техничар).

 

Члан
15.

За вршење
микробиолошких испитивања предузеће мора имати запослена лица са следећом
стручном спремом и то:

1) најмање 1 лице
високе стручне спреме (дипломирани биолог – микробиолог, или ветеринар –
микробиолог или лекар специјалиста микробиолог);

2) најмање 2 лица
средње стручне спреме (санитарни техничар и хемијски техничар).

 

Члан
16.

За вршење
радиолошких испитивања предузеће мора имати запослена лица са следећом стручном
спремом и то:

1) најмање 1 лице
високе стручне спреме (дипломирани физичар или дипломирани физикохемичар или
дипломирани технолог);

2) најмање 1 лице
средње стручне спреме (хемијски техничар).

 

Члан
17.

За мерење протока
воде предузеће мора имати запослена лица са следећом стручном спремом и то:

1) најмање 1 лице
високе стручне спреме (дипломирани грађевински инжењер хидротехничког смера;

2) најмање 1 лице
средње стручне спреме (хидротехничар).

 

Члан
18.

Предузећа и друга
правна лица овлашћена за вршење испитивања која испуњавају услове утврђене овим
правилником, могу ове послове да обављају под условом да примењују прописане
стандардне методе.

Министарство
пољопривреде, шумарства и водопривреде врши проверу прописаних стандардних
метода и тачност резултта испитивања интеркалибрацијом овлашћених лабораторија.

 

Члан
19.

Предузећа која су на
основу Правилника о условима које морају да испуњавају предузећа и друга правна
лица која врше одређену врсту испитивања квалитета површинских и подземних
вода, као и испитивање квалитета отпадних вода („Службени гласник СРС“, број
49/90) утврђена решењем Министарства пољопривреде, шумарства и водопривреде да
испуњавају услове, могу да врше ова испитивања до доношења акта којим се
утврђује испуњеност услова из овог правилника.

Акт о испуњености
услова из ст. 1. овог члана, Министарство пољопривреде, шумарства и
водопривреде, донеће у року од 6 месеци од дана ступања на снагу овог
правилника.

 

Члан
20.

Даном ступања на
снагу овог правилника престаје да важи Правилник о условима које морају да
испуњавају предузећа и друга правна лица која врше одређенуврсту испитивања
квалитета површинских и подземних вода, као и испитивања квалитета отпадних
вода („Службени гласник СРС“, број 29/90).

 

Члан
21.

Овај правилник ступа
на снагу осмог дана од дана објављивања у „Службеном гласнику Републике
Србије“.

 

 

Број 110-00-69/94-07

У Београду, 27. маја 1994.
године

 

Министар пољопривреде,
шумарства и водопривреде


Ивко Ђоновић, с.р.

 

Министар за здравље

др 
Лепосава Милићевић,
с.р.

 

Министар заштите животне 

средине

др 
Јордан Алексић, с.р.