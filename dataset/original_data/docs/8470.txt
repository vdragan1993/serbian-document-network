Редакцијски пречишћен текст
 
 
 

На основу члана 10. став 4, члана 16. став 6, члана 17. став 2. и члана 30. став 6. Закона о хемикалијама („Службени гласник РС”, број 36/09) и тачке 8. став 5. подтачка 11) Одлуке о оснивању Агенције за хемикалије („Службени гласник РС”, брoj 78/09), 
 

Управни одбор Агенције за хемикалије на седници одржаној 16. јула 2010. године, донео је 
 
 
 

ПРАВИЛНИК

о класификацији, паковању, обележaвању и


оглашавању* хемикалије и одређеног производа

„Службени гласник РС“, бр. 59 од 23. августа 2010, 
25 од 12. априла 2011.
 


*Службени 
гласник РС, број 25/2011
 
 

I. OСНОВНЕ ОДРЕДБЕ
 

Члан 1.

Овим правилником прописују се начин класификације, паковања, обележавања и 
 

оглашавања* хемикалије и одређеног производа, својства супстанце за коју може да се употреби алтернативни хемијски назив, као и садржај захтева за употребу алтернативног хемијског назива.
 

*Службени 
гласник РС, број 25/2011
 

Члан 2.

Поједини изрази употребљени у овом правилнику имају следеће значење:

1) експлозивна хемикалија јесте хемикалија у чврстом или течном стању, у облику пасте или гела која може да реагује егзотермно и без атмосферског кисеоника, изазивајући врло брзо стварање и испуштање гасова и која под одређеним условима детонира, брзо се запали или експлодира под утицајем топлоте када је у ограниченом простору;

2) оксидујућа хемикалија јесте хемикалија која изазива веома егзотермне реакције у контакту са другим супстанцама, а нарочито са запаљивим супстанцама;

3) веома лако запаљива хемикалија јесте хемикалија у течном стању са екстремно ниском тачком паљења и ниском тачком кључања, као и хемикалија у гасовитом стању која је запаљива у контакту са ваздухом на температури и притиску околине;

4) лако запаљива хемикалија јесте:

- хемикалија која се у контакту са ваздухом загреје и запали при температури и притиску околине, без довођења додатне енергије;

- хемикалија у чврстом стању која се лако запали након краткотрајног контакта са извором паљења и наставља да гори, односно сагори по уклањању извора паљења;

- хемикалија у течном стању која има врло ниску тачку паљења;

- хемикалија која у додиру са водом или влажним ваздухом развија лако запаљиве гасове у количинама које су опасне;

5) запаљива хемикалија јесте хемикалија у течном стању која има ниску тачку паљења;

6) веома токсична хемикалија јесте хемикалија која у веома малим количинама, ако се удише, прогута или абсорбује кроз кожу, изазива смрт, акутно или хрoнично оштећење здравља;

7) токсична хемикалија јесте хемикалија која у малим количинама, ако се удише, прогута или апсорбује кроз кожу, изазива смрт, акутно или хронично оштећење здравља;

8) штетна хемикалија јесте хемикалија која, ако се удише, прогута или апсорбује кроз кожу, изазива смрт, акутно или хронично оштећење здравља;

9) корозивна хемикалија јесте хемикалија која у контакту са живим ткивом може да га уништи;

10) иритативна хемикалија јесте хемикалија која није корозивна, а која при краткотрајном, дуготрајном или поновљеном контакту са кожом или слузокожом може да изазове њену упалу;

11) хемикалија која изазива сензибилизацију јесте хемикалија која, ако се удише или продре кроз кожу, може да изазове реакцију преосетљивости, а дуже излагање тој хемикалији може да изазове карактеристичне штетне ефекте; 
 

12) карциногена хемикалија јесте хемикалија која, ако се удише, прогута или продре кроз кожу, може да изазове рак или повећа могућност његовог настанка;

13) мутагена хемикалија јесте хемикалија која, ако се удише, прогута или апсорбује кроз кожу, може да изазове наследне генетске промене или повећа могућност њиховог настанка;

14) хемикалија токсична по репродукцију јесте хемикалија која, ако се удише, прогута или апсорбује кроз кожу, може да изазове ненаследне штетне ефекте код потомства и/или ослаби мушке или женске репродуктивне функције, односно способност или да повећа могућност њиховог настанка;

15) хемикалија опасна по животну средину јесте хемикалија која представља тренутну или одложену опасност за једну или више компонената животне средине на местима где продре у животну средину;

16) амбалажа јесте једна или више посуда и сви други додаци или материјали потребни да би се задржао садржај и испунили други безбедносни захтеви;

17) паковање јесте упаковани производ који се састоји од амбалаже и садржаја у њој или процес којим се садржај пакује у амбалажу.
 

II. КЛАСИФИКАЦИЈА
 

Класа опасности
 

Члан 3.

Хемикалије се 
класификују у једну или више класа опасности тако што се подаци о својствима 
хемикалије упоређују са критеријумима за класификацију у одређену класу 
опасности који су дати у Прилогу 1. који чини саставни део овог правилника.*

На основу физичких и хемијских својстава и критеријума датих у Прилогу 1. Деo 2. хемикалије се могу класификовати у следеће класе опасности:

- експлозивно,

- оксидујуће,

- веома лако запаљиво,

- лако запаљиво,

- запаљиво.

На основу својстава која утичу на живот и здравље људи и критеријума датих у Прилогу 1. Део 3. и 4. хемикалије се могу класификовати у следеће класе опасности:

- веома токсично,

- токсично,

- штетно,

- корозивно,

- иритативно,

- сензибилизација,  

- карциногенo,

- мутагенo,

- токсичнo по репродукцију.

На основу 
својстава која утичу на животну средину и критеријума датих у Прилогу 1. Део 5. 
хемикалије се могу класификовати у класу опасности:*

– опаснo по 
животну средину.*

Брисан је 
ранији 
став 5. (види члан 3. 
Правилника - 25/2011-69)
 

*Службени 
гласник РС, број 25/2011
 

Поступак класификације
 

Члан 4.

У поступку класификације хемикалије узимају се у обзир подаци о свим опасним својствима хемикалије из члана 3. овог правилника.

У поступку класификације хемикалије могу се користити подаци добијени применом метода испитивања које су уређене посебним прописом о методама испитивања опасних својстава хемикалија, подаци o процени опасности смеше добијени применом метода израчунавања датих у Прилогу 2, 3. и 4. који чине саставни део овог правилника, подаци добијени на основу доступних резултата претходних испитивања, подаци у складу са условима који су уређени међународним прописима о транспорту опасног терета, подаци из стручне литературе или подаци добијени из практичног искуства.

Ако се у поступку класификације хемикалије користе подаци добијени применом метода испитивања које нису уређене посебним прописом наведеним у ставу 2. овог члана, валидност ових података мора се проценити упоређивањем коришћених метода са прописаним методама.

Изузетно од ст. 1. и 2. овог члана, за одређивање својстава средства за заштиту биља могу се користити и друге међународно признате методе које су у складу са прописима којима се уређују средства за заштиту биља.
 

Члан 5.

Опасној хемикалији се, у поступку класификације, додељује графички приказ опасности (пиктограм), писано упозорење, знак опасности, ознакa ризика и ознакa безбедности на основу података из члана 4. овог правилника и критеријума датих у Прилогу 1. 
 

Графички прикази опасности, писана упозорења и знакови опасности из става 1. овог члана дати су у Прилогу 5. Део 1.

Прилог 5. чини саставни део овог правилника.

Ознаке ризика из 
става 1. овог члана указују на могућу опасност (у даљем тексту: R ознака) и дате 
су у Прилогу 5. Део 2, а додељују се у складу са критеријумима за избор ознака 
који су дати у Прилогу 1. Део 2-5.*

Ознаке 
безбедности из става 1. овог члана указују на мере предострожности које је 
потребно предузети да би се избегла или умањила опасност (у даљем тексту: S 
ознака) и дате су у Прилогу 5. Део 3, а додељују се у складу са критеријумима за 
избор ознака који су дати у Прилогу 1. Део 6.*
 


*Службени 
гласник РС, број 25/2011
 

Члан 6.

Ако се у поступку класификације хемикалије идентификују нечистоће, адитиви или појединачни састојци који се класификују као опасни на основу ефеката по живот и здравље људи или животну средину, ови састојци се узимају у обзир приликом класификације хемикалије уколико су њихове концентрације једнаке или веће од граничних концентрација датих у Табели 1.
 

Табела  
1. Граничне концентрације
 





Опасна својства супстанце 
			 



Хемикалије у 
            гасовитом стању 
            (% (V/V))



Хемикалије у течном или чврстом стању

(масени %)





Веома токсично 
			 



≥ 0,02  



≥ 0,1





Токсично



≥ 0,02  



≥ 0,1





Карциногено, категорија 1 или 2



≥ 0,02  



≥ 0,1





Мутагено, категорија 1 или 2



≥ 0,02  



≥ 0,1





Токсично по репродукцију,
            категорија 1 или 2



≥ 0,02  



≥ 0,1





Штетно  



≥ 0,2  



≥ 1





Корозивно



≥ 0,02  



≥ 1





Иритативно



≥ 0,2  



≥ 1





Сензибилизација



≥ 0,2  



≥ 1





Карциногено, категорија 3



≥ 0,2  



≥ 1





Мутагено, категорија 3 
			 



≥ 0,2  



≥ 1





Токсично по репродукцију,
            категорија 3  



≥ 0,2  



≥ 1





Опасно по животну средину (ознака „N”)


 




≥ 0,1





Опасно по животну средину (озонски омотач)



≥ 0,1



≥ 0,1





Опасно за по животну средину


 




≥ 0,1




 

Нечистоће, адитиви или појединачни састојци морају се узети у обзир у поступку класификације хемикалија и када је њихова концентрација мања од граничних концентрација датих у Табели 1, уколико су њихове концентрације једнаке или веће од граничних концентрација датих у Списку класификованих супстанци или у Прилогу 3. и 4, осим ако није другачије одређено у Прилогу 6. који чини саставни део овог правилника.

Граничне концентрације дате у Табели 1. не примењују се за азбест, а присуство азбеста мора се узети у обзир у поступку класификације хемикалије, односно производа који садржи азбест у било којој концентрацији. 
 

Изузетно од става 3. овог члана, ако су у Списку класификованих супстанци дате граничне концентрације за азбест (Индекс бр. 650-013-00-6), у поступку класификације хемикалије, односно производа који садржи азбест примењују се те граничне концентрације. 
 
 

Класификација хемикалије на основу физичких и хемијских својстава
 

Члан 7.

У поступку класификације хемикалије на податке о њеним физичким и хемијским својствима примењују се критеријуми за класификацију дати у Прилогу 1. Део 2. 
 

Физичка и хемијска својства хемикалија одређују се прописаним методама испитивања.

Изузетно од става 2. овог члана, када поједина физичка и хемијска својства смеша (као што су запаљивост и оксидативност) није могуће утврдити применом прописаних метода испитивања, употребљавају се алтернативне методе израчунавања дате у Прилогу 2.

Ако се на основу доступних података добијених из искуства у пракси може закључити да се физичка и хемијска својства хемикалија разликују од оних одређених прописаним методама испитивања, те хемикалије се класификују на основу података из искуства у пракси.
 

Члан 8.

Није потребно одређивати опасна физичка и хемијска својства смеше ако:

- ни један од састојака у смеши нема физичка и хемијска својства на основу којих се класификује у једну од класа опасности из члана 3. став 2. овог правилника и ако подаци који су доступни произвођачу указују да смеша нема опасна физичка и хемијска својства или

- подаци указују на то да се при промени састава смеше са познатим саставом њена класификација не мења. 
 
 

Класификација хемикалије на основу својстава која утичу 
на живот и здравље људи
 

Члан 9.

У поступку класификације хемикалије на податке о њеним својствима која утичу на живот и здравље људи примењују се критеријуми за класификацију на основу токсиколошких својстава из Прилога 1. Део 3. и на основу специфичних ефеката на здравље људи из Прилога 1. Део 4. 
 

Када је научно потврђено да није могуће одредити својства хемикалије која утичу на живот и здравље људи на основу постојећих резултата испитивања на животињама или употребом конвенционалних метода израчунавања датих у Прилогу 3, могу се вршити испитивања на животињама применом прописаних метода, а у складу са прописима којима се уређује заштита животиња које се користе у експерименталне и друге научне сврхе.

Када је неко од својстава која утичу на живот и здравље људи одређено и методом испитивања и конвенционалном методом израчунавања из става 2. овог члана, за класификацију смеше користе се подаци добијени применом метода испитивања, осим у случају карциногености, мутагености или токсичности по репродукцију, када се искључиво користи конвенционална метода израчунавања из става 2. овог члана.
 

Члан 10.

Ако се епидемиолошким студијама, научно потврђеним студијама случаја или статистички обрађеним подацима, као што су подаци о акутним тровањима или подаци који се односе на професионалне болести, утврди да се ефекти уочени на људима разликују од ефеката добијених применом прописаних метода испитивања на животињама, тада се хемикалија класификује према ефектима на људе. 
 

Ако се утврди да подаци добијени конвенционалном методом израчунавања потцењују стварну опасност смеше по здравље људи због 


синергистичких* или сличних ефеката, то се мора узети у обзир приликом класификације смеше.

Ако се утврди да се конвенционалном методом израчунавања прецењује стварна опасност смеше по здравље људи због антагонистичких или сличних ефеката, то се мора узети у обзир приликом класификације смеше.
 

*Службени 
гласник РС, број 25/2011
 

Класификација хемикалија на основу својстава која утичу 
на животну средину
 

Члан 11.

У поступку класификације хемикалије на податке о својствима хемикалије која утичу на животну средину примењују се критеријуми за класификацију из Прилога 1. Део 5. 
 

Када је неко од својстава смеше која утичу на животну средину одређено и методом испитивања и конвенционалном методом израчунавања датом у Прилогу 4, за класификацију смеше користе се подаци добијени применом метода испитивања.
 

Ревизија класификације
 

Члан 12.

Произвођач, увозник или даљи корисник дужан је да се информише о новим научним или техничким подацима који могу да утичу на класификацију и да изврши ревизију класификације супстанце или смеше коју ставља у промет узимајући у обзир и ове податке. 
 

Произвођач, увозник или даљи корисник дужан је да изврши ревизију класификације смеше на основу својстава која утичу на живот и здравље људи у складу са чл. 9. и 10. овог правилника и својстава која утичу на животну средину у складу са чланом 11. овог правилника, ако се:

- састав смеше промени тако да се замени или дода један или више састојака, без обзира на то да ли ови састојци имају опасна својства из члана 3. овог правилника или

- почетне концентрације једног или више опасних састојака смеше промене у складу са Табелом 2.
 

Табела  
2. Опсег и дозвољено одступање од почетних  концентрација састојка смеше изражених  у масеном или запреминском проценту 
 
 





Опсег почетних концентрација састојка смеше (% m/m или %V/V)



Дозвољено одступање од почетне 
            концентрације састојка смеше  

(% m/m или %V/V)





  ≤ 2,5%  

 > 2,5 ≤ 10% 
			 

 > 10 ≤ 25% 
			 

 > 25 ≤ 100% 
			 



± 30%  

± 20%

± 10%

± 5%




 

Произвођач, увозник или даљи корисник дужан је да усвоји класификацију хемикалије у складу са резултатима ревизије, изузев ако је хемикалија укључена у Списак класификованих супстанци.

Ревизија класификације из ст. 1. и 2. овог члана не примењује се ако постоји валидан научни доказ на основу којег се може закључити да се поновном проценом опасности неће променити резултат класификације.

На хемикалије које су уређене прописима којима се уређују средства за заштиту биља или биоцидни производи примењују се и захтеви из тих прописа.
 

III. ПАКОВАЊЕ
 

Члан 13.

Амбалажа опасне хемикалије мора да испуњава следеће услове:

1) амбалажа мора да буде таква да спречава изливање садржаја;

2) амбалажа и затварач морају да буду израђени од материјала који се не може оштетити садржајем у њој и који не подлеже реакцији са садржајем при којој настају опасна једињења; 
 

3) амбалажа и затварач морају да буду довољно чврсти да могу да поднесу притиске и ударце приликом руковања;

4) заменљиви затварачи на амбалажи морају да буду такви да се могу отварати и затварати више пута, а да садржај не исцури; 
 

5) амбалажа хемикалије намењене за општу употребу мора да има затварач који отежава отварање од стране деце ако садржи:

- хемикалије које су класификоване као веома токсичне, токсичне или корозивне или

- хемикалије које представљају опасност од аспирације (Xn, R65) и које су класификоване и обележене у складу с одредбама датим у Прилогу 1. Део 3. одељак 3.2.3, осим ако су ове хемикалије у облику аеросола или је паковање опремљено запечаћеним распршивачем или 
 

- метанол (CAS бр. 67-56-1) у концентрацији једнакој или већој од 3% и/или дихлорметан (CAS бр. 75-09-2) у концентрацији једнакој или већој од 1%; 
 

6) на амбалажи хемикалије намењене за општу употребу мора се налазити тактилно упозорење на опасност ако садржи хемикалије које су класификоване као штетне, веома лако запаљиве, лако запаљиве, веома токсичне, токсичне или корозивне, осим на амбалажи хемикалије у облику аеросола која је класификована само као веома лако запаљива или лако запаљива;

7) амбалажа не сме да има:

- облик и сликовни приказ такав да може да привуче пажњу, односно побуди радозналост код деце или да може да доведе корисника у заблуду у погледу коришћења хемикалије,

- облик, сликовни приказ и ознаке које се уобичајено употребљавају за обележавање хране, лекова, козметичких производа и хране за животиње.
 

Члан 14.

Затварачи из члана 13. став 1. тачка 5) овог правилника морају да испуњавају услове стандарда:

1) SRPS EN ISO 8317 за вишекратно отварање или

2) SRPS EN 862 за једнократно отварање.

Тактилно упозорење из члана 13. став 1. тачка 6) овог правилника мора да испуњава услове стандарда SRPS ISO 11683.
 

Члан 15.

Амбалажа хемикалије којa задовољава услове из прописа о транспорту опасног терета железницом, друмским саобраћајем, унутрашњим пловним путевима, поморским или ваздушним саобраћајем, у складу је са условима из члана 13. став 1. тач. 1), 2) и 3) овог правилника.
 

IV. ОБЕЛЕЖАВАЊЕ
 

Елементи обележавања
 

Члан 16.

Супстанце класификоване према члану 3. овог правилника могу се стављати у промет ако су обележене у складу са Прилогом 1. Део 7. 
 

На етикети опасне супстанце морају бити видљиво и неизбрисиво наведени следећи подаци:

1) хемијски назив супстанце из Списка класификованих супстанци или хемијски назив према EINECS, ELINCS, IUPAC или ISO номенклатури ако супстанца није у Списку класификованих супстанци, 
 

2) графички приказ опасности (пиктограм), знак опасности и писано упозорење; 
 

3) ознаке ризика (R ознаке);

4) ознаке безбедности (S ознаке);

5) припадајући идентификациони број (EC број, CAS број, односно индекс број ако је супстанца у Списку класификованих супстанци);

6) номинална количина супстанце у паковању, ако је супстанца намењена за општу употребу;

7) назив, пуна адреса и телефонски број снабдевача који опасну супстанцу ставља у промет у Републици Србији.

Изузетно од става 3. овог члана на паковању супстанце чији је садржај једнак или мањи од 125ml не морају се налазити R и S ознаке, ако је та супстанца класификована као:

- иритативна, лако запаљива, запаљива, односно оксидујућа или

- штетна и није намењена за општу употребу.  
 

Члан 17.

Смеше класификоване у складу са овим правилником могу се стављати у промет ако су обележене у складу са Прилогом 1. Део 7. и Део 9. одељак 9.5. 
 

На етикети опасне смеше морају бити видљиво и неизбрисиво наведени следећи подаци:

1) трговачко име или друга ознака којом се смеша идентификује;

2) хемијски назив супстанци од којих се смеша састоји;

3) графички приказ опасности (пиктограм), знак опасности и писано упозорење; 
 

4) ознаке ризика (R ознаке);

5) ознаке безбедности (S ознаке);

6) номинална количина смеше у паковању, ако је смеша намењена за општу употребу;

7) назив, пуна адреса седишта и телефонски број снабдевача који смешу ставља у промет у Републици Србији.

Супстанце чији 
се хемијски назив мора налазити на етикети смеше одређују се на основу следећих 
правила:*

– за смеше 
класификоване као веома токсичне, токсичне или штетне, наводе се само називи 
супстанци које су класификоване као веома токсичне, токсичне или штетне, ако су 
присутне у концентрацији која је једнака или већа од најниже граничне 
концентрације (за класификацију као штетно-Xn) наведене у Списку класификованих 
супстанци или у Прилогу 3. Део 2. ако у Списку класификованих супстанци нису 
наведене граничне концентрације за ту супстанцу;*

– за смеше 
класификоване као корозивне наводе се само називи супстанци које су 
класификоване као корозивне, ако су присутне у концентрацијама која је једнака 
или већа од најниже граничне концентрације (за класификацију као иритативно-Xi) 
наведене у Списку класификованих супстанци или у Прилогу 3. Део 2. ако у Списку 
класификованих супстанци нису наведене граничне концентрације за ту супстанцу;*

– за смеше које 
су класификоване као: карциногене, категорија 1, 2 или 3; мутагене, категорија 
1, 2 или 3; токсичне по репродукцију, категорија 1, 2 или 3; веома токсичне; 
токсичне или штетне на основу веома тешких иреверзибилних ефеката који настају 
након једнократног излагања; токсичне или штетне на основу опасности од тешког 
оштећења здравља при продуженом излагању; или као смеше које изазивају 
сензибилизацију, наводe се називи супстанци које су допринеле таквој 
класификацији.*

Хемијски називи 
супстанци које доприносе класификацији смеше као: експлозивне; оксидујуће; веома 
лако запаљиве; лако запаљиве; запаљиве; иритативне; или као опасне по животну 
средину, не морају се наводити на етикети, осим уколико се морају навести у 
складу са ставом 3. овог члана.*

На етикети смеше 
наводе се хемијски називи за највише четири супстанце и то оне које су највише 
допринеле класификацији смеше и додељивању ознака ризика на основу опасности 
коју смеша представља по здравље људи, осим уколико је неопходно навести 
хемијске називе за више од четири супстанци да би се указало на природу и 
озбиљност опасности.*

Смеша која је класификована као опасна по животну средину може бити обележена и другачије од обележавања из става 2. тач. 4), 5) и 6) овог члана, a у складу са Прилогом 6. Део 1. и 2. 
 

Изузетно од става 2. овог члана, на паковању смеше чији је садржај једнак или мањи од 125 ml не морају се налазити:

- R и S ознаке, ако је та смеша класификована као лако запаљива, оксидујућа, иритативна, осим смеша са ознаком ризика „R41” или ако је та смеша класификована као опасна по животну средину и обележена знаком опасности „N”;

- S ознаке, ако је та смеша класификована као запаљива 
или опасна по животну средину и није обележена знаком опасности „N”.
 

*Службени 
гласник РС, број 25/2011
 

Члан 18.

На етикети или амбалажи хемикалије која је класификована као опасна не смеју се налазити писана упозорења као што су: „није токсично”, „није штетно”, „није загађивач”, „еколошко” или било које друго писано упозорење које указује да хемикалија није опасна, односно које доводи до потцењивања њене опасности.

Поред података из чл. 16. и 17. овог правилника, на етикети опасне хемикалије, када је то неопходно, могу се налазити и додатни подаци који се односе на здравље људи и безбедност. 
 

Поред података из члана 17. овог правилника, на етикети средства за заштиту биља мора се налазити упозорење: „Придржавати се упутства за употрeбу да би се избегли ризици по здравље људи и животну средину.”
 

Члан 19.

Када је опасна хемикалија упакована у спољашњу амбалажу која служи за транспорт у којој се налази једно или више унутрашњих паковања, спољашња амбалажа се обележава у складу с прописима о транспорту опасног терета, а унутрашња у складу с овим правилником. 
 

Када је опасна хемикалија упакована у амбалажу која служи и за стављање у промет и за транспорт, амбалажа се обележава и у складу са прописима о транспорту опасног терета и у складу са чл. 16. и 17. овог правилника.

На етикети опасне хемикалије из става 2. овог члана не морају се налазити графички приказ опасности, писано упозорење и знак опасности у складу са овим правилником, осим ако се у паковању налази смеша која је класификована као опасна по животну средину.

Изузетно од става 2. овог члана, опасне хемикалије које су упаковане у амбалажу специфичне врсте (нпр. преносиви цилиндар за гас) која служи и за стављање у промет и за транспорт, обележавају се у складу са Прилогом 1. Део 8. или 9. 
 
 

Члан 20.

Подаци на етикети морају бити:

1) неизбрисиви и такве величине и размака да су лако уочљиви и читљиви и

2) наведени и на српском језику.

Изузетно од 
става 1. тачка 2) овог члана на етикети опасне хемикалије могу се налазити 
подаци само на страном језику ако се хемикалија увози искључиво за сопствене 
потребе:*

– ради коришћења 
у индустријској производњи, или*

– ради коришћења 
у лабораторији,*

ако су лица која 
са њом рукују на други начин упозната са њеним својствима.*
 

Етикета мора имати следеће димензије:
 





Запремина паковања (L)



Димензије етикете (mm) 
			 





испод 3  



најмање 52 x 74





од 3 до 50  



најмање 74 x 105





од 50 до 500  



најмање 105 x 148





изнад 500  



најмање 148 x 210




 

Етикета се поставља на амбалажу хемикалије тако да буде чврсто залепљена за једну или више површина амбалаже и да се наведени подаци читају хоризонтално када је паковање постављено вертикално. 
 

Графички приказ опасности (пиктограм) треба да прекрива најмање десети део површине етикете, али не мање од 1cm2. 
 

Боја и изглед етикете треба да буду такви да се графички приказ опасности јасно разликује од осталог дела етикете или површине самог паковања.

Ако су прописани подаци наведени на самој амбалажи и приказани на начин који је у складу са одредбама о обележавању овог правилника, није потребна етикета у облику налепнице.
 

*Службени 
гласник РС, број 25/2011
 

Члан 21.

Етикета опасне хемикалије не мора да садржи све податке из чл. 16. и 17. овог правилника и не мора да испуњава услове из члана 20. овог правилника, ако је:

1) паковање премало или на неки други начин непримерено;  

2) супстанца која није класификована као експлозивна, веома токсична или токсична, упакована тако да је количина супстанце у појединачном паковању толико мала да не представља опасност за лица која са њом рукују или долазе у контакт;

3) смеша која је класификована као штетна, веома лако запаљива, лако запаљива, запаљива, оксидујућа или иритативна, упакована тако да је количина смеше у појединачном паковању толико мала да не представља опасност за лица која са овим смешама рукују или долазе у контакт;

4) смеша која је класификована као опасна по животну средину упакована тако да је количина смеше у појединачном паковању толико мала да не представља опасност по животну средину.

Графички прикази опасности, писана упозорења, знакови опасности и R и S ознаке који се налазе на етикети хемикалија из става 1. овог члана морају да гласе као што је дато у Прилогу 5. овог правилника. 
 
 

Члан 22.

Изузетно од услова за паковање и обележавање датих у овом правилнику, легуре и смеше које садрже полимере или еластомере које су класификоване као опасне према условима из чл. 9. и 10. овог правилника, али које не представљају опасност по здравље људи ако се удишу, прогутају или у контакту са кожом и нису опасне по водену животну средину, могу бити обележене у складу са Прилогом 1. Део 9. одељак 9.3. 
 

Одредбе чл. 13. до 21. овог правилника не примењују се на обележавање и паковање експлозива и муниције који се стављају у промет ради постизања експлозивног или пиротехничког ефекта, као ни на обележавање и паковање бутана, пропана и течног нафтног гаса.

Азбестна влакна и производи који садрже азбест морају да буду обележени и у складу са посебним правилима за обележавање из прописа којима се уређују ограничења и забране производње, стављања у промет и коришћења хемикалија и одређених производа.
 

Алтернативни хемијски назив 
 
 

Члан 23.

Произвођач, увозник или даљи корисник смеше која садржи опасну супстанцу може да поднесе Агенцији за хемикалије захтев за употребу алтернативног хемијског назива супстанце на етикети или безбедносном листу смеше која садржи ту супстанцу, ако супстанца испуњава следеће услове: 
 

1) супстанца је искључиво класификована као:

- иритативна, изузев ако јој је додељена ознака ризика R41, односно као иритативна у комбинацији са једном или више других класа опасности, и то: експлозивно, оксидујуће, веома лако запаљиво, лако запаљиво, запаљиво или опасно по животну средину (са знаком опасности „N”) или

- штетна, односно штетна у комбинацији са једном или више других класа опасности, и то: експлозивно, оксидујуће, веома лако запаљиво, лако запаљиво, запаљиво или опасно по животну средину (са знаком опасности „N”);

2) за супстанцу није прописана гранична вредност изложености у радној средини. 
 
 

Члан 24.

Захтев из члана 23. овог правилника подноси се пре првог стављања смеше у промет и садржи следеће податке:

1) име, адресу и број телефона снабдевача који ставља смешу у промет;

2) идентификацију супстанце за коју се захтева употреба алтернативног хемијског назива (CAS број, EC број, индекс број и хемијски назив супстанце из Списка класификованих супстанци или хемијски назив према EINECS, ELINCS, IUPAC или ISO номенклатури ако супстанца није у Списку класификованих супстанци);

3) класификацију и обележавање супстанце за коју се захтева употреба алтернативног хемијског назива у складу са одредбама овог правилника;

4) предлог алтернативног хемијског назива за супстанцу из тачке 2) овог члана са образложењем да овај назив обезбеђује довољно информација које су неопходне за спровођење мера заштите здравља људи и безбедности на раду, као и за смањење ризика при руковању смешом, односно са доказом да је у ЕУ одобрен такав алтернативни хемијски назив за ту супстанцу;

5) образложење о оправданости употребе алтернативног хемијског назива, односно доказ да употреба хемијског назива те супстанце на етикети или у безбедносном листу може да доведе до повреде пословне тајне или права на интелектуалну својину; 
 

6) трговачко име смеше или ознаку којом се смеша идентификује; 
 

7) састав смеше;  

8) начин коришћења смеше;

9) класификацију и обележавање смеше у складу са одредбама овог правилника.
 

Члан 25.

Kaкo би се избегли вишеструки захтеви за употребу алтернативног хемијског назива исте супстанце која је садржана у различитим смешама, подноси се један захтев ако одређени број смеша има:

- исте опасне састојке присутне у истом концентрационом опсегу,

- исту класификацију и знак опасности,

- исти очекивани начин коришћења.
 

Члан 26.

Произвођач, увозник или даљи корисник који из тржишних разлога промени, односно прилагоди оригинално трговачко име смеше са одобреним алтернативним хемијским називом за супстанцу садржану у смеши, дужан је да о тој промени обавестити Агенцију за хемикалије пре првог стављања преименоване смеше у промет. 
 

Лице из става 1. овог члана мора у обавештењу да наведе оригинално трговачко име смеше, ново измењено трговачко име и све алтернативне хемијске називе супстанци који су одобрени по захтеву за употребу алтернативног хемијског назива у оригиналној смеши.
 

Члан 27.

Ако се накнадно утврди да супстанца за коју је одобрена употреба алтернативног хемијског назива нема својства на основу којих је извршена класификација у класе опасности из члана 23. став 1. тачка 1) овог правилника, односно има још нека опасна својства, произвођач, увозник или даљи корисник смеше дужан је да у безбедносном листу и на етикети наведе хемијски назив супстанце, а не њен алтернативни хемијски назив.
 

V. 

ОГЛАШАВАЊЕ*
 

*Службени 
гласник РС, број 25/2011
 

Члан 28.

Хемикалија која има било које од опасних својстава из члана 3. овог правилника може да се 


оглашава* само ако се у 


огласној поруци*
скреће пажња на њена опасна својства.

Приликом  

оглашавања* хемикалије забрањено је давати неистините, нетачне или друге податке који могу, на непосредан или посредан начин, да доведу купца у заблуду у погледу начина коришћења и намене хемикалије.
 

Када се купац позива да купи хемикалију без могућности непосредног увида у податке на етикети (куповина на даљину), 


огласна порука* мора да садржи и обавештење о опасним својствима хемикалије која су наведена на етикети.
 

*Службени 
гласник РС, број 25/2011
 

VI. ЗАВРШНЕ ОДРЕДБЕ
 

Члан 29.

Даном ступања на снагу овог правилника престаје да важи Правилник о критеријумима за разврставање отрова у групе и о методама за одређивање степена отровности појединих отрова („Службени лист СФРЈ”, број 79/91) и Одлука о обележавању отрова у промету („Службени лист СРЈ”, број 38/97).
 

Члан 30.

Овај правилник ступа на снагу осмог дана од дана објављивања у „Службеном гласнику Републике Србије”.
 

Број 110-00-10/2010-04  

У Београду, 16. јула 2010. године 
 

Председник

Управног одбора,

проф. др Бранимир Јованчићевић, с.р.
 

Прилози
 

Прилог 1. - Општи 
принципи и критеријуми за класификацију и обележавање опасних хемикалија

Прилог 2. - 

Процена физичких и хемијских својстава 
смеша

Прилог 3. - 

Процена опасности смеша по живот и 
здравље људи

Прилог 4. - 

Процена опасности смеше по животну 
средину

Прилог 5. - Елементи 
обележавања

Прилог 6. - 

Посебна правила за обележавање 
одређених смеша