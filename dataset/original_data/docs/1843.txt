Редакцијски пречишћен текст
 
 
На основу члaнa 38. став 9. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 –исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11 и 2/12 – исправка), 
	
Министар финансија доноси
 

ПРАВИЛНИК
о подношењу 
	пореске пријаве електронским путем за велике пореске обвезнике*

"Службени гласник РС", бр. 18 од 9. марта 
	2012, 
113 од 20. децембра 2013.
 


*Службени 
	гласник РС, број 
	113/2013
 
Члан 1. 
Овим правилником ближе се уређује начин подношења пореске пријаве електронским путем
	за пореске обвезнике који су сврстани у велике пореске обвезнике у складу 
	са законом којим се уређују порески поступак и пореска администрација*, и то: појам и садржај пореске пријаве у електронском облику и потврде о њеном пријему; одређивање учесника у подношењу пореске пријаве електронским путем; садржај електронске поруке; поступак регистрације пореског обвезника и подношења пореске пријаве 
	*.
*Службени 
	гласник РС, број 
	113/2013
Члан 2. 
Изрази који се користе у овом правилнику, у смислу овог правилника, имају следеће значење:
1) електронска порука јесте скуп података у електронском облику који се односе на пореског обвезника и пореску пријаву, који је порески обвезник путем електронске комуникације послао Пореској управи;
2) електронски документ јесте документ у електронском облику, израђен у складу са законом којим се уређују eлектронски документ и електронски потпис;
3) брисана је (види члан 3.
	Правилника - 113/2013-79)
4) брисана је (види члан 3.
	Правилника - 113/2013-79)
5) корисничко име јесте комбинација знакова које Пореска управа додељује пореском обвезнику ради идентификације у поступку подношења пореске пријаве електронским путем;
6) лозинка јесте комбинација знакова коју Пореска управа додељује пореском обвезнику или је порески обвезник сам одреди;
7) пореска пријава јесте електронски документ који има садржај и структуру пореске пријаве у складу са законом којим се уређује порески поступак и пореска администрација;
8) потврда о пријему пореске пријаве јесте електронски документ који садржи порески идентификациони број (у даљем тексту: ПИБ) пореског обвезника, врсту пореске пријаве која је поднета, број под којим је пореска пријава примљена, као и датум и време пријема.
Члан 3. 
Подношење пореских пријава електронским путем обавља се разменом електронских порука преко средстава за електронску комуникацију.
Учесници у подношењу пореске пријаве електронским путем јесу порески обвезник и Пореска управа.
Члан 4. 
Електронска порука у поступку подношења пореске пријаве електронским путем може да садржи:
1) пореску пријаву у електронском облику (у даљем тексту: пореска пријава);
2) потврду о пријему пореске пријаве (у даљем тексту: потврда о пријему);
3) разлоге одбијања пријема пореске пријаве.*
4) брисана је (види члан
	4. Правилника - 
	113/2013-79)
*Службени 
	гласник РС, број 
	113/2013
Члан 5. 
У поступку подношења пореске пријаве електронским путем, Пореска управа обезбеђује регистрацију пореских обвезника за подношење пореских пријава електронским путем, прихват, контролу и обраду електронских порука.
Члан 6.  
Брисан 
	је (види члан 5. Правилника 
	- 113/2013-79)
Члан 7.
Порески обвезник* ради подношења пореских пријава електронским путем, доставља пријаву Пореској управи на Обрасцу ППЛ – Пријава за регистрацију правног лица за подношење пореске пријаве електронским путем, који је одштампан уз овај правилник и чини његов саставни део.
По пријему пријаве из става 1. овог члана, Пореска управа издаје 
	* пореском обвезнику потврду о извршеној регистрацији, у којој му додељује корисничко име, лозинку и корисничко упутство за подношење пореских пријава електронским путем, чиме овај порески обвезник стиче статус пореског обвезника регистрованог за подношење пореских пријава електронским путем.
Порески обвезник из става 1. овог члана се, у поступку подношења пореских пријава електронским путем, идентификује путем корисничког имена и лозинке.
*Службени 
	гласник РС, број 
	113/2013
Члан 8. 
Пореска пријава сматра се поднетом када порески обвезник прими потврду о пријему пореске пријаве из члана 4. тачка 2) овог правилника.
Члан 9.
Порески обвезник из члана 6. овог правилника, који је до дана ступања на снагу овог правилника поднео пореску пријаву за порез на додату вредност електронским путем, у складу са Законом о електронском потпису („Службени гласник РС”, број 135/04), није у обавези да поново поднесе ту пореску пријаву за исти порески период, а таква пореска пријава сматра се поднетом у складу са овим правилником.
Члан 10. 
Даном ступања на снагу овог правилника престаје да важи Правилник о начину подношења пореске пријаве електронским путем („Службени гласник РС”, број 127/03).
Члан 11.
Овај правилник ступа на снагу осмог дана од дана објављивања у „Службеном гласнику Републике Србије”. 
	
 
Број 110-00-00295/2011-04
У Београду, 1. марта 2012. године 
	
Министар,
др 
	Мирко Цветковић, с.р.
 
 
ОДРЕДБЕ 
	КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА
 

	Правилник о изменама и допуни Правилника о начину подношења пореске 
	пријаве електронским путем: "Службени гласник РС", број 
	113/2013-79
Члан 8.
Изузетно од одредаба овог правилника, почев од 1. јануара 2014. године 
	порески обвезници дужни су да за порез на додату вредност и порез по 
	одбитку, осим за порез на добит правних лица, подносе пореске пријаве 
	електронским путем у складу са одредбама Правилника о подношењу пореске 
	пријаве електронским путем („Службени гласник РС”, број 113/13).
Члан 9.
Овај правилник ступа на снагу осмог дана од дана објављивања у 
	„Службеном гласнику Републике Србије”.
 
 
НАПОМЕНА 
	ИЗДАВАЧА: Брисани су Образац ПЕП – Пријава за регистрацију за 
	подношење пореске пријаве електронским путем, Образац ПРЕП – Потврда о 
	извршеној регистрацији за подношење пореске пријаве електронским путем и 
	Образац ПЕК – Пореска картица, који су одштампани уз Правилник о начину 
	подношења пореске пријаве електронским путем („Службени гласник РС”, број 
	18/2012)