На основу члана 43.
став 4. Закона о заштити животне средине („Службени гласник Републике Србије”,
бр. 66/91, 83/92 и 53/93),

Влада Републике Србије доноси

 

	 

УРЕДБУ


о заштити споменика природе „Лисине”

„Службени гласник
РС”, број 9 од 23. 
марта 1995.

	 

	 

Члан 1.

Морфо-хидролошки комплекс „Лисине” ставља се под
заштиту као природно добро од изузетног значаја и сврстава у I категорију
заштите као СПОМЕНИКА ПРИРОДЕ (у даљем тексту: споменик природе „Лисине”).

 

Члан 2.

Споменик природе „Лисине” кога чине извор Велико врело,
његов водоток и акумулативни бигрени водопад, ставља се под заштиту ради
очувања особености морфо-хидролошког комплекса и одржавања и унапређења
естетских и других својстава непосредне околине, ретког примера јаког
некаптираног крашког врела и једног од највећих бигрених водопада у Србији.

 

Члан 3.

Споменик природе „Лисине” је на подручју општине
Деспотовац, катастарска општине Стрмостен, обухвата површину од 10 ха на
катастарским парцелама у приватној својини број: 2354, 2358, 2359, 2360, 2362,
2363, 2364, 2366, 2367, 2368/1, 2368/2, 2369, 2370, 2373, 2374, 2375, 2376,
2377, 2378, 2379, 2380, 2381, 2382, 2383, 2384, 2385, 2386, 2424, 2415/1,
2416/део, 2417, 2419/део, 2420/део, 2421/део, 2423, 2424/1 2424/2, 2425/1,
2425/2, 2426 и 2427, површине 5,64 ха; на катастарским парцелама у државној
својини број: 1969/део, 2352, 2355, 2356, 2357, 2361, 2365, 2371, 2387, 2428 и
4251/део, површине 4,16 ха и на катастарској парцели у друштвеној својини број
2415/2 површине 0,28 ха.

Опис граница споменика природе „Лисине” са графичким
приказом одштампан је уз ову уредбу и чини њен саставни део.

 

Члан 4.

На заштићеној површини споменика природе „Лисине”
установљава се режим заштите II степена којим се:

1. Забрањује:

1) каптирање врела и извођење земљаних, грађевинских и
других радова којима се могу оштетити изворишта и водопад и пореметити
хидролошке функције водовода,

2) грађење стамбених и викенд објеката и објеката за
потребе индустријске и пољопривредне производње сем, реконструкције и
адаптације објеката у оквиру постојећих домаћинстава,

3) проширивање капацитета постојећих рибњака,

4) извођење радова којима се могу нарушити естетске
вредности споменика природе и погоршати физичко-хемијске карактеристике вода, и

2. Обезбеђује истраживање порекла воде Великог врела и степена
његове угрожености, предузимање техничких, санационих и других мера заштите
воде из врелског потока и водопада и приказивање природних вредности.

 

Члан 5.

Заштита и развој споменика природе „Лисине” спроводи се
према програму заштите и развоја.

Потрам из става 1. овог члана садржи нарочито: циљеве,
задатке и активности на спровођењу режима заштите из члана 4. ове уредбе на
успостављању сталне хидролошке станице, истраживачким радовима на пореклу вода
Великог врела и степену угрожености водопада, праћењу физичко-хемијских и
биолошких карактеристика вода Великог врела, на обезбеђењу приступа за
туристичке потребе, приказивање локалитета, средства потребна за остваривање
програма и начин њиховог обезбеђивања.

Програм из става 1. овог члана доноси се за период од
пет година, а остварује се годишњим програмима који садрже послове и задатке
који се реализују у текућој години, динамику њиховог извршавања и висину
потребних средстава.

На програм из става 1. овог члана, на који су претходно
прибављена мишљења министарства надлежних за послове шумарства и водопривреде,
урбанизма, науке, просвете и културе, сагласност даје министарство надлежно за
заштиту животне средине.

 

Члан 6.

О споменику природе „Лисине” стара се Јавно предузеће
за заштиту природе и развој туризма „Винатовача” из Деспотовца (у даљем тексту:
Предузеће).

 

Члан 7.

Предузеће у обављању програма заштите и развоја
споменика природе „Лисине” обезбеђује спровођење прописаних режима заштите и
очувања природног добра, научноистраживачких, културних, васпитно-образовних,
информативно-пропагандних и других активности, обележава заштићено природно
добро, доноси средњорочни и годишњи програм заштите и развоја, обезбеђује
унутрашњи ред и чуварску службу.

Предузеће подноси извештај о остваривању програма из
члана 5. ове уредбе до 15. децембра за текућу годину министарству надлежном за
заштиту животне средине.

 

Члан 8.

Предузеће у обављању послова заштите и развоја
споменика природе „Лисине” обезбеђује обележавање овог споменика, унутрашњи ред
и чуварску службу у складу са актом који доноси, уз сагласност министарства
надлежног за заштиту животне средине.

Актом из става 1. овог члана уређују се правила за
спровођење режима заштите и развоја, а нарочито: начин и услови кретања и
боравка посетилаца; начин и услови коришћења рекреативних и других јавних
површина; начин и услови постављања информативних и других ознака, мера заштите
приликом обављања научних истраживања и извођења истражних радова; обављање
туристичких, угоститељских услуга и других делатности и посебне забране и
ограничења у спровођењу режима заштите.

Предузеће је дужно да на погодан начин јавно огласи,
тако да буду доступна корисницима и посетиоцима, правила одређена актом из
става 1. овог члана и друге неопходне информације за спровођење режима заштите.

 

Члан 9.

Средства за заштиту и развој споменика природе „Лисине”
обезбеђују се из прихода остварених обављањем делатности Предузећа, из
средстава у буџету Републике и из других извора у складу са законом.

 

Члан 10.

Програм из члана 5. ове уредбе Предузеће ће донети у
року од шест месеци од дана ступања на снагу ове уредбе, а годишњи програм у
року од 90 дана од дана ступања на снагу средњорочног програма.

До доношења програма из члана 5. ове уредбе, Предузеће
може послове заштите обављати према Привременом програму заштите и развоја који
доноси у року од 60 дана од дана ступања на снагу ове уредбе.

 

Члан 11.

Просторни и урбанистички планови, шумске, ловне,
риболовне, водопривредне, пољопривредне и друге основе и програми који
обухватају заштићено подручје морају бити усаглашени са програмом заштите и
развоја из члана 5. ове уредбе.

 

Члан 12.

Ова уредба ступа на снагу осмог дана од дана
објављивања у „Службеном гласнику Републике Србије”.

 

05 број
110-762/60-4

У
Београду, 15. марта 1995. године

Влада
Републике Србије

Потпредседник,

Светозар
Крстић, с.
р.

 

ОПИС ГРАНИЦА
СПОМЕНИКА ПРИРОДЕ „ЛИСИНЕ”

Граница споменика природе „Лисине” почиње на левој
обали корита Великог врела у крајњој јужној додирној тачки парцела 4251 и 2414,
иде према западу, а затим скреће према северу спољном ивицом парцеле 2414,
наставља ивицом парцеле број 2415/1, излази на сеоски пут, иде путем на дужини
од 43 метра, сече у правцу севера парцелу 2416 на дужини од 155 метара, наставља
спољном ивицом парцеле 2417, скреће према североистоку дуж ивице парцеле 2419
на дужини 23 метра, затим скреће према северозападу секући парцеле 2419, 2420 и
2421 на укупној дужини од 40 метара, наставља дуж спољне ивице парцела 2423,
2424, 2426, 2427 и 2428 и сече парцелу 1969 прво у правцу североистока на
дужини 75 метара, затим скрећући према северозападу на дужини 70 метара, даље
правцем запад-северозапад на дужини 112 метара, затим правцем запад-југозапад
на дужини 128 метара, наставља спољном ивицом парцеле 2352 право прма
југозападу, а затим према југоистоку, даље генералним јужним правцем прати
спољну ивицу парцела 2354, 2370, 2371, 2369, скреће према запад-југозападу
путем дуж спољне ивице парцеле 2373, скреће према југу дуж спољне ивице парцела
2375, 2376, 2377, 2378, 2379 до десне обале корита Великог врела иде низводно
дуж корита на дужини 52 метра, пресеца корито и завршава се код почетне тачке
на левој обали корита Великог врела.

	 

НАПОМЕНА ИЗДАВАЧА:

Скица споменика природе „Лисине” објављена је у
„Службеном гласнику РС”, број 9/95 на стр. 293.