На
основу члана 8. Закона о избору председника Републике („Службени гласник РС”, број
111/07), а сходно члану 34. став 1. тачка 3. Закона о избору народних посланика
(„Службени гласник РС”, бр. 35/00 и 18/04),
Републичка
изборна комисија, на седници одржаној 28. јануара 2008. године, донела је
 
 
ОБЈАШЊЕЊЕ
о начину примене члана
72а ст. 1. и 2. Закона о избору народних посланика
„Службени гласник РС“,
број 10 од 28. јануара 2008.
 
 
Члан
72а ст. 1. и 2. Закона о избору народних посланика („Службени гласник РС”, бр.
35/00 и 18/04) гласи:
„Бирач
који није у могућности да гласа на бирачком месту (немоћно или спречено лице) може,
најкасније до 11 часова на дан гласања, обавестити бирачки одбор о томе да жели
да гласа.
Три
члана бирачког одбора у проширеном саставу бирачког одбора који су представници
подносилаца три различите изборне листе које одреди бирачки одбор одлазе код таквог
бирача, утврђују његов идентитет и предају му службену коверту, оверени гласачки
листић, збирну изборну листу, потврду о бирачком праву и посебан коверат за попуњени
гласачки листић, упознају га са начином гласања, па напуштају просторију у којој
бирач гласа.”
С
обзиром да се одредбе Закона о избору народних посланика у поступку избора председника
Републике примењују сходно правној природи тог поступка, приликом спровођења поновљеног
гласања за избор председника Републике, ове одредбе примењиваће се на следећи начин:
У
случају поновљеног гласања за избор председника Републике, бирач који није у могућности
да гласа на бирачком месту обавештава бирачки одбор да жели да гласа најкасније
до 11 часова на дан поновљеног гласања. Председник бирачког одбора одређује два
члана или заменика члана бирачког одбора у проширеном саставу, који су представници
Српске радикалне странке и Демократске странке, и једног члана или заменика члана
бирачког одбора у сталном саставу, који није представник ни једне од ове две странке,
као поверенике бирачког одбора.
Бирач
који није у могућности да гласа на бирачком месту обавештава бирачки одбор да жели
да гласа преко лица које сматра најподеснијим, при чему ово лице може обавестити
бирачки одбор о највише два таква бирача. Бирачки одбор је при том дужан да провери
да ли су бирачи који гласају ван бирачког места уписани у извод из бирачког списка,
као и да утврди идентитет лица које га обавештава.
Гласање
бирача ван бирачког места може се обавити само у оквиру подручја које обухвата бирачко
место.
Ово
објашњење објавити у „Службеном гласнику Републике Србије”.
  
02 број 013-757/08
У Београду, 28. јануара 2008. године
Републичка изборна комисија
Председница,
Соња Бркић, с.р.