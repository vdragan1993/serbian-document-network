На
основу члана 43. став 2. Закона о заштити животне средине („Службени гласник РС”,
бр. 66/91, 83/92, 53/93, 67/93, 48/94 и 53/95),
Влада
Републике Србије доноси
 
 
УРЕДБУ 
о заштити 
Специјалног
резервата природе ''Венерина падина''
„Службени гласник
РС“, број 4 од 18. 
јануара 2005.
 
 
Члан 1.
Локалитет
Венерина падина ставља се под заштиту као специјални резерват природе Венерина падина
и сврстава у И категорију заштите као природно добро од изузетног значаја (у даљем
тексту: Специјални резерват „Венерина падина”).
 
Члан 2.
Специјални
резерват „Венерина падина” ставља се под заштиту као једино станиште биљне врсте
венерина влас – Адиантум цапиллус венерис Л. на територији Републике Србије. Ова
изузетно остељива и декоративна врста папратница је природна реткост и спада у категорију
крајње угрожених врста у Републици Србији. Станиште венерине власи чине велике наслаге
бигра, стене чији је процес стварања веома осетљив и директно везан за процес отицања
термалних вода. Заштитом станишта венерине власи обезбедиће се услови за њен опстанак
и допринети очувању биолошке разноврсности Републике Србије.
 
Члан 3.
Специјални
резерват „Венерина падина” је на подручју општине Бабушница, катастарска општина
Звонце и обухвата површину од 0.27,24 ха и то: катастарске парцеле бр. 858/1 и
860 у приватној својини и део катастарске парцеле број 859 (пут). 
Графички
приказ граница Специјалног резервата „Венерина падина” одштампан је уз ову уредбу
и чини њен саставни део.
 
Члан 4.
На
подручју Специјалног резервата „Венерина падина” установљава се режим заштите I
степена површине 0.24,53 ха и режим II степена заштите површине 0.02,71 ха.
Режим
заштите I степена обухвата катастарску парцелу број 860, где је лоцирано станиште
и популација врсте Адиантум цапиллис венерис Л.
Режим
заштите II степена обухвата катастарску парцелу број 858/1 и део катастарске парцеле
број 859 (пут).
 
Члан 5.
На
подручју Специјалног резервата „Венерина падина” у режиму заштите I степена забрањује
се коришћење природних богатстава и искључују сви други облици коришћења простора
и активности, осим спровођења мера заштите популације венерине власи, научних истраживања
и контролисане едукације. 
На
подручју режима заштите I степена обезбеђује се: спровођење техничких мера заштите
ради обезбеђења опстанка и повећања бројности популације венерине власи (регулисање
дотока воде, антиерозиони радови, садња аутохтоних врста дрвећа ради повећања влажности
и сенке на станишту); успостављање мониторинга са приоритетом праћења стања природних
реткости и хидролошких карактеристика; контролисане и организоване посете и обављање
едукативних активности; обављање научноистраживачких активности које имају за циљ
обезбеђење повољног статуса заштићене врсте.
На
подручју режима заштите II степена забрањује се:
1)
извођење радова и активности којима се мења режим и квалитет вода (испуштањем отпадних
вода и др.) које дотичу на заштићено природно добро;
2)
изградња стамбених, викенд и других објеката;
3)
изградња инфраструктуре и провођење електро или других инсталација, ширење и асфалтирање
дела пута који пролази кроз заштићено природно добро, као и паркирање и дуже задржавање
возила на том делу пута;
4)
експлоатисање бигра и других минералних сировина;
5)
сеча шуме, кошење траве, уклањање, паљење или било који други вид уништавања вегетације
и обављање других шумских, пољопривредних, техничких и земљишњих радова који могу
нарушити естетске и друге вредности заштићеног добра и простора;
6)
напасање стоке и приступ домаћих животиња, као и формирање пешачких стаза и пролаз
кроз станиште;
7)
уношење алохтоних врста;
8)
сакупљање свих врста флоре и фауне у било које сврхе, као и сакупљање и чупање из
корена заштићене врсте; 
9)
употреба хербицида и других хемијских агенаса који негативно утичу или уништавају
биљне врсте;
10)
складиштење или депоновање комуналног или било каквог другог отпада или материјала.
На
подручју режима заштите II степена обезбеђује се: изградња одливног система канала
ради одвођења вишка воде која отиче са станишта; уређивање прилаза до станишта венерине
власи, ограђивање станишта и постављање рампе на делу пута који води кроз резерват
ради контролисаног проласка само службених возила; извођење радова на спровођењу
мера техничке заштите (проређивање вегетације и др); уређење и опремање подручја
за пријем посетилаца.
 
Члан 6.
Заштита
и развој Специјалног резервата „Венерина падина” спроводи се према Програму заштите
и развоја (у даљем тексту: Програм).
Програм
садржи: циљеве и приоритетне активности и задатке на спровођењу режима заштите из
члана 5. ове уредбе, задатке у спровођењу научноистраживачких активности, задатке
на уређењу и опремању заштићеног природног добра, средства потребна за реализацију
Програма, као и начин њиховог обезбеђења.
Програм
се доноси за период од пет година, а остварује се годишњим програмом којим се утврђују
задаци и послови за текућу годину, динамика њиховог извршавања и висина потребних
средстава.
На
Програм, на који су претходно прибављена мишљења министарстава надлежних за послове
шумарства, водопривреде, урбанизма, науке, културе и просвете, сагласност даје министарство
надлежно за послове заштите животне средине.
 
Члан 7.
О
Специјалном резервату „Венерина падина” стара се Угоститељско-туристичко предузеће
Хотел „Мир” из Звоначке Бање (у даљем тексту: старалац).
 
Члан 8.
Старалац
у обављању послова заштите и развоја Специјалног резервата „Венерина падина” обезбеђује
спровођење Програма, прописаних режима заштите и мера очувања природног добра, научноистраживачких,
културних, васпитно-образовних, информативно-пропагандних и других активности, доноси
Програм и годишњи програм заштите и развоја.
Старалац
подноси извештај о остваривању програма из члана 6. ове уредбе до 15. децембра за
текућу годину министарству надлежном за послове заштите животне средине.
 
Члан 9.
Старалац
у обављању послова заштите и развоја Специјалног резервата „Венерина падина” обезбеђује
обележавање природног добра, доноси акт о унутрашњем реду и организује чуварску
службу у складу са актом који доноси, уз сагласност министарства надлежног за послове
заштите животне средине.
Актом
из става 1. овог члана уређују се правила за спровођење режима заштите и развоја,
а нарочито: начин и услови кретања и боравка посетилаца, коришћења путева и кретања
возила; коришћење пашњака, вода, земљишта, рекреативних и других јавних површина;
постављање информативних и других ознака; мере и услови заштите приликом обављања
научних истраживања, извођења истражних радова, обављања туристичких и угоститељских
услуга и других делатности; и посебне забране и ограничења у спровођењу режима заштите.
Правила
одређена актом из става 1. овог члана и друге неопходне информације за спровођење
режима заштите старалац је дужан да на погодан начин јавно огласи, тако да буду
доступна корисницима и посетиоцима.
 
Члан 10.
Средства
за заштиту и развој Специјалног резервата „Венерина падина” обезбеђују се из прихода
остварених обављањем делатности стараоца, средстава у буџету Републике и из других
извора у складу са законом.
 
Члан 11.
Старалац
ће донети Програм из члана 6. ове уредбе у року од шест месеци од дана ступања на
снагу ове уредбе, а годишњи програм у року од 90 дана од дана ступања на снагу Програма.
До
доношења Програма, старалац може послове заштите и развоја обављати према Привременом
програму заштите и развоја који доноси у року од 60 дана од дана ступања на снагу
ове уредбе.
 
Члан 12.
Планови
и програми уређења простора, шумске, ловне, водопривредне, пољопривредне и друге
основе и програми који обухватају заштићено подручје усагласиће се са Просторним
планом Републике Србије, Програмом и режимима заштите утврђеним овом уредбом.
 
Члан 13.
Ова уредба ступа на снагу осмог дана од дана објављивања
у „Службеном гласнику Републике Србије”.
  
05 број
110-15/2005-1
У Београду, 13. јануара
2005. године 

Влада Републике Србије
Потпредседник,

Мирољуб Лабус, с.р.