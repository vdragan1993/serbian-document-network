На основу члана 70. Закона о заштити природе („Службени гласник РС”, бр. 36/09, 88/10 и 91/10 – исправка) и одредаба чл. 3, 4, 5. и 6. Уредбе о ближим критеријумима, начину обрачуна и поступку наплате накнаде за коришћење заштићеног подручја („Службени гласник РС”, број 43/10) и члана 31. Статута Јавног предузећа „Ресавска пећина”, Деспотовац, 
Надзорни одбор Предузећа, на седници од 10. априла 2013. године, донео је
 
ОДЛУКУ
о накнадама за коришћење заштићеног подручја споменика природе „Ресавска пећина”
"Службени гласник РС", број 65 од 24. 
				јула 
				2015.
 
Члан 1.
Овом одлуком утврђује се висина и начин обрачуна плаћања накнада за коришћење заштићеног подручја споменика природе „Ресавска пећина” (у даљем тексту: Споменик природе).
Члан 2.
За коришћење Споменика природе, привредна друштва и друга правна лица, предузетници и грађани (корисници) који користе погодности Споменика природе, као заштићеног подручја и његове вредности, који обављају делатност на подручју Споменика природе и на други начин користе ово заштићено подручје или својим радњама наносе штету, плаћају накнаду Јавном предузећу „Ресавска пећина” (у даљем тексту: Јавно предузеће) као управљачу заштићеног подручја и то за:
– Делатности из области угоститељство, трговине, снимања, енергетике,
– Коришћење посебно уређених терена или погодних терена за одређене намене,
– Коришћење имена и знака споменика природе,
– Коришћење услуга које пружа Јавно предузеће.
I. НАКНАДА ЗА ОБАВЉАЊЕ ОДРЕЂЕНЕ ДЕЛАТНОСТИ У СПОМЕНИКУ ПРИРОДЕ И КОРИШЋЕЊЕ ЊЕГОВИХ ПРИРОДНИХ ВРЕДНОСТИ, РЕСУРСА И ПРОСТОРА
Члан 3.
Накнада за обављање одређених делатности у споменику природе и коришћење његових природних вредности ресурса и простора утврђује се и плаћа за следеће делатности:
1) УГОСТИТЕЉСТВО




Намена


Јединица мере


Обрачунски период


Висина накнаде




1.1 хотел, мотел, апартман и сл.


лежај


 година


750,00




2) ТРГОВИНА




Намена


Јединица мере


Обрачунски период


Висина накнаде




2.1. Тезге за продају сувенира 


по m²


дневно


250,00




2.1. Тезге за продају разних врста робе


по m² 


дневно


300,00




3) ЕНЕРГЕТИКА




Намена


Јединица мере


Обрачунски период


Висина накнаде




Пренос и дистрибуција електричне енергије










3.1. Власници односно правна или физичка лица којима је поверено управљање над далеководима 20 или 10 kV, ширина коридора 5 m.....


по m² трасе далековода


година


45,00




3.2. Подземни ниско напонски водови


по метру


година


100,00




4) ТЕЛЕКОМУНИКАЦИЈЕ




Намена


Јединица мере


Обрачунски период


Висина накнаде




Телефонски саобраћај










4.1. Надземни водови


по метру


година


100,00




4.2. Подземни водови


по метру


година


50,00




II. НАКНАДА ЗА КОРИШЋЕЊЕ ПОСЕБНО УРЕЂЕНИХ ТЕРЕНА ИЛИ ТЕРЕНА ПОГОДНИХ ЗА ОДРЕЂЕНЕ НАМЕНЕ
Члан 4.
5) СПОРТ И РЕКРЕАЦИЈА




Намена


Јединица мере


Обрачунски период


Висина накнаде




5.1. Спортски терени, игралишта и други терени погодни за одређене намене


по m²


година


25,00




5.2. Коришћење паркинга


 по m²


година


30,00




6) РЕКЛАМЕ




Намена


Јединица мере


Обрачунски период


Висина накнаде




6.1. Рекламе и информативне ознаке


по m²


година


10.000,00




6.2. Снимање спотова и реклама


по започетом сату снимања или по Уговору




12.000,00




III. КОРИШЋЕЊЕ ИМЕНА И ЗНАКА
Члан 5.
7) КОРИШЋЕЊЕ ИМЕНА И ЗНАКА ЗАШТИЋЕНОГ ПОДРУЧЈА




Намена


Јединица мере


Обрачунски период


Висина накнаде




7.1. Коришћење имена и знака заштићеног добра у имену правног лица, пословним актима, ознаци. Под коришћењем имена и знака сматра се и оно коришћење којим се на несумњив начин указује на порекло робе или услуга а при том се у реклами или на производу не уноси потпун назив споменика природе.


Укупни износ оствареног прихода


година


По Уговору, или у случају несагласности воља
1% годишњег износа укупног прихода оствареног коришћењем имена и знака




IV. КОРИШЋЕЊЕ УСЛУГА ЈАВНОГ ПРЕДУЗЕЋА
Члан 6.
8) УСЛУГЕ КОЈЕ ПРУЖА УПРАВЉАЧ




Намена


Јединица мере


Обрачунски период


Висина накнаде




8.1. Улазнице за улазак у пећину
 за одрасле


улазница


до 1 сата


300,00




8.2. Улазнице за улазак у пећину за децу, пензионере, планинаре


улазница


до 1 сата


250,00




* Улаз и обилазак пећине је у присуству водича. Текстови су прилагођени старосним и другим наведеним групама посетилаца. Посета може бити групна или индивидуална.
Члан 7.
Накнаде за делатности из члана 6. тачка 1. ове одлуке може се умањити по захтеву странке Одлуком коју доноси Надзорни одбор Предузећа.
Члан 8.
Од обавезе плаћања накнаде, утврђене овом одлуком, могу се ослободити, односно накнада се може умањити за: локално становништво, стално запослене, физичка лица која обављају послове или врше службене радње у споменику природе, лица са инвалидитетом и посебним потребама и децу до седам година.
Члан 9.
Накнаде из члана 3. ове одлуке који се обрачунавају у годишњем износу плаћају се месечно најкасније 15 дана по истеку месеца на основу испостављене фактуре.
Накнаде из члана 4. ове одлуке које се обрачунавају по започетом сату или по Уговору плаћају се унапред на основу испостављене фактуре.
Члан 10.
Накнада за делатност из члана 3. Одлуке може се умањити ако наступе околности које битно мењају услове рада и пословања и то:
– временске непогоде.
Умањење из става 1. овог члана не може износити више од 30% обрачунатог задужења. Одлуку по захтеву странке у сваком конкретном случају доноси Надзорни одбор предузећа, на образложен захтев странке.
Члан 11.
Накнаде утврђене овом одлуком уплаћују се Јавном предузећу на наменски рачун. Средства остварена по овој одлуци користе сe за заштиту, развој и унапређење заштићеног подручја, односно за спровођење плана и програма управљања и на исте се примењују одредбе Закона о заштити природе.
Члан 12.
Ова одлука објављује се у „Службеном гласнику Републике Србије” по добијању сагласности Министарства природних ресурса, рударства и просторног планирања Републике Србије и ступа на снагу осмог дана од дана објављивања.
 
Број 01-226/2013
Председник Надзорног одбора,
Љубиша Михајловић, с.р.