На основу члана 31. став
1. Закона о Влади („Службени гласник РС”, бр. 55/05 и 71/05 – исправка), 


Влада доноси

 

 

УРЕДБУ

о оснивању Авио-службе
Владе

„Службени
гласник РС“, број 51 од
16.
јуна 
2006.

 

 

Садржина уредбе

 

Члан 1.

Овом уредбом оснива се
Авио-служба Владе и прописује њено уређење и делокруг.

Авио-служба
Владе је служба Владе.

 

Делокруг Авио-службе
Владе


 

Члан 2.

Авио-служба
Владе обавља послове који се односе на пружање услуга превоза ваздухопловима за
службене потребе Народне скупштине, председника Републике и Владе.

Авио-служба
Владе пружа услуге превоза ваздухопловом и за потребе трећих лица, уз накнаду и
по тржишним условима.

 

Руковођење Авио-службом
Владе 

 

Члан 3.

Авио-службом
Владе руководи директор Авио-службе Владе, кога поставља Влада на пет година, на
предлог Генералног секретара Владе.

Директор Авио-службе
Владе одговоран је Влади и Генералном секретару Владе.

Директор Авио-службе
Владе је државни службеник на положају.

 

Помоћници директора Авио-службе
Владе

 

Члан 4.

Директор Авио-службе
Владе има помоћнике, које поставља Влада на пет година, на његов предлог.

Помоћници
директора Авио-службе Владе су државни службеници на положају.

 

Рок за постављење директора
Авио-службе Владе. Рок за доношење правилника

 

Члан 5.

Влада поставља
директора Авио-службе Владе у року од 10 дана од дана ступања на снагу ове уредбе.

Правилник
о унутрашњем уређењу и систематизацији радних места у Авио-служби Владе донеће Генерални
секретар Владе, на предлог директора Авио-службе Владе, у року од 30 дана од дана
ступања на снагу ове уредбе. 

 

Преузимање

 

Члан 6.

Авио-служба
Владе основана овом уредбом преузима од Авио-службе Владе запослене, права, обавезе,
предмете, опрему, средства за рад и архивску грађу и регистратурски материјал коме
није истекао рок чувања који су јој потребни за обављање послова из њеног делокруга.

 

Положај директора Авио-службе
Владе и помоћника директора до постављења државних службеника

 

Члан 7.

Док се директор
Авио-службе Владе и помоћници директора не почну постављати као државни службеници,
директор Авио-службе Владе и помоћници директора радиће према прописима који буду
важили на дан када су постављени, укључујући и правила за случај престанка дужности.

 

Завршна одредба

 

Члан 8.

Ова уредба
ступа на снагу наредног дана од дана објављивања у „Службеном гласнику Републике
Србије”.

 

 

05 број
110-3572/2006-2

У Београду, 15. јуна
2006. године

Влада

Председник,

Војислав Коштуница, с.р.