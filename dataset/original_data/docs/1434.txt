Редакцијски пречишћен текст
 
 
 
На основу члана 32. став 4. и члана 33. став 5. Закона о судијама (,,Службени гласник РС”, бр. 116/08, 58/09, 104/09, 101/10, 8/12, 121/12, 124/12 и 101/13) и члана 15. Закона о Високом савету судства (,,Службени гласник РС”, бр. 43/09, 22/11 и 33/11),
Високи савет судства, на седници одржаној 22. јула 2014. године, доноси
 
ПРАВИЛНИК
о критеријумима, мерилима, поступку и органима за вредновање рада судија и председника судова
"Службени гласник РС", бр. 81 од 1. 
	августа 2014, 142 од 25. децембра 2014, 41 од 8. маја 2015, 7 од 29. јануара 
	2016.
 
Део I
ОПШТЕ ОДРЕДБЕ
Члан 1.
Овим правилником утврђује се сврха, критеријуми и мерила за вредновање рада судија и председника судова, поступак за вредновање, састав и начин рада органа за вредновање.
Члан 2.
Сврха вредновања рада судија и председника судова је побољшање ефикасности судског система, очување и унапређење стручности, оспособљености и одговорности судија и председника судова, подстицање судија и председника судова у остваривању најбољих резултата рада, одржавање, јачање поверења јавности у рад судија и судова и напредовање у каријери.
Члан 3.
Вредновање рада судија и председника судова изражава се оценом.
Рад судија на сталној функцији и председника судова редовно се вреднује једном у три године, а судијa који су први пут изабрани једном годишње.
Изузетно, на основу одлуке Високог савета судства (у даљем тексту: Савет), рад судија и председника судова може бити и ванредно вреднован.
Члан 4.
Критеријуми за вредновање рада судија су квалитет и квантитет.
Мерила за вредновање квалитета рада судија су проценат укинутих одлука и време израде одлука. 
	
Вредновање квалитета се врши тако што се за свако мерило утврди појединачна оцена, а на основу утврђених појединачних оцена утврђује се оцена вредновања рада квалитета судија.
Појединачне оцене за мерила квалитета рада су: ,,изузетно успешно”, ,,успешно”, и ,,не задовољава”.
Мерило за вредновање квантитета рада судија је месечна норма, а за судије које немају довољан број предмета у раду мерило за вредновање квантитета је број укупно решених предмета у односу на укупан број предмета у раду. 
	
Вредновање квантитета рада судије се врши тако што се мерило квантитета рада судија вреднује појединачном оценом рада ,,изузетно успешно”, ,,успешно”, и ,,не задовољава”.
Оцене које се односе на вредновање рада судије су: „изузетно успешно обавља судијску функцију”, „успешно обавља судијску функцију” и „не задовољава”.
Рад судије који је изабран за председника суда и који обавља судијску функцију вреднује се према критеријумима за вредновање рада судија.
Члан 5.
Критеријум за вредновање рада председника суда је резултат рада судске управе. 
	
Мерило за вредновање рада председника суда које се односе на резултат рада судске управе је број неотклоњених неправилности у раду судске управе утврђен од стране председника непосредно вишег суда у односу на укупан број утврђених неправилности у раду.
Појединачна оцена за мерило за вредновање рада председника суда кроз резултат рада судске управе је: ,,изузетно успешно”, ,,успешно”, и ,,не задовољава”.
Оцене које се односе на вредновање рада председника суда су: „изузетно успешно обавља функцију председника суда”, „успешно обавља функцију председника суда и „незадовољавајуће обавља функцију председника суда”.
Члан 6.
Савет образује:
– Комисију за вредновање рада судија и председника судова, као стално радно тело Савета; 
	
– Комисије за спровођење поступка вредновања и утврђивање оцене рада судија и председника судова (у даљем тексту: комисије) и
– Комисију за одлучивање о приговорима судија и председника судова на поступак вредновања и оцену рада. 
	
Члан 7.
У јединственом поступку вредновања обезбеђује се учешће судија и председника судова чији се рад вреднује. 
	
Део II
ОРГАНИ НАДЛЕЖНИ ЗА ВРЕДНОВАЊЕ РАДА СУДИЈА И ПРЕДСЕДНИКА СУДОВА
 
Комисија за вредновање рада судија и председника судова, као стално радно тело Савета
Члан 8.
Комисија за вредновање рада судија и председника судова има три члана, које Савет именује из реда изборних чланова Савета – судија.
Комисија из става 1. овог члана доноси одлуку о отпочињању 
	поступка вредновања рада судија и председника судова, којом се за сваки суд 
	одређује датум када комисија отпочиње поступак вредновања и датум окончања 
	поступка вредновања, седиште суда у коме комисија врши вредновање и именујe 
	секретар комисије.*
Комисија из става 1. овог члана координира рад комисија, разматра 
	спорна питања у вези поступка вредновања рада судија и председника судова, 
	даје смернице комисијама за спровођење поступка вредновања и предлоге за 
	унапређење поступка вредновања и рада комисија.*
Комисија подноси Савету извештај о предузетим радњама у поступку вредновања рада судија и председника судова. 
	
*Службени гласник РС, број 41/2015
 
Комисије за спровођење поступка вредновања и утврђивање оцене рада
Члан 9.
Савет именује чланове комисије из реда судија вишег суда у односу на суд у коме функцију врше судија и председник суда, чији се рад вреднује. 
	
Чланови комисије су судије на сталној судијској функцији.
Комисије се састоје од председника и два члана, који имају своје заменике. 
	
Савет упућује јавни позив судијама да поднесу пријаве за именовање за чланове комисије.
Чланови комисије именују се на седам година.
Заменици председника и чланова комисија замењују председника, односно члана комисије у случају спречености или одсутности. 
	
Члановима комисије припада право на умањење норме у току поступка 
	вредновања.* 
Савет доноси одлуку о трајању и проценту умањења норме.*
*Службени гласник РС, број 41/2015
 
Комисија за одлучивање о приговору судија и председника судова на поступак вредновања и оцену рада
Члан 10.
На именовање три члана Комисије Високог савета судства из реда судија Врховног касационог суда за одлучивање о приговору судија и председника судова на поступак вредновања и оцену рада сходно се примењују одредбе о именовању чланова комисија. 
	
Члан 11.
Председник комисије и председник Комисије за одлучивање о приговору судија и председника судова на поступак вредновања и оцену рада руководи радом комисије и потписује одлуке о вредновању рада судије и председника суда и друга акта.
О раду сваке комисије води се записник који потписују сви чланови комисије, а који садржи: оцену о вредновању рада судије и председника суда по сваком критеријуму, записник о обављеном разговору са судијом и председником суда и оцену рада.
Члан 12.
Комисије и Комисија за одлучивање о приговору судија и председника судова на поступак вредновања и оцену рада имају секретара, кога из реда судског особља именује Комисија Високог савета судства из члана 8. овог правилника. 
	
Члан 13.
Захтев за изузеће председника и члана комисије и председника и члана Комисије за одлучивање о приговору судија и председника судова на поступак вредновања и оцену рада, може поднети председник односно члан комисије, судија и председник суда, чији се рад вреднује из разлога прописаних Пословником о раду Високог савета судства.
О захтеву за изузеће одлучује Савет, сходно одредбама Пословника о раду Високог савета судства. 
	
Део III
КРИТЕРИЈУМИ И МЕРИЛА ЗА ВРЕДНОВАЊЕ РАДА СУДИЈА 
 
Критеријуми за вредновање рада судија
Члан 14.
Критеријуми за вредновање рада судија су: 
1. Квалитет и
2. Квантитет 
Квалитет рада исказује способност и знање судије у примени материјалног и процесног права.
Квантитет рада исказује ефикасност у решавању предмета. 
 
Мерила за вредновање рада судија
1. Квалитет
Члан 15.
Мерила квалитета рада судија који поступају у првостепеном поступку су:
1. Проценат укинутих одлука по правном леку који се изражава процентом укинутих одлука у односу на укупан број донетих одлука у оцењиваном периоду, вреднује се:


– укинуто до 5% одлука
						
,,изузетно успешно”


– укинуто изнад 5% до 
						15% 
,,успешно”


– укинуто изнад 15%
 ,,не 
						задовољава”


2. Време израде одлука:


– уколико је изнад 80% одлука израђено у року до 30 дана, а остале одлуке у року 
						до 60 дана 
,,изузетно успешно”


– уколико је од 55% до 80% одлука израђено у року до 30 дана, а остале одлуке 
						у року до 60 дана 
,,успешно”


– уколико судија није испунио мерило 
			из алинеје 1. или алинеје 2.*
,,не 
						задовољава”*.


*Службени гласник РС, број 41/2015
 
Члан 16.
Мерило квалитета рада судија који поступају у другостепеном 
	поступку је:*
1. Време израде одлука*


– уколико је изнад 80% одлука 
			израђено у року до 30 дана, а остале одлуке у року до 90 дана*
,,изузетно успешно”*


– уколико је од 55% до 80% одлука 
			израђено у року до 30 дана, а остале одлуке у року до 90 дана*
,,успешно”*


– уколико судија није испунио мерило 
			из алинеје 1. или алинеје 2.*
 ,,не 
						задовољава”*.


*Службени гласник РС, број 41/2015
 
Квантитет
Члан 17.
Квантитет (учинак) рада судија се вреднује на основу броја предмета који судија заврши у току месеца у односу на број који би требало да заврши – месечну норму. 
	
Месечна норма из става 1. овог члана се односи на мериторно решене предмете, а предмети решени на други начин, рачунају се три таква предмета као један мериторно решен.
Изузетно од става 2. овог члана у вишем и 
	апелационом суду пет решених предмета у Кж и Кж2 материји рачунају се као 
	један мериторно решен предмет.*
У апелационом суду пет решених предмета у 
	Кжм2 материји рачунају се као један мериторно решен предмет.*
Три предмета у поступку у коме се штити право 
	на суђење у разумном року решених по приговору ради убрзавања поступка и 
	жалби рачунају се као један мериторно решен предмет.*
Два предмета окончана закључењем споразума о 
	решавању спора посредовањем рачунају се као један мериторно решен предмет.*
Уколико судија не може да заврши месечну норму због недовољног броја предмета у раду комисија цени број укупно решених предмета у односу на укупан број предмета у раду. 
	
Уколико је судија поступао у предметима различите врсте квантитет рада се утврђује збиром оствареног процента за сваку врсту предмета у односу на месечну норму у тим материјама, с тим да комисије цене све врсте решених предмета који нису обухваћени овим правилником, а предвиђени су Судским пословником
	и законом*.
*Службени гласник РС, број 7/2016
 
Члан 18.
Месечна норма је:
1. У основном суду:
– кривични К – 14;
– парнични П – 20; 
– радни спорови П1 – 20;
– породични спорови П2 – 25;
– ванпарнични поступци Р1 и Р2 – 27;
– Р 3 – 150;
– оставина – 100;
– извршни И – 50; 
– Ив – 500;
– Ипв и – 80;
– Ипв ив – 100.
2. У вишем суду:
– кривични К – 6;
– Кж, Кж1 и Кж2 – 30; 
– Кв – 50; 
– припремни и поступак према малолетницима Ким и Км – 10;
– првостепени парнични П , П1, П2, П3 и П4 – 12; 
– другостепени парнични Гж – 32;
– другостепени парнични Гж1 и Гж2 – 37;
– рехабилитација Рех – 14.
3. У апелационом суду:
– другостепени кривични предмети Кж1 – 12; 
– Кжм, Кжм1 и Кжм2 – 15;
– другостепени кривични предмети Кж2 – 20;
– другостепени парнични предмети Гж и Гж3 – 20;
– другостепени парнични предмети Гж1 и Гж2 – 23;
– рехабилитације Рех ж – 12.
4. У привредном суду:
– парнични П, П1 и П2 – 20;
– привредни преступи Пк, Пки и Пкр – 25; 
– стечај Ст – 2;
– извршни и ванпарнични предмети И, Ив, Ипв (И), Ипв(Ив), Р, Фи – 180.
5. У Привредном апелационом суду: 
– у другостепеном поступку Пж и Пвж – 25;
– привредни преступи Пкж – 25.
6. У прекршајном суду: 
– Пр предмета – 60;
– Прм – 50;
– При – 250;
– Замолнице – 200.
7. У Прекршајном апелационом суду:
– Пру – 40; 
– Прж предмета – 40;
– Пржм – 40.
8. У Управном суду:
- У, Уи, Уп, Ур, Уж, Уо, Ув и Уип - 25*
*Службени гласник РС, број 41/2015
 
Умањење норме
Члан 19.
Председнику суда у судовима до 15 судија норма се умањује за 30%, у судовима од 16 до 30 судија норма се умањује за 70%, а у судовима преко 30 судија, председници судова нису везани нормом.
Заменику председника суда, председнику судског одељења, руководиоцима судске праксе, председнику већа у другостепеном поступку и надзорном судији за обуку судијских помоћника и приправника у суду, припада 20% умањења норме, само по једном основу. 
	
Члан 20.
Мерило за вредновање квантитета (учинка) рада судија – месечна норма, вреднује се:


– уколико је завршио преко месечне 
						норме 20% и више 
,,изузетно успешно”


– уколико је завршио месечну норму или преко месечне норме до 20% или испод 
						месечне норме до 20% 
,,успешно”


– уколико је завршио испод месечне 
						норме 20% и више 
,,не задовољава”.


Члан 21.
Уколико судија нема довољан број предмета у раду (нпр. због недовољног прилива предмета у суду) за мерило за вредновање квантитета (учинка) рада судије узима се број укупно решених предмета у односу на укупан број предмета у раду, и вреднује се: 
	
– уколико је завршио изнад 80% предмета од укупног броја предмета у раду ,,изузетно успешно”
– уколико је завршио од 65% до 80% предмета од укупног броја предмета у раду ,,успешно”
– уколико је завршио испод 65% ,,не задовољава”.
Члан 22.
Вредновање критеријума квалитета рада судија који поступају у првом степену за мерила из члана 15. овог правилника се врши на тај начин што се свако мерило вреднује појединачном оценом ,,изузетно успешно”, ,,успешно” или ,,не задовољава”.
Квалитет рада судије коме је за оба мерила утврђена оцена ,,изузетно успешно” или за једно мерило ,,изузетно успешно”, а за друго мерило ,,успешно” биће оцењен појединачном оценом ,,изузетно успешно”.
Квалитет рада судије коме је за оба мерила утврђена оцена ,,успешно”, биће оцењен појединачном оценом ,,успешно”.
Квалитет рада судије коме за једно мерило буде утврђена оцена ,,не задовољава”, биће оцењен појединачном оценом ,,не задовољава.”
Члан 23.
Вредновање критеријума квалитета рада судија који поступају у другом степену за мерила из члана 16. овог правилника се врши на тај начин што се мерило време израде одлуке вреднује појединачном оценом ,,изузетно успешно”, ,,успешно” или ,,не задовољава”. 
	
Квалитет рада судије коме је за мерило време израде одлуке утврђена оцена ,,изузетно успешно” биће оцењен појединачном оценом ,,изузетно успешно”.
Квалитет рада судије коме је за мерило време израде одлуке утврђена оцена ,,успешно” биће оцењен појединачном оценом ,,успешно”.
Квалитет рада судије коме је за мерило време израде одлуке утврђена оцена ,,не задовољава” биће оцењен појединачном оценом ,,не задовољава.”
Члан 24.
Вредновање квантитета рада судије се врши на тај начин што се мерило за вредновање квантитета рада судије из чл. 20. или 21. овог правилника вреднује појединачном оценом ,,изузетно успешно”, ,,успешно” или ,,не задовољава”. 
	
Квантитет рада судије коме је за мерило из чл. 20. или 21. овог правилника утврђена оцена ,,изузетно успешно” биће оцењен појединачном оценом ,,изузетно успешно”.
Квантитет рада судије коме је за мерило из чл. 20. или 21. овог правилника утврђена оцена ,,успешно” биће оцењен појединачном оценом ,,успешно”.
Квантитет рада судије коме је за мерило из чл. 20. или 21. овог правилника утврђена оцена ,,не задовољава” биће оцењен појединачном оценом ,,не задовољава.”
Члан 25.
Рад судије коме су за оба критеријума утврђене појединачне оцене ,,изузетно успешно”, или за један критеријум оцена ,,изузетно успешно”, а за други ,,успешно”, вреднује се оценом ,,изузетно успешно обавља судијску функцију”.
Рад судије коме је за оба критеријума утврђена појединачна оцена ,,успешно” вреднује се оценом ,,успешно обавља судијску функцију”.
Рад судије коме је за један критеријум утврђена појединачна оцена ,,не задовољава” вреднује се оценом ,,не задовољава”.
 
Вредновање рада судија Посебног одељења за организовани криминал и Одељења за ратне злочине Вишег суда у Београду
Члан 26.
Судије Посебног одељења за организовани криминал и Одељења за ратне злочине Вишег суда у Београду вреднују се на основу критеријума квалитет. 
	
Мерила за вредновање квалитета рада судија Посебног одељења за организовани криминал и Одељења за ратне злочине Вишег суда у Београду су благовременост поступања и време израде одлука.
Рад судија из става 1. овог члана вреднује се тако што комисија за сваког судију појединачно утврђује да ли је испунио прописана мерила. 
	
Приликом вредновања рада судија из става 1. овог члана, комисија ће узети у обзир број и сложеност предмета.
Рад судије који је у поступности испунио наведена мерила вреднује се оценом ,,изузетно успешно обавља судијску функцију”.
Рад судија који је делимично испунио наведена мерила вреднује се оценом ,,успешно обавља судијску функцију”.
Рад судије који није испунио наведена мерила вреднује се оценом ,,не задовољава”.
 
Оцена рада судије* 
*Службени гласник РС, број 41/2015
 
Члан 26а*
Судија, коме је за сваку годину вредновања утврђена оцена 
	„изузетно успешно обавља судијску функцију” утврђује се оцена рада „изузетно 
	успешно обавља судијску функцију” за цео период вредновања.*
Судија, коме је за две године вредновања утврђена оцена „изузетно 
	успешно обавља судијску функцију” а за једну годину вредновања оцена 
	„успешно обавља судијску функцију” утврђује се оцена рада „изузетно успешно 
	обавља судијску функцију” за цео период вредновања.*
Судија, коме је за две године вредновања утврђена оцена „успешно 
	обавља судијску функцију” а за једну годину вредновања оцена „изузетно 
	успешно обавља судијску функцију” утврђује се оцена рада „успешно обавља 
	судијску функцију” за цео период вредновања.*
Судија, коме је за сваку годину вредновања утврђена оцена 
	„успешно обавља судијску функцију” утврђује се оцена рада „успешно обавља 
	судијску функцију” за цео период вредновања.*
Судија, коме је за једну годину вредновања током периода 
	вредновања утврђена оцена „не задовољава” утврђује се оцена рада „не 
	задовољава” за цео период вредновања.*
*Службени гласник РС, број 41/2015
 
Члан 26б*
Судија коме је утврђена оцена „не задовољава” упућује се на 
	обавезну обуку.*
Одлуку о упућивању судије на обавезну обуку доноси Савет, на 
	предлог комисије.*
Након завршене обавезне обуке рад судије подлеже ванредном 
	вредновању.*
*Службени гласник РС, број 41/2015
 
Део IVКРИТЕРИЈУМ И МЕРИЛО ЗА ВРЕДНОВАЊЕ РАДА ПРЕДСЕДНИКА СУДА
Члан 27. 
Рад судије који је изабран за председника суда се вреднује према критеријумима за вредновање рада судија, уколико обавља судијску функцију и према критеријуму за вредновање рада председника суда. 
	
 
Критеријум за вредновање рада председника суда
Члан 28.
Критеријум за вредновање рада председника суда је:
1. резултат рада судске управе.
 
Мерило за вредновање рада председника суда
Члан 29.
Мерило за вредновање рада председника суда које се односи на резултат рада судске управе је:
1. број неотклоњених неправилности у раду судске управе утврђен од стране председника непосредно вишег суда.
– уколико је остало неотклоњених неправилности мање од 5% ,,изузетно успешно”
– уколико је остало неотклоњених неправилности од 5% до 10% ,,успешно”
– уколико је остало неотклоњених неправилности више од 10% ,,не задовољава”.
Члан 30.
Вредновање критеријума рада председника суда за мерило из члана 29. овог правилника се врши на тај начин што се мерило број неотклоњених неправилности у раду судске управе утврђене од стране председника непосредно вишег суда вреднује појединачном оценом ,,изузетно успешно”, ,,успешно” или ,,не задовољава”.
Члан 31.
Рад председника суда коме је за наведено мерило из члана 29. овог правилника утврђена оцена ,,изузетно успешно” биће оцењен појединачном оценом ,, изузетно успешно”.
Рад председника суда коме је за наведено мерило утврђена оцена ,,успешно” биће оцењен појединачном оценом ,,успешно”.
Рад председника суда коме за наведено мерило утврђена оцена ,,не задовољава” биће оцењен појединачном оценом ,,не задовољава”.
 
Оцена рада председника суда*
	
*Службени гласник РС, број 41/2015
 
Члан 31а*
Председник суда, коме је за сваку годину вредновања утврђена 
	оцена „изузетно успешно” утврђује се оцена рада „изузетно успешно обавља 
	функцију председника суда” за цео период вредновања.*
Председник суда, коме је за две године вредновања утврђена оцена 
	„изузетно успешно” а за једну годину вредновања оцена „успешно” утврђује се 
	оцена рада „изузетно успешно обавља функцију председника суда” за цео период 
	вредновања.*
Председник суда, коме је за две године вредновања утврђена оцена 
	„успешно” а за једну годину вредновања оцена „изузетно успешно” утврђује се 
	оцена рада „успешно обавља функцију председника суда” за цео период 
	вредновања.*
Председник суда, коме је за сваку годину вредновања утврђена 
	оцена „успешно” утврђује се оцена рада „успешно обавља функцију председника 
	суда” за цео период вредновања.*
Председник суда, коме је за једну годину вредновања током периода 
	вредновања утврђена оцена „не задовољава” утврђује се оцена рада 
	„незадовољавајуће обавља функцију председника суда” за цео период 
	вредновања.*
*Службени гласник РС, број 41/2015
 
Део V
ПОСТУПАК ЗА ВРЕДНОВАЊЕ РАДА СУДИЈА И ПРЕДСЕДНИКА СУДОВА
 
Период за који се врши вредновање
Члан 32.
Рад судија на сталној судијској функцији и председника судова редовно се вреднује једном у три године. 
	
Рад судије који је први пут изабран вреднује се једном годишње, почев од дана ступања на судијску функцију.
Рад судије који је први пут изабран, за трећу годину рада, вреднује се 60 дана пре истека његовог трогодишњег мандата.
 
Материјал за вредновање
Члан 33.
Материјал на основу кога се врши вредновање и утврђује оцена рада су:
– за квалитет који се изражава кроз укинуте одлуке – статистички 
	извештаји о раду судије чији се рад вреднује;*
– за квантитет – статистички извештаји о раду судије чији се рад 
	вреднује и статистички извештаји о раду суда;*
– извештај председника суда, односно судске управе, записници са седница одељења, седнице свих судија, извештаји непосредно вишег суда о извршеној контроли; 
	
– записници о разговору са судијом односно председником суда чији рад се вреднује;
– примедбе и предлози судије или председника суда чији рад се вреднује. 
	
*Службени гласник РС, број 41/2015
 
Члан 34.
Председник суда је дужан да, на захтев органа надлежних за вредновање рада судија и председника судова достави материјал за вредновање.
Члан 35.
Судија односно председник суда, чији се рад вреднује, има право да изврши увид у материјал за вредновање и да стави примедбе, о чему се сачињава записник. 
	
Члан 36.*
Комисија, пре доношења оцене рада, обавља разговор са судијом, о 
	чему се сачињава записник.*
Судија, током разговора, може изнети разлоге који су били од 
	утицаја на остваривање прописаних мерила за критеријум квалитета и 
	критеријум квантитета.*
Комисија, приликом вредновања по сваком критеријуму и утврђивања 
	оцене за цео период вредновања, цени оправданост разлога које је судија 
	изнео на разговору, а који су били од утицаја на остваривање прописаних 
	мерила.*
У записник се уносе и активности судије ван суђења, као што су 
	учествовање судије у наставним и научним делатностима, објављивање стручних 
	радова и реферата, и др.*
*Службени гласник РС, број 41/2015
 
Члан 36a*
Комисија, пре доношења оцене рада, обавља разговор са 
	председником суда, о чему се сачињава записник.*
Председник суда, током разговора, може изнети разлоге који су 
	били од утицаја на остваривање мерила за критеријум резултат рада судске 
	управе.*
Комисија, приликом вредновања и утврђивања оцене за цео период 
	вредновања, цени оправданост разлога које је председник суда изнео на 
	разговору, а који су били од утицаја на остваривање мерила.*
*Службени гласник РС, број 41/2015
 
Члан 37.
Комисија на основу материјала за вредновање и разговора са судијом односно председником суда, врши вредновање по сваком критеријуму и утврђује оцену рада, на Обрасцу за оцену рада судије односно Обрасцу за оцену рада председника суда. 
	
Члан 38.
Комисија је дужна да изради писмени отправак образложене одлуке о оцени рада судије који је први пут изабран, у року од 30 дана од дана окончања поступка вредновања.
Писмени отправак одлуке из става 1. овог члана доставља се судији, преко суда у коме судија врши функцију. 
	
Члан 39.
Комисија је дужна да изради писмени отправак образложене одлуке о оцени судије на сталној судијској функцији и председника судова у року од 60 дана од дана окончања поступка вредновања, по истеку треће године вредновања рада.
Писмени отправак одлуке из става 1. овог члана доставља се судији односно председнику суда, преко суда у коме судија односно председник суда врши функцију. 
	
Члан 40.
Судија односно председник суда има право приговора на одлуку комисије из 
	чл. 38. и 39.* овог правилника, у року од 15 дана од дана достављања одлуке о оцени рада.
*Службени гласник РС, број 41/2015
 
Члан 41.
Комисија Високог савета судства за одлучивање о приговорима на поступак вредновања и оцену рада судија и председника суда обавља разговор са судијом односно председником суда, који је поднео приговор, о чему се сачињава записник. 
	
Комисија из става 1. овог члана доноси одлуку о приговору у року од 15 дана од дана подношења приговора.
Члан 42.
Комисија Високог савета судства за одлучивање о приговорима на поступак вредновања и оцену рада судија и председника судова може да одбаци приговор као неблаговремен или недозвољен, да одбије приговор као неоснован или да усвоји приговор и преиначи одлуку о оцени рада, али не на штету судије односно председника суда.
Одлука Комисије из става 1. овог члана је коначна и против ње се може покренути управни спор.
Писмени отправак одлуке из става 1. овог члана Комисија Високог савета судства за одлучивање о приговорима на поступак вредновања и оцену рада судија и председника судова дужна је да изради у року од осам дана од дана доношења одлуке.
Писмени отправак одлуке из става 3. овог члана доставља се судији односно председнику суда, преко комисије.
Члан 43.
Комисија коначну одлуку о оцени рада судије односно председника суда и обрасце за оцену рада судије односно обрасце за оцену рада председника суда доставља Савету. 
	
Савет оцену о раду судије односно председника суда уписује у лични лист судије односно председника суда. 
	
 
Ванредно вредновање судија и председника судова
Члан 44.
Рад судије може бити ванредно вреднован на основу одлуке Савета:
– због избора у виши суд;
– на предлог председника суда и
– на оправдани захтев судије или због других ванредних разлога.
Рад председника суда може бити ванредно вреднован на основу одлуке Савета:
– на предлог председника вишег суда и
– на оправдани захтев председника суда или због других ванредних разлога.
Члан 45.
Административну и техничку помоћ у раду комисијама и Комисији за Високог савета судства за одлучивање по приговору на оцену рада судија и председника судова пружа суд у чијем седишту комисије врше вредновање.
Члан 46.
Саставни део овог правилника представљају Образац за оцену рада судије и Образац за оцену рада председника суда. 
	
Део VI
ЗАВРШНЕ ОДРЕДБЕ
Члан 47.
Даном почетка примене овог правилника престају да важе Мерила за оцену минимума успешности вршења судијске дужности која ће се привремено примењивати до дана почетка примене одредаба чл. 21. до 28. Закона о уређењу судова (,,Службени гласник РС”, број 80/05).
Члан 48.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 
	1. јула 2015. године*.
*Службени гласник РС, број 142/2014
 
Број 110-00-11/2014-01 
У Београду, 22. јула 2014. године
Председник Високог савета судства,
Драгомир Милојевић, 
	с.р.
 
 
ОДРЕДБЕ КОЈЕ НИСУ УНЕТЕ 
	У "ПРЕЧИШЋЕН ТЕКСТ! ПРАВИЛНИКА
 
 
Правилник о изменама и 
	допунама Правилника о критеријумима, мерилима, поступку и органима за 
	вредновање рада судија и председника судова:"Службени гласник РС", број 
	41/2015-185
 
Члан 12.
Рад судија који су први пут изабрани на судијску функцију и рад 
	судија који су изабрани на сталну судијску функцију до дана почетка примене 
	овог правилника вреднује се према Мерилима за оцену минимума успешности 
	вршења судијске дужности која ће се привремено примењивати до дана почетка 
	примене одредаба чл. 21. до 28. Закона о уређењу судова („Службени гласник 
	РС”, број 80/05).
Члан 13.
Овај правилник ступа на снагу осмог дана од објављивања у 
	„Службеном гласнику Републике Србије”, а примењује се од 1. јула 2015. 
	године.
 

Вредновање рада судије

Вредновање рада председника суда