Редакцијски пречишћен текст
 
 
На основу члана 51. став 8. Закона о туризму („Службени гласник РС”, бр. 36/09, 88/10 и 99/11 – др. закон), 
	
Министар економије и регионалног развоја доноси 
 
ПРАВИЛНИК
о садржини захтева за издавање лиценце и условима и начину издавања свечане форме лиценце за организовање и реализовање туристичких путовања у земљи и иностранству

"Службени гласник РС", бр. 55 од 1. јуна 
	2012, 4 од 22. јануара 2016.
 
Члан 1.
Овим правилником ближе се уређује садржина захтева за издавање лиценце, као и услови и начин издавања свечане форме те лиценце за организовање и реализовање туристичких путовања у земљи и иностранству.
Члан 2.
Захтев за издавање лиценце који подноси привредно друштво, предузетник, друго правно лице или огранак страног правног лица (у даљем тексту: субјект), нарочито садржи: 
	
1) податак о матичном броју и пословном имену, односно називу субјекта коме се издаје лиценца; 
	
2) потпис и податке о лицу које је овлашћено за подношење пријаве; 
3) податке o руководиоцу (име и ЈМБГ, односно број пасоша уколико је руководилац страно физичко лице, стручна спрема, податак о страном језику који познаје); 
	

4) прописане гаранције путовања за случај инсолвентности и ради 
	накнаде штете, које се обезбеђују уговором о гаранцији путовања, а који 
	субјект закључује са даваоцем гаранције и то:*

(1) писмо о намерама банке (матични број и пословно име банке, број 
	и датум писма о намерама, износ укупног лимита покрића, који не може бити 
	мањи од 300.000 евра, време трајања и др.) или*

(2) уговор о осигурању (матични број и пословно име осигуравача или 
	уговарача осигурања, број и датум закључења уговора, скаденца, подаци о 
	реосигурању уколико постоји, износ укупног лимита покрића, који не може бити 
	мањи од 300.000 евра, време трајања полисе и др.);*
5) извод из регистра у којем је правно лице регистровано, уколико није регистровано у регистру за чије је вођење надлежна Агенција за привредне регистре; 
	
6) одговарајући доказ да субјект има запослено најмање једно лице са пуним радним временом у сваком пословном простору, односно месту пословања у ком непосредно нуди на продају и продаје туристичка путовања, у својству руководиоца;


7) оверену копију или оверени препис дипломе – потврде надлежне 
	школске установе код које је лице из тачке 6) овог става стекло најмање вишу 
	стручну спрему, односно високо образовање на основним академским студијама у 
	обиму од најмање 180 ЕСПБ бодова, основним струковним студијама, односно на 
	студијама у трајању од три године;*
8) доказ из ког се може утврдити да лице из тачке 6) овог става има радно искуство у туристичкој делатности од минимум три године за рад код организатора туристичког путовања – оверена копија или оверени препис радне књижице, потврда правних лица код којих је то радно искуство стечено или оверена изјава лица које се уписује као руководилац;
9) потврду надлежног суда да одговорном лицу субјекта није изречена мера безбедности забране вршења делатности, позива и дужности; 
	
10) потврду надлежног Привредног суда да се субјект не налази у поступку стечаја, уколико се захтев не односи на предузетнике; 
	
11) потврду надлежног регистра да се субјект не налази у поступку ликвидације, за оне субјекте који нису регистровани у регистру за чије је вођење надлежна Агенција за привредне регистре; 
	
12) потврду надлежног суда или другог државног органа да субјекту није изречена заштитна мера забране обављања делатности; 
	
13) важеће гаранције путовања за случај инсолвентности и ради накнаде штете; 
	
14) опште услове путовања у штампаној и електронској форми;
15) доказ о уплати накнаде за издавање лиценце. 
Уколико лице из става 1. тачка 6) овог члана није стекло неопходну стручну спрему или неопходно радно искуство у Републици Србији из става 1. тач. 7) и 8) овог члана, као доказ о испуњености ових услова подноси се друга одговарајућа документација. 
	
Ако је истовремено са обновом лиценце потребно извршити промену неког од података који су регистровани приликом издавања лиценце, уз захтев за обнову лиценце, подноси се документација из става 1. овог члана за податке који се мењају и оверена изјава законског заступника носиоца лиценце, да носилац лиценце у моменту подношења захтева, испуњава услове за лиценцу организатора путовања. 
	
*Службени гласник РС, број 4/2016
 
Члан 3.
Свечана форма лиценце издаје се на захтев субјекта, ако је испунио услове прописане Законом о туризму („Службени гласник РС”, бр. 36/09, 88/10 и 99/11– др. закон) за обављање послова туристичке агенције и ако му је издата лиценца у форми решења.
Захтев из става 1. овог члана може се поднети истовремено са захтевом за издавање лиценце или након доношења решења о лиценци и обавезно садржи и доказ о уплати накнаде за издавање свечане форме лиценцe.
Члан 4.
Даном ступања на снагу овог правилника престаје да важи Правилник о садржини захтева за издавање лиценце и условима и начину издавања свечане форме лиценце („Службени гласник РС”, брoj 4/10).
Члан 5.
Oвај правилник ступа на снагу осмог дана од дана објављивања у „Службеном гласнику Републике Србије”. 
	
 
Број 110-00-00052/2012-18
У Београду, 17. маја 2012. године 
	
Министар, 

Небојша Ћирић, с.р.

	 

	 

 

ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА

	 

	 

Правилник о изменама Правилника о садржини захтева за издавање лиценце и условима и начину издавања свечане форме лиценце за организовање и реализовање туристичких путовања у земљи и иностранству: 
	"Службени гласник РС", број 4/2016-87

Члан 2.

Поступци издавања лиценце започети до дана почетка примене овог 
	правилника окончаће се по одредбама овог правилника.

Члан 3.

Овај правилник ступа на снагу 25. јануара 2016. године.