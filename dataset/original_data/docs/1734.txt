На основу члана 90. тачка 2. Устава Републике Србије, а
у вези са чланом 5. Закона о акцизама („Службени гласник РС”, бр. 22/2001,
73/2001 и 80/2002),

Влада Републике Србије доноси

 

УРЕДБУ

о начину
обрачунавања и плаћања акцизе у промету производа са 

Републиком 


Црном Гором

“Службени
гласник РС”, број 45 

од 30. априла 2003.

 

Члан 1.

Овом уредбом уређује се начин обрачунавања и плаћања
акцизе у промету производа са Републиком Црном Гором.

 

Члан 2.

На акцизне производе који се купују од продаваца са
територије Републике Црне Горе акциза се плаћа у складу са чланом 5. Закона о
акцизама („Службени гласник РС”, бр. 22/2001, 73/2001 и 80/2002).

Обрачун и наплату акцизе из става 1. овог члана, врши
надлежни царински орган у моменту уноса акцизних производа на територију
Републике Србије.

 

Члан 3.

Ова уредба ступа на снагу наредног дана од дана
објављивања у „Службеном гласнику Републике Србије”.

 

 

05 број 43-2280/2003-3

У Београду, 30. априла
2003. године

Влада Републике Србије

Потпредседник,

проф. др 
Жарко Кораћ, с.р.