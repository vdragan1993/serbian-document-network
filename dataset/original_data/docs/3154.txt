ЗАКОН

о реструктурирању дуга
по 

НФА и 

ТДФА издавањем обвезница Републике Србије

„Службени гласник
РС”, број 
61 од 

18. јула 2005. 


 

 

Члан 1.

Овим законом уређују се услови и начин реструктурирања дуга
Републике Србије по основу неизмирених рефинансираних обавеза по Новом финансијском
споразуму од 20. септембра 1988. године (у даљем тексту: 
НФА) и депозита по Споразуму
о трговинској и депозитној олакшици од 20. септембра 1988. године (у даљем тексту:

ТДФА) издавањем дугорочних обвезница, на основу Закона о ратификацији Меморандума
о разумевању о реструктурирању дуга по НФА и ТДФА између Републике Србије и Међународног
координационог комитета („Службени гласник РС”, број 84/04 – у даљем тексту: Закон
о ратификацији).

Одредбе овог закона обухватају и обавезе према повериоцима
Лондонског клуба, утврђене Законом о регулисању односа између Савезне Републике
Југославије и правних лица и банака са територије Савезне Републике Југославије
које су првобитни дужници или гаранти према повериоцима Париског и Лондонског клуба
(„Службени лист СРЈ”, бр. 36/02 и 7/03).

 

Члан 2.

Главница дуга Републике Србије у смислу члана 1. овог закона
износи до 1.080.000.000,00 USD, што представља умањени износ за око 62% укупних
неизмирених обавеза према Лондонском клубу поверилаца.

Износ дуга из става 1. овог члана биће реструктуриран на
20 година, са периодом почека од пет година, издавањем дугорочних обвезница Републике
Србије (у даљем тексту: обвезнице), на иностраном финансијском тржишту.

 

Члан 3.

Република Србија ће издати обвезнице у номиналној вредности
до износа од 1.080.000.000,00 USD, са доспећем од 1. маја 2010. године до 1. новембра
2024. године.

Укупни износ главнице дуга по издатим обвезницама биће исплаћен
у 30 једнаких полугодишњих рата, у складу са следећом динамиком:

 

датум сервисирања обавеза по основу главнице             проценат

1. мај 2010. године                                                      3.33333 %

1. новембар 2010. године                                             3.33333 %

1. мај 2011. године                                                      3.33333 %

1. новембар 2011. године                                             3.33333 %

1. мај 2012. године                                                      3.33333 %

1. новембар 2012. године                                             3.33333 %

1. мај 2013. године                                                      3.33333 %

1. новембар 2013. године                                             3.33333 %

1. мај 2014. године                                                      3.33333 %

1. новембар 2014. године                                             3.33333 %

1. мај 2015. године                                                      3.33333 %

1. новембар 2015. године                                             3.33333 %

1. мај 2016. године                                                      3.33333 %

1. новембар 2016. године                                             3.33333 %

1. мај 2017. године                                                      3.33333 %

1. новембар 2017. године                                             3.33333 %

1. мај 2018. године                                                      3.33333 %

1. новембар 2018. године                                             3.33333 %

1. мај 2019. године                                                      3.33333 %

1. новембар 2019. године                                             3.33333 %

1. мај 2020. године                                                      3.33333 %

1. новембар 2020. године                                             3.33333 %

1. мај 2021. године                                                      3.33333 %

1. новембар 2021. године                                             3.33333 %

1. мај 2022. године                                                      3.33333 %

1. новембар 2022. године                                             3.33333 %

1. мај 2023. године                                                      3.33333 %

1. новембар 2023. године                                             3.33333 %

1. мај 2024. године                                                      3.33333 %

1. новембар 2024. године                                        преостали износ

 

Обвезнице се издају у валути 
USD, са појединачном номиналном
вредношћу од минимум 50.000 USD. 

 

Члан 4.

Камата на обвезнице обрачунава се почев од 1. октобра
2004. године, са каматном стопом:

– 3,75% годишње од 1. октобра 2004. године до 1. новембра
2009. године;

– 6,75% годишње од 1. новембра 2009. године до коначног
доспећа обвезница.

Камата из става 1. овог члана плаћа се полугодишње, с тим
да прво плаћање камате доспева на дан 1. маја 2005. године.

 

Члан 5.

Све исплате реализоване од стране Републике Србије по основу
главнице и камате на обвезнице, ослобођене су пореза и других дажбина у Републици
Србији.

 

Члан 6.

Обвезнице ће бити издате у нематеријалном облику, а листинг
и котација ће бити извршени на Луксембуршкој берзи преко фискалног агента и његових
афилијација, у име и за рачун Републике Србије.

Клиринг и салдирање обвезница обављаће се, у зависности
од домицила поверилаца, преко финансијских институција – клириншких кућа DTC, Euroclear

и Clearstream. 

Потврде о власништву над обвезницама биће издате подобним
држаоцима који су прихватили понуду за замену дуга из члана 1. овог закона за обвезнице
Републике Србије, сагласно Закону о ратификацији.

 

Члан 7.

Република Србија може да изврши исплату обвезница по номиналној
вредности увећаној за обрачунату камату и пре рока доспећа, под условом да до момента
исплате није у доцњи по било којој од издатих обвезница.

Република Србија може да откупи обвезнице на тржишту или
на други начин и поништи или поново прода откупљене обвезнице.

 

Члан 8.

За потребе реструктурирања дуга Република Србија може, без
сагласности кредитора, издати нове обвезнице које ће са обвезницама издатим у смислу
чл. 2. и 3. овог закона чинити једну серију и имати исти третман као већ издате
обвезнице.

 

Члан 9.

Сва правна питања у вези са обвезницама решаваће се у складу
са енглеским законодавством.

 

Члан 10.

Средства за извршавање обавеза Републике Србије, у смислу
овог закона, обезбеђују се у буџету Републике Србије. 

 

Члан 11.

Овај
закон ступа на снагу наредног дана од дана објављивања у „Службеном гласнику Републике
Србије”.