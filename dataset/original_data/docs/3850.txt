На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08), а у вези са Законом о регионалном развоју („Службени гласник РС”, бр. 51/09 и 30/10),
Влада доноси  
 
 
ОДЛУКУ
о престанку важења Одлуке о оснивању Регионалне агенције за развој малих и средњих предузећа и предузетништва „Сомбор”


„Службени 
гласник РС“, број 100 од 28. децембра 2010.
 
 
Члан 1.
Престаје да важи Одлука о оснивању Регионалне агенције за развој малих и средњих предузећа и предузетништва „Сомбор” („Службени гласник РС”, бр. 92/03 и 105/03).
 
Члан 2.
Даном ступања на снагу ове одлуке предмете, опрему, средства за рад, архивску грађу и регистраторски материјал Регионалне агенције за развој малих и средњих предузећа и предузетништва „Сомбор” преузима Национална агенција за регионални развој. 
 
 
Члан 3.
Ова одлука ступа на снагу 31. јануара 2011. године. 
 
 
05 број 02-9730/2010
У Београду, 23. децембра 2010. године
Влада  

Први потпредседник Владе –заменик председника Владе,
Ивица Дачић,
 с.р.