На основу члана 111. став 3. Закона о водама („Службени гласник РС”, број 30/10),
Министар пољопривреде, трговине, шумарства и водопривреде и министар животне средине, рударства и просторног планирања доносе
 
ПРАВИЛНИК
о параметрима еколошког и хемијског статуса површинских вода и параметрима хемијског и квантитативног статуса подземних вода

"Службени гласник РС", број 74 од 5. октобра 
	2011.
 
1.Уводне одредбе
Члан 1.
Овим правилником прописују се параметри еколошког и хемијског статуса за реке и језера, параметри еколошког потенцијала за вештачки водна тела и значајно измењена водна тела и параметри хемијског и квантитативног статуса подземних вода, на основу којих се за водна тела површинских и подземних вода врши оцена статуса.
Члан 2.
Поједини изрази који су употребљени у овом правилнику имају следеће значење: 
	
1) биолошки елементи квалитета су индикативни параметри еколошког статуса или потенцијала који се односе на појаву и распрострањеност живих организама водених екосистема (микроорганизми, алге, водене макрофите, водени бескичмењаци и рибе);
2) еколошки потенцијал је статус значајно измeњеног, или вештачког водног тела;
3) елементи квалитета су индикатори који се користе приликом оцене статуса водних тела површинских вода и обухватају три групе елемената: биолошкe, хидроморфолошкe и хемијскe и физичко-хемијскe;
4) значајан и сталан узлазни тренд је сваки статистички и за животну средину значајан пораст концентрације загађујуће супстанце, групе загађујућих супстанци или индикатора загађивања у подземној води, за који је идентификован преокрет тренда као неопходан;
5) категорије површинских вода су реке, језера, вештачка водна тела и значајно измењена водна тела;
6) специфичне загађујуће супстанце су приоритетне супстанце и приоритетне хазардне супстанце за које је утврђено да се испуштају у водно тело и остале загађујуће супстанце за које је утврђено да се испуштају у водно тело у значајним количинама;
7) хемијски статус показује да ли је водно тело под утицајем загађивања приоритетним и приоритетним хазардним супстанцама, као и другим загађујућим супстанцама.
2. Еколошки статус, еколошки потенцијал и хемијски статус површинских вода
а) Еколошки статус и еколошки потенцијал
Члан 3.
Еколошки статус и еколошки потенцијал одређују се на основу параметара разврстаних у следеће елементе квалитета: 
	
1) биолошке;
2) хемијске и физичко-хемијске који су од значаја за биолошке елементе за дату категорију површинскe водe и дати тип водног тела површинских вода; 
	
3) хидроморфолошке који су од значаја за биолошке елементе за дату категорију површинскe водe и дати тип водног тела површинских вода. 
	
Члан 4.
Еколошки статус за реке и језера класификује се као одличан (I), добар (II) и умерен (III), на начин дат у Прилогу 1. – А) КЛАСИФИКАЦИЈА ЕКОЛОШКОГ СТАТУСА РЕКА И ЈЕЗЕРА, који је одштампан уз овај правилник и чини његов саставни део.
Еколошки потенцијал за вештачка водна тела и значајно измењена водна тела класификује се као максималан (I), добар (II) и умерен (III) на начин дат у Прилогу 1. – Б) КЛАСИФИКАЦИЈА ЕКОЛОШКОГ ПОТЕНЦИЈАЛА ЗА ВЕШТАЧКА И ЗНАЧАЈНО ИЗМЕЊЕНА ВОДНА ТЕЛА, који је одштампан уз овај правилник и чини његов саставни део.
Све површинске воде које имају еколошки статус или еколошки потенцијал нижи од умереног класификују се као слабе (IV) или лоше (V). 
	
Воде које показују знаке већих промена вредности биолошких елемената квалитета за дати тип површинских вода и у којима релевантне биолошке заједнице знатно одступају од уобичајених за тај тип вода у непоремећеним условима, класификују се као слабе.
Воде које показују врло велике промене вредности биолошких елемената квалитета за дати тип површинских вода и у којима не постоје велики делови релевантних биолошких заједница уобичајених за тај тип вода, класификују се као лоше. 
	
Члан 5.
Оцена еколошког статуса и еколошког потенцијала врши се за сва водна тела површинских вода разврстана у типове дате у Прилогу 2. – Типови и припадајућа водна тела, који је одштампан уз овај правилник и чини његов саставни део.
Вредности параметара којима се одређују границе између класа еколошког статуса и границе између класа еколошког потенцијала из члана 4. овог правилника дате су у Прилогу 3. – Границе класа еколошког статуса и границе класа еколошког потенцијала за типове површинских вода, који је одштампан уз овај правилник и чини његов саставни део.
За оцену еколошког потенцијала за вештачка водна тела и значајно измењена водна тела, максималан и добар еколошки потенцијал из члана 4. став 2. овог правилника се комбинују и класификују као „добар и бољи”, па се граница између максималног и доброг еколошког потенцијала не одређује.
Ако вредност параметра еколошког статуса, односно еколошког потенцијала из става 2. овог члана одговара вредности на граници између класа из Прилога 3. овог правилника, водно тело површинских вода класификује се у лошију класу.
Ако један или више параметара еколошког статуса или еколошког потенцијала прекорачују граничне вредности доброг статуса, еколошки статус или еколошки потенцијал површинских вода може бити класификован највише као умерен.
Члан 6.
Оцена еколошког статуса и еколошког потенцијала водних тела површинских вода у класе еколошког статуса или еколошког потенцијала врши се у складу са законом којим се уређују воде, уз обавезну назнаку нивоа поузданости. 
	
Ниво поузданости из става 1. овог члана утврђује се на основу критеријума датих у Прилогу 4. – Критеријуми за процену нивоа поузданости статуса водних тела површинских вода, који је одштампан уз овај правилник и чини његов саставни део.
Оцена еколошког статуса и еколошког потенцијала водних тела површинских вода се приказује на начин дат у Прилогу 5. – Приказ оцене статуса површинских и подземних вода, који је одштампан уз овај правилник и чини његов саставни део.
б) Хемијски статус површинских вода
Члан 7.
Хемијски статус површинских вода се одређује у односу на граничне вредности приоритетних и приоритетних хазардних супстанци и граничне вредности других загађујућих супстанци које су од значаја за хемијски статус водног тела површинских вода.
Граничне вредности приоритетних и приоритетних хазардних супстанци прописане су актом којим се утврђују граничне вредности за приоритетне и приоритетне хазардне супстанце, у складу са законом.
Граничне вредности других загађујућих супстанци из става 1. овог члана прописане су актом којим се утврђују граничне вредности загађујућих материја у површинским и подземним водама и седименту, у складу са законом.
Члан 8.
Хемијски статус водних тела оцењује се на основу резултата мониторинга, као добар статус и није постигнут добар статус.
Хемијски статус водних тела оцењује се као: „није постигнут добар статус”, у случају да је прекорачена макар једна гранична вредност прописана актима из члана 7. ст. 2. и 3. овог правилника. 
	
Оцена хемијског статуса врши се уз обавезну назнаку нивоа поузданости на основу критеријума датих у Прилогу 4. овог правилника.
Оцена хемијског статуса водних тела површинских вода се приказује на начин дат у Прилогу 5. овог правилника.
3. Хемијски статус и квантитативни статус подземних вода
Члан 9.
Хемијски и квантитативни статус подземних вода одређују се за водна тела подземних вода, или за групе водних тела, при чему сва водна тела унутар групе морају имати исти статус.
За потребе одређивања хемијског и квантитативног статуса водно тело подземних вода које заузима велику површину или је хетерогено по питању типа аквифера, може се поделити на мање, хомогене целине.
а) Хемијски статус
Члан 10. 
Параметри за одређивање хемијског статуса су све загађујуће супстанце које могу да доведу у ризик постизање циљева животне средине у погледу подземних вода.
Члан 11. 
Хемијски статус подземних вода се одређује на основу резултата мониторинга, као добар или слаб.
Члан 12.
Водно тело подземних вода има добар хемијски статус када:
1) резултати праћења параметара статуса показују да је хемијски састав подземне воде такав да се ни на једном мерном месту на водном телу или групи водних тела не прелазе вредности граничне вредности концентрације загађујућих супстанци;
2) концентрације загађујућих супстанци не указују на продор високоминерализованих вода; 
	
3) концентрације загађујућих супстанци не угрожавају еколошки и хемијски статус површинских вода повезаних са водним телом подземне воде;
4) не долази до негативних утицаја на копнене и акватичне екосистеме повезане са водним телом;
5) није значајно угрожена могућност коришћења водног тела за људску употребу. 
	
Хемијски статус водног тела подземних вода одређује се као добар када је вредност средње годишње концентрације (СГК) за сваку загађујућу материју у подземној води на свим мерним местима мања или једнака граничним вредностима концентрације (ГВК) утврђених посебним прописом, у складу са законом којим се уређују воде.
Члан 13.
Водно тело подземних вода може имати добар хемијски статус и у случају када су граничне вредности концентрације загађујућих супстанци прекорачене на једном или више мерних места, уколико додатна испитивања покажу да:
1) концентрације загађујућих супстанци, које прелазе граничне вредности концентрација, не угрожавају животну средину у мери да није могуће достићи циљеве животне средине за подземне воде утврђене у Плану управљања водама, узимајућу у обзир, тамо где је то потребно, у ком обиму је водно тело под утицајем загађења;
2) су испуњени сви други услови из члана 12. овог правилника;
3) је спречено погоршање квалитета водних тела подземних вода која су значајна за захватање подземних вода за потребе снабдевања водом;
4) загађење не умањује у значајној мери могућност коришћења водног тела подземних вода за људску употребу;
5) концентрације загађујућих супстанци које прелазе граничне вредности концентрација нису последица загађења већ природних карактеристика аквифера.
Члан 14.
Водно тело подземних вода има слаб хемијски статус уколико не испуњава све критеријуме за постизање доброг хемијског статуса из члана 12. овог правилника, изузев у случајевима из члана 13. овог правилника.
Члан 15.
Значајни и стални узлазни трендови концентрације загађујућих супстанци се утврђују за све параметре који могу угрозити достизање циљева животне средине. 
	
Члан 16.
Полазна концентрација за заустављање и преокрет сталних и значајних узлазних трендова загађујућих супстанци представља 75% граничне вредности концентрације за тај параметар.
Изузетно од става 1. овог члана може се усвојити да полазна концентрација буде нижа или виша од 75% граничне вредности концентрација загађујућих супстанци када:
1) се захтева нижа полазна концентрација да би се мерама за промену тренда загађења спречило или умањило свако даље погоршање квалитета подземних вода на економски исплатив начин;
2) је избор друге полазне концентрације оправдан, односно када границе детекције не дозвољавају да се одреди промена тренда загађења у висини од 75% вредности параметра;
3) је степен повећања и промене тренда загађења такав да би се за вишу полазну концентрацију за промену тренда загађења увек лако примениле мере које би спречиле или ублажиле сваку даљу деградацију квалитета подземних вода, на економско исплатив начин. 
	
Одабрана виша полазна концентрација из става 2. овог члана не сме утицати на кашњење при достизању циљева животне средине за подземне воде у складу са Планом управљања водама.
б) Квантитативни статус
Члан 17. 
Квантитативни статус водног тела подземних вода одређује се на основу следећих параметара:
1) ниво подземних вода;
2) количине захваћених вода;
3) издашност извора;
4) количина воде за вештачко прихрањивање.
Зависно од типа аквифера, за одређивање квантитативног статуса водног тела подземних вода могу се користити и следећи параметри:
1) протицај и водостај на водотоцима;
2) падавине, инфилтрација и испаравање;
3) температура воде;
4) специфична електрична проводљивост као показатељ продора високоминерализованих вода.
Члан 18.
Оцена квантитативног статуса водних тела подземних вода се врши на основу:
1) прорачуна биланса подземних вода, на основу резултата осматрања параметара квантитативног статуса из члана 17. овог правилника на одабраним мерним местима; 
	
2) података о повезаности водних тела подземних вода са површинским водама и копненим екосистемима директно зависних од подземних вода.
Члан 19.
Водно тело подземне воде има добар квантитативни статус ако:
1) средње вишегодишње захватање подземних вода не превазилази расположиви ресурс подземне воде;
2) на више од 70% површине водног тела није регистрован тренд опадања нивоа подземних вода;
3) на више од 70% површине водног тела је средњи ниво подземне воде виши од критичног нивоа процењеног на основу тромесечног вишегодишњег минимума нивоа;
4) промена нивоа и количина подземних вода која се захвата за људске потребе:
(1) не угрожава достизање циљева животне средине за површинске воде које су повезане са водним телом подземних вода,
(2) не проузрокује значајну деградацију стања површинских вода повезаних са водним телом подземних вода,
(3) не проузрокује значајне и неповољне утицаје на копнене екосистеме зависне од водних тела подземних вода.
Члан 20.
Водно тело подземних вода има слаб квантитативни статус уколико не испуњава све услове за добар квантитативни статус из члана 19. овог правилника.
в) Оцена и приказ статуса водних тела подземних вода
Члан 21.
Оцена укупног статуса водних тела подземних вода врши се на основу утврђеног хемијског статуса и квантитативног статуса, узимајући лошији од ова два. 
	
Оцена статуса водних тела подземних вода се приказује на начин дат у Прилогу 5. овог правилника.
4. Завршна одредба
Члан 22.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00191/2011-07
У Београду, 23. септембра 2011. године
Министар,

Душан Петровић, с.р.
Министар,

Оливер Дулић, с.р.
 








 
Прилог 2.
ТИПОВИ И ПРИПАДАЈУЋА ВОДНА ТЕЛА 
Тип 1 – велике низијске реке, доминација финог наноса
D1, D2, D3, D3, D4, D5, D6, D7, D8, D9, D10, TIS_1, TIS_2, BEG, STBEG, TAM_1, TAM_2, VMOR_1, VMOR_2, SA_1, SA_2 и SA_3;
Тип 2 – велике реке, доминација средњег наноса, изузев река подручја Панонске низије
NER_1, NER_2, ML_1, ML_2, ML_3, ML_ST, PEK_1, PEK_2, PEK_3, PEK_4, TIM_1, TIM_2, TIM_3, TIM_4, CTIM_1, CTIM_2, CTIM_3, BTIM_1, BTIM_2, BTIM_3, VMOR_3, ZMOR_1, ZMOR_2, ZMOR_3, ZMOR_4, IB_1, IB_2, IB_3, IB_4, IB_5, IB_6, JAS_1, JAS_2, JMOR_1, JMOR_2, JMOR_3, JMOR_4, JMOR_5, JMOR_6, NIS_1, BOS, DR_1, DR_2, DR_3, DR_4, LIM_1, LIM_2, LIM_3, LIM_4, KOL_1, KOL_2, KOL_3, KOL_4, KOL_5, KOL_6 и KLAD_1;
Тип 3 – мали и средњи водотоци, надморска висина до 500 м, доминација крупне подлоге
BOL_1, BOL_3, ML_4, ML_5, ML_6, ML_7, BUS_1, BUS_2, BUS_3, KORN_1, KORN_2, KORN_3, COK_1, COK_2, TISN_1, VIT_1, VIT_2, VIT_3, VIT_4, PEK_5, VPEK, POR_1, POR_2, SAS_1, SAS_2, SLAT, ZAM_1, ZAM_2, CTIM_4, ZLOT, BREST_1, ARN, BOR_1, BOR_2, KRIV_1, KRIV_2, KRIV_3, GLOG_1, SIKOL_1, SIKOL_2, STIM_1, STIM_2, STIM_3, GRL_1, GRL_2, TTIM, ALD, DJ_1, DJ_2, SKR_1, SKR_2, KLDR, LUZ_1, KAM, CEM_1, CEM_2, DIC, DESP, GRU_1, GRU_2, GRU_3, CUK, MOR_1, MOR_2, MOR_3, VRZ_1, VRZ_2, MRZ_1, BJEL_1, RSK_1, BRV, STU_1, LOP, JOSIB_1, RIBN, PEP, RAS_1, RAS_2, RAS_3, BLAT, KAL_1, KAL_2, LUG_1, LUG_2, DUL, ZUP, BEL_1, BEL_2, OSA_1, OSA_2, LEP, RPO_1, RPO_2, RPO_3, UGLJ_1, UGLJ_2, GROSN_1, GROSN_2, GROSN_3, RACA_1, RACA_2, RACA_3, JAS_3, KUBR_1, KUBR_2, VLUG_1, VLUG_2, MLT, JEZ_1, JEZ_2, KONJ, RALJ, VET_1, VET_2, VET_3, VET_4, JBL-JM_1, JBL-JM_2, JBL-JM_3, JBL-JM_4, TUL, BANJ-JBL, SUM, PUS_1, PUS_2, PUS_3, TOP_1, TOP_2, TOP_3, TOP_4, BACK, JOSTOP_1, JUGB, BANJ-TOP, KOSAN, BEJ,KRAJ_1, KRAJ_2, TUR-JM, RIBR_1, RIBR_2, BANJJM_1, VRL_1, KOZ_1, VL_1, VL_2, VL_3,LUZVL_1, LUZVL_2, MURG, PUSVL, NIS_2, NIS_3, GAB, JER_1, KORTN_1, KORTN_2, KORTN_3, KUT, TEM, TPN_1, TPN_2, SOKMOR_1, SOKMOR_2, SOKMOR_3, SOKMOR_4, JOV_1, JOV_2, JOV_3, CRN_1, CRN_2, CRN_3, GRZ, RAV_1, RAV_2, RES_1, RES_2, RES_3, SID_1, SID_2, SID_3, KUDO_1, KUDO_2, KUDO_3, BORK_1, BORK_2, BORK_3, POBL_1, UV_1, ROG_1, ROG_2, TRES_1, LJUB_1, LJUB_2, KRUP, KOLAR_1, KOLAR_2, KOLAR_3, RDLJ_1, JAD_1, JAD_2, JAD_3, LIK_1, LIK_2, LIK_3, CERN_1, CERN_2, LESN_1, LESN_2, LESN_3, DUM_1, DUM_2, DOBR_1, DOBR_2, MLAK, VUK, OB_1, OB_2, KLAD_2, KLAD_3, KLAD_4, KLAD_5, KLAD_6, TAMN_1, TAMN_2, UB_1, UB_2, JAB_1, JAB_2, JAB_3, GRAD, RIB_1, RIB_2, RIB_3, LEPKOL_1, LEPKOL_2, TOPKOL_1, TOPKOL_2, LJIG_1, LJIG_2, LJIG_3, LJIG_4, DRAG, KAC, PEST_1, PEST_2, TUR_1, TUR_2, BELJ_1, BELJ_2, BARAJ, DUPOT_1, DUPOT_2, DUPOT_3, TOPC_1, TOPC_2, BREKA_1, BREKA_2, BREKA_3, PRGZ_1, PRGZ_2 и PRGZ_3;
Тип 4 – мали и средњи водотоци, надморска висина преко 500 м, доминација крупне подлоге
TISN_2, BREST_2, BREST_3, STIM_4, DJ_3, DJ_4, DJ_5, DJ_6, SKR_3, SKR_4, LUZ_2, SUS_1, SUS_2, MOR_4, MOR_5, NOS_1, NOS_2, VRZ_3, MRZ_2, MRZ_3, BJEL_2, VIDR, RSK_2, LJUD, DEZ, JOSRSK, STU_2, STU_3, BRUS, JOSIB_2, RAS_4, TRNOV, VET_5, TOP_5, JOSTOP_2, LUKTOP, KRAJ_3, RIBR_3, BANJJM_2, BANJJM_3, VRL_2, VRL_3, VRL_4, KOZ_2, KOZ_3, VL_4, VL_5, VL_6, GRADS, JER_2, JER_3, VIS_1, VIS_2, VIS_3, DOJK_1, DOJK_2, TOPLOD, RES_4, POBL_2, MIL_1, MIL_2, UV_2, UV_3, UV_4, UV_5, UV_6, UV_7, VAP, CRZ_1, CRZ_2, CRZ_3, CRZ_4, CRZ_5, BERZ_1, BERZ_2, ROG_3, TRES_2, TRES_3, LJUB_3, LJUB_4 и OB_3;
Тип 5 – водотоци подручја Панонске низије, изузев водотока сврстаних у ТИП 1
MRTIS, ZLA, KER, CIK_1, CIK_2, CIK_3, PLAZ, KRIVJ_1, KRIVJ_2, KRIVJ_3, JEGR, NADL, BRZ, MORBAN, ROJ, MES_1, MES_2, MES_3, KAR и BOL_2;
Тип 6 – мали водотоци изван подручја Панонске низије који нису обухваћени ТИПОМ 3 и 4, као и водотоци који нису обухваћени Правилником о утврђивању водних тела површинских и подземних вода („Службени гласник РС”, број 96/10)
CRNAJ_1, CRNAJ_2, RAD_1, GLOG_2, VAL, KORIT, SECA_1, SECA_2, RBZ, LUC, RCVU, CRPOT_1, CRPOT_2, GRAS_1, GRAS_2, DRGS, BRESN_1, BRESN_2, BRESN_3, RAST_1, RAST_2, RAST_3, TEG_1, TEG_2, CRV, RDLJ_2, RDLJ_3, RDLJ_4, PEC, BKLJ_1, BKLJ_2, VBKLJ_1, VBKLJ_2, VBKLJ_3, DUPOT-AR_1 и DUPOT-AR_2.