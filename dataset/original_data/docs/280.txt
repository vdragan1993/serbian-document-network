На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Радне групе за успостављање система наплате електричне енергије на северу територије Аутономне покрајине Косово и Метохија
"Службени гласник РС", број 88 од 23. октобра 
				2015.
 
1. Образује се Радна група за успостављање система наплате електричне енергије на северу територије Аутономне покрајине Косово и Метохија (у даљем тексту: Радна група).
2. Задатак Радне групе је:
1) израда акционог плана за повећање наплате електричне енергије на северу територије Аутономне покрајине Косово и Метохијa;
2) предлагање мера за стварање предуслова за повећање наплате електричне енергије на северу територије Аутономне покрајине Косовo и Метохијa;
3) успостављање координације свих институција неопходних за повећање наплате електричне енергије на северу територије Аутономне покрајине Косово и Метохија;
4) предлагање мера и активности Влади ради реализације повећања наплате електричне енергије на северу територије Аутономне покрајине Косово и Метохија;
5) анализа и праћење рада свих субјеката укључених у процес повећања наплате електричне енергије на северу територије Аутономне покрајине Косово и Метохија;
6) координација кампање у средствима јавног информисања за повећање наплате електричне енергије на северу територије Аутономне покрајине Косово и Метохија.
3. У Радну групу именују се:
1) за председника:
– Дамјан Јовић, вршилац дужности заменика директора Канцеларије за Косово и Метохију;
2) за заменика:
– Александар Обрадовић, генерални директор Јавног предузећа „Електропривреда Србије”;
3) за чланове:
– Драган Владисављевић, вршилац дужности дирeктора Канцеларије за координационе послове у преговарачком процесу са привременим институцијама самоуправе у Приштини;
– Мирјана Филиповић, државни секретар у Министарству рударства и енергетике;
– Сања Арежина, представник Канцеларије за координационе послове у преговарачком процесу са привременим институцијама самоуправе у Приштини;
– Милан Вујаковић, директор Друштва за трговину електричном енергијом „ЕПС Трговина” д.о.о. Северна Митровица;
– Бобан Новаковић, директор Друштва за услуге снабдевања и дистрибуције електричне енергије „Електро север” д.о.о. Северна Митровица;
– Иван Јакшић, представник Канцеларије за Косово и Метохију.
4. Радна група може да тражи податке, документа и извештаје који су од значаја за делокруг рада Радне групе од органа државне управе, јавних предузећа и других организација.
5. Стручне и административно-техничке послове за потребе Радне групе обавља Канцеларија за Косово и Метохију.
6. Радна група је дужна да по завршетку задатака из тачке 2. ове одлуке периодично поднoси Влади извештаје о свом раду, најмање сваких 90 дана.
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-11076/2015
У Београду, 21. октобра 2015. године
Влада
Председник,
Александар Вучић, с.р.