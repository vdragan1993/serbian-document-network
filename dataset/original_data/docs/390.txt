На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13), 
Влада доноси
ОДЛУКУ
о образовању Радног тима за координацију активности на реализацији Комерцијалног уговора о пројектовању и извођењу радова на изградњи ауто-пута Е-763, деоница Сурчин–Обреновац
"Службени гласник РС", број 2 од 13. јануара 2017.
    
1. Образује се Радни тим за координацију активности на реализацији Комерцијалног уговора о пројектовању и извођењу радова на изградњи ауто-пута Е-763, деоница Сурчин–Обреновац (у даљем тексту: Радни тим).
2. Задатак Радног тима је координација активности неопходних за реализацију права и обавеза финансијера и инвеститора утврђених у уговору из тачке 1. ове одлуке.
3. У Радни тим се именују:
– за председника:
Имре Керн, Министарство грађевинарства, саобраћаја и инфраструктуре;
 – за чланове:
1) Александра Дамњановић, Министарство грађевинарства, саобраћаја и инфраструктуре;
2) Радојко Обрадовић, Министарство грађевинарства, саобраћаја и инфраструктуре;
3) Бранко Дрчелић, Управа за јавни дуг, Министарство финансија;
4) Драганa Ратковић, Управа за јавни дуг, Министарство финансија;
5) Зоран Дробњак, Јавно предузеће „Путеви Србије”;
6) Славољуб Тубић, Јавно предузеће „Путеви Србије”.
4. Стручне и административно-техничке послове за потребе Радног тима обављаће Министарство грађевинарства, саобраћаја и инфраструктуре.
5. Ова одлука ступа на снагу наредног дана од дана објављивања у „Службеном гласнику Републике Србије”.
05 број 02-251/2017
У Београду, 13. јануара 2017. године
Влада
Председник,
Александар Вучић, с.р.