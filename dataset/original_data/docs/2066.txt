Редакцијски пречишћен текст

 
На основу члана 75. став 1. Закона о буџетском систему („Службени гласник РС”, број 54/09), 
	


Влада доноси


 


УРЕДБУ


о примени Међународних рачуноводствених стандарда за јавни сектор


"Службени гласник РС", бр. 49 од 21. јулa 2010, 63 од 
	15. јула 2016.
 



 


Члан 1.


Међународни рачуноводствени стандарди за јавни сектор примењиваће се на вођење пословних књига и састављање, приказивање, достављање и објављивање финансијских извештаја директних и индиректних корисника буџетских средстава, корисника средстава организација обавезног социјалног осигурања, буџетских фондова Републике Србије и буџетских фондова аутономних покрајина и јединица локалне самоуправе (у даљем тексту: локалне власти), почев од 1. јануара 2011. године. 
	


Изузетно од става 1. овог члана, у погледу финансијског извештавања, Међународни рачуноводствени стандарди за јавни сектор примењиваће се почев од састављања, приказивања, достављања и објављивања завршних рачуна, односно финансијских извештаја корисника буџетских средстава, корисника средстава организација за обавезно социјално осигурање, буџета Републике Србије и буџета локалне власти, као и буџетских фондова Републике Србије и локалне власти, за 2010. годину.


 


Члан 2.


Ова уредба примењује се на буџет Републике Србије, буџете локалне власти, као и на њихове директне и индиректне кориснике буџетских средстава, Републички завод за здравствено осигурање, Републички фонд за пензијско и инвалидско осигурање и Националну службу за запошљавање, буџетске фондове Републике Србије и локалне власти, као и на кориснике средстава Републичког завода за здравствено осигурање.


 


Члан 3.


Међународни рачуноводствени стандарди за јавни сектор, у смислу члана 1. ове уредбе, јесу Међународни рачуноводствени стандарди за јавни сектор (International Public Sector Accounting Standards – IPSAS), које објављује Одбор за међународне рачуноводствене стандарде за јавни сектор (International Public Sector Accounting Standards Board – IPSASB), организациони део Међународне федерације рачуновођа (International Federation of Accountants – IFAC),
	

који су преведени на српски језик и објављени у „Службеном гласнику 
	Републике Србије”.*


Превод Међународних рачуноводствених стандарда за јавни сектор из 
	става 1. овог члана утврђује и објављује Влада.*
*Службени гласник РС, број 63/2016


 


Члан 4.


Ова уредба ступа на снагу осмог дана од дана објављивања у „Службеном гласнику Републике Србије”.


 


05 број 110-5124/2010


У Београду, 15. јула 2010. године 


Влада


Председник,



	др Мирко Цветковић, с.р.