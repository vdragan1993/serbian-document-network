Редакцијски пречишћен текст

 

	 

На
основу члана 8. став 2. Закона о поступку прекида трудноће у здравственој
установи („Службени гласник Републике Србије“, број 16/95),

Министар
за здравље доноси

 

 

ПРАВИЛНИК

о броју, саставу и начину рада етичког одбора у здравственој установи

„Службени гласник
РС”, бр. 30 од 7. 
августа 1995, 80 од 30. септембра 2016.

 

Члан 1.

Овим
правилником утврђује се број, састав и начин рада етичког одбора у здравственој
установи у којој се врши прекид трудноће после навршене двадесете недеље
трудноће.

Члан 2.

Етички
одбор има пет чланова и пет заменика.

Етички одбор чине: доктор медицине, специјалиста гинекологије и акушерства, 
доктор медицине специјалиста педијатрије, доктор медицине специјалиста 
психијатрије, односно неуропсихијатрије, доктор медицине специјалиста интерне 
медицине и дипломирани правник.

Председник
етичког одбора је специјалиста из гинекологије и акушерства.

	*Службени гласник РС, број 80/2016

	 

Члан 3.

Етички
одбор ради у седници.

Седницом
етичког одбора руководи председник.

Етички
одбор може да одлучује ако седници присуствују сви чланови или заменици.

Етички
одбор у тоу одлучивања може консултовати и специјалисте из других области
медицине.

Члан 4.

Етички
одбор одлучује о постојању услова за прекид трудноће најкасније у року од седам
дана од дана подношења захтева за прекид трудноће.

Етички
одбор одлучује о постојању услова за прекид трудноће једногласно.

Одлука
етичког одбора мора бити образложена.

О
раду етичког одбора води се записник.

Члан 5.

Овај правилник ступа
на снагу осмог дана од дана објављивања у „Службеном гласнику Републике
Србије”.

 

 

Министар,


др Лепосава Милићевић, с.
р.