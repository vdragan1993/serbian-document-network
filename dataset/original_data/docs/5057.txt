Редакцијски пречишћен текст
 
 
На основу члана 41а став 3. Закона о заштити природе („Службени гласник РС”, бр. 36/09, 88/10 и 91/10 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси
 
УРЕДБУ
о проглашењу Споменика природе „Парк Буковичке Бање”

"Службени гласник РС", бр. 94 од 14. 
	децембра 2011, 68 од 4. августа 2015.
 
Члан 1.
Парк Буковичке Бање на ободу градског језгра Аранђеловца проглашава се за споменик природе под именом „Парк Буковичке Бање” и ставља под заштиту као подручје II категорије, односно од великог значаја (у даљем тексту: Споменик природе „Парк Буковичке Бање”).
Члан 2.
Споменик природе „Парк Буковичке Бање” ставља се под заштиту, као просторно-културно историјска целина и један од најстаријих и најочуванијих бањских паркова из XIX века у Републици Србији, ради очувања концепта пејзажно-архитектонског уређења, присуства извора минералних вода (Ђулара, Талпара, Књаз Милош, Победа – Бивета, кнез Михаило), богатства флоре (150 дрвенастих и жбунастих врста, од чега је 39 врста аутохтоних, 19 врста алохтоних и 51 врста егзота) и фауне (27 врста птица, а од сисара веверица, јеж, више врста слепих мишева сви на листи строго заштићених и заштићених дивљих врста, зец заштићен ловостајем), присуства културно-историјске баштине 
	(Павиљон Књаза Милоша – Бивета и објекат експлоатације – прва 
	пунионица минералних вода)* и вредне збирке скулптура на отвореном (63 скулптуре).
Просторна структура Споменика природе „Парк Буковичке Бање” дефинисана је са две целине: парковски обликованим простором и парк шумом Звездара.
*Службени гласник РС, број 68/2013
 
Члан 3.
Споменик природе „Парк Буковичке Бање” налази се на територији општине Аранђеловац, катастарска општина Аранђеловац и обухвата укупну површину од 
	18 ha 78 a 92 m²* у државној својини.
Опис, графички приказ граница Споменика природе „Парк Буковичке Бање” и списак катастарских парцела одштампани су уз ову уредбу и чине њен саставни део. 
	
*Службени гласник РС, број 68/2013
 
Члан 4.
На подручју Споменика природе „Парк Буковичке Бање”, није дозвољено обављати радове и активности за које се у складу са законом којим се уређује заштита природе утврди да могу оштетити популације, заједнице и станишта биљних и животињских врста из члана 2. ове уредбе, нарушити природне процесе и еколошку целовитост подручја или значајно неповољно утицати на естетска и културно-историјска обележја подручја и животну средину.
Члан 5.
На подручју Споменика природе „Парк Буковичке Бање” утврђује се режим заштите III степена, спроводи се проактивна заштита и могу да се врше управљачке интервенције у циљу рестаурације, уређење објеката културно-историјског наслеђа, одржања и унапређења природних екосистема и предела, очувања еколошке целовитости и одрживог коришћења природних ресурса и простора уз потребну инфраструктурну и другу изградњу.
Осим забране радова и активности које су као такве утврђене чланом 35. Закона о заштити природе, забрањује се и:
1) промена намене и смањење површине парка;
2) вршење радова и активности које нису у складу са наменом простора, као и оних којима се могу нарушити пејзажно архитектонски концепт, естетске и амбијенталне вредности и погоршати карактеристике и примарне вредности заштићеног подручја;
3) извођење радова и активности које би угрозиле просторни концепт заштићеног подручја и вегетацију у њему, а нарочито:
(1) сеча дрвећа и шибља, изузев нежељеног подраста, сувог и болесног дрвећа, као и оног које се просторно, декоративно и функционално не уклапа у концепт парковског простора, 
	
(2) ломљење грана, оштећивање коре, кидање лишћа и обављање других радњи и активности које би нарушиле постојеће стање дендрофонда или довела у питање биолошки опстанак, 
	
(3) постављање (укуцавање) табли и других обавештења на стаблима,
(4) уношење инвазивних алохтоних врста и нових врста дрвећа и шибља које по концепту и естетским критеријумима не одговарају објекту природно-културне баштине,
(5) уништавање кореновог система приликом радова на уређењу простора и
(6) извођење паса на простор у оквиру граница заштићеног подручја;
4) узнемиравање, хватање и убијање посебно заштићених и значајних врста фауне, као и узимање или уништавање јаја и младунаца и рушење гнезда;
5) продубљивање постојећих водозахвата;
6) депоновање смећа, земље, свих врста отпадних материја, грађевинског материјала и другог што може да умањи функционална својства заштићеног подручја;
7) паљење и ложење ватре;
8) кретање, заустављање и паркирање возила унутар граница заштићеног подручја, изузев за возила службе одржавања парка која се могу по потреби кретати и по зеленим површинама, као и службених возила за потребе приступа постојећим објектима која се могу кретати искључиво по постојећем путу и паркингу;
9) постављање рекламних табли и билборда у оквиру и на ободу заштићеног подручја.
Члан 6.
На подручју Споменика природе „Парк Буковичке Бање” радови и активности ограничавају се на: 
	
1) измену конфигурације терена при нивелационим радовима предвиђеним пројектом на које су претходно прибављени услови заштите природе и извођење земљаних радова предвиђених пројектом обнове парка и пројектом санације или изградње инфраструктурне мреже;
2) изградњу нових подземних и надземних инсталација, или било које врсте објеката инфраструктуре, а које биолошки и пејзажно не угрожавају заштићено подручје, као и на реконструкцију постојеће инфраструктуре за коју је неопходна техничка документација израђена у складу са претходно прибављеним условима заштите природе;
3) изградњу објеката у оквиру граница заштићеног подручја на оне који су искључиво у складу са функцијом и наменом заштићеног простора;
4) реконструкцију и ревитализацију са циљем обнове парковског подручја као пејзажно-архитектонског и културно-историјског наслеђа, а на основу израђеног Главног пројекта реконструкције и ревитализације и у складу са условима заштите природе, као и условима других надлежних институција;
5) реконструкцију постојећих објеката, као што су * Бивета, 
	* Специјална болница, објекат експлоатације и њихово стављање у функцију;
6) уклањање примерака дендрофлоре који на заштићеном простору не задовољавају здравствене, естетске и функционалне критеријуме: болесна, сува, престарела, закржљала стабла, као и оправдана замена једне врсте другом;
7) уношење нових врста дрвећа и шибља које по својој биологији одговарају станишту парка, а које по концепту и естетским критеријумима одговарају објекту природно-културне баштине;
8) извођење реконструкције водозахвата, истражних бушења или извођење истражних објеката за потребе Бање под посебним условима;
9) извођење свих биолошко-техничких мера заштите и неге (прихрањивање, заливање, третман против фитопатолошких и ентомолошких обољења и сл.), за које се процени да су неопходни за одржавање виталности дрвећа, жбуња и одржавање цветњака, а у циљу заштите и унапређења заштићеног подручја, у складу са планом и програмом управљања из члана 8. ове уредбе; 
	
10) подизање, обнављање и одржавање (кошење, уклањање корова, прихрањивање, аерација итд.) травњака, а на основу одговарајуће извођачке документације у складу са годишњим програмом управљања из члана 8. ове уредбе;
11) постављање нових елемената парковског и мобилијара за парк шуму, поправка постојећих (постављање нових клупа, корпи за отпатке, канделабра, итд.), а на основу услова надлежних институција;
12) промовисање парка у едукативне сврхе, обављање научних истраживања, туристичке посете, рекреација и спортске активности које не угрожавају основну намену парка;
13) коришћење, обнова и уређење простора катастарске парцеле 1934/4 – „Књаз Милош”, искључиво у границама катастарске парцеле.
*Службени гласник РС, број 68/2013
 
Члан 7. 
Споменик природе „Парк Буковичке Бање” поверава се на управљање Јавном комуналном предузећу „Зеленило Аранђеловац”, Аранђеловац (у даљем тексту: Управљач).
У обављању законом утврђених послова управљања заштићеним подручјем, Управљач је овлашћен и дужан нарочито да: организује чуварску службу; обележи заштићено подручје; донесе план управљања, годишњи програм управљања и акт о унутрашњем реду и чуварској служби; води евиденције о природним вредностима и људским активностима, односно заснује информациони систем и утврди и наплаћује накнаде за коришћење заштићеног подручја. 
	
Управљач је дужан да у року од 60 дана од дана ступања на снагу ове уредбе изврши упис делатности управљања заштићеним подручјем у складу са прописима којима се уређује класификација делатности и регистрација привредних субјеката. 
	
Члан 8.
Очување, унапређење, одрживо коришћење и приказивање природних и других вредности подручја Споменика природе „Парк Буковичке Бање” спроводи се према плану управљања који се доноси за период од десет година (у даљем тексту: План управљања), са садржином и на начин прописан законом којим се уређује заштита природе. 
	
У поступку давања сагласности на План управљања, министарство надлежно за послове заштите животне средине (у даљем тексту: Министарство) прибавља мишљења министарстава надлежних за послове културе, науке, просвете, пољопривреде, шумарства, водопривреде, туризма, здравства и финансија.
План управљања Управљач ће донети и доставити Министарству најкасније у року од 10 месеци од дана ступања на снагу ове уредбе. 
	
Управљач је дужан да једном у три године анализира спровођење Плана управљања и остварене резултате и по потреби изврши његову ревизију.
До доношења Плана управљања, Управљач ће вршити послове на основу годишњег програма управљања који је дужан да донесе и достави Министарству на сагласност у року од 30 дана од дана ступања на снагу ове уредбе.
Годишњи програм управљања из става 5. овог члана садржи нарочито: сажет приказ природних и других вредности заштићеног подручја, циљевe заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката и организационих и материјалних услова за извршења програма, висине и извора потребних финансијских средстава. 
	
Члан 9. 
Управљач је дужан да обезбеди унутрашњи ред и чување заштићеног подручја у складу са актом који доноси уз сагласност Министарства, са садржином и на начин прописан законом којим се уређује заштита природе.
Акт из става 1. овог члана, Управљач ће донети и доставити Министарству најкасније у року од шест месеци од дана ступања на снагу ове уредбе.
Члан 10. 
Управљач је дужан да на прописан начин обележи Споменик природе „Парк Буковичке Бање” најкасније у року од 10 месеци од дана ступања на снагу ове уредбе.
Управљач ће у року од осам месеци од дана ступања на снагу ове уредбе, у сарадњи са Републичким геодетским заводом и Заводом за заштиту природе Србије, извршити идентификацију граница Споменика природе „Парк Буковичке Бање” на терену, дигиталној ортофото карти и катастарском плану.
На операт, односно записник о утврђивању граница из става 2. овог члана, Влада даје сагласност на предлог Министарства.
Границе утврђене, описане и верификоване на начин прописан у ст. 2. и 3. овог члана, сматраће се меродавним у свим стварима које се тичу спровођења ове уредбе.
Члан 11.
Управљач ће у року од 18 месеци од дана ступања на снагу ове уредбе засновати дигиталну базу података, односно географски информациони систем о природним и створеним вредностима, непокретностима, активностима и другим подацима од значаја за управљање Спомеником природе „Парк Буковичке Бање”.
Члан 12.
Управљач ће најкасније у року од 60 дана од дана ступања на снагу ове уредбе донети и доставити Министарству на сагласност акт о накнади за коришћење заштићеног подручја Споменик природе „Парк Буковичке Бање”.
Члан 13.
Средства за спровођење Плана управљања обезбеђују се из буџета Републике Србије, Фонда за заштиту животне средине, од накнаде за коришћење заштићеног подручја, прихода остварених обављањем делатности Управљача и из других извора у складу са законом. 
	
Члан 14.
Планови уређења простора, планови, програми и основе из области шумарства, ловства, водопривреде, пољопривреде и туризма и други програми и планови који се односе на коришћење природних ресурса и простора у заштићеном подручју Споменика природе „Парк Буковичке Бање” усагласиће се са Просторним планом Републике Србије, овом уредбом и Планом управљања. 
	
Члан 15.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-8196/2011
У Београду, 1. децембра 2011. године

Влада
Први потпредседник Владе –
заменик председника Владе,

Ивица Дачић, с.р.
 


	ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ 

	УРЕДБЕ
 
Уредба о изменама Уредбе о проглашењу Споменика природе „Парк Буковичке Бање”: 
	"Службени гласник РС", број 68/2015-70
 
Члан 5.
Управљач је дужан да донесе и достави на 
	сагласност министарству надлежном за послове заштите животне средине програм 
	управљања у року од 30 дана од дана ступања на снагу ове уредбе.
Управљач је дужан да управљачка документа, 
	донета у складу са Законом о заштити природе („Службени гласник РС”, бр. 
	36/09, 88/10 и 91/10 – исправка), усклади са одредбама ове уредбе у року од 
	шест месеци од дана ступања на снагу ове уредбе. 
 
Члан 
	6.
Ова уредба ступа на снагу осмог дана од дана 
	објављивања у „Службеном гласнику Републике Србије”. 
 
 
НАПОМЕНА ИЗДАВАЧА: Уредбом 
	изменама Уредбе о проглашењу Споменика природе „Парк Буковичке Бање” 
	("Службени гласник РС", број 68/2015) Опис граница Споменика природе „Парк 
	Буковичке Бање”, графички приказ и попис катастарских парцела замењени су 
	новим описом граница Споменика природе „Парк Буковичке Бање”, графичким 
	приказoм и пописом катастарских парцела (види члан 4. Уредбе - 68/2015-70).
 
ОПИС ГРАНИЦА
	СПОМЕНИКА ПРИРОДЕ „ПАРК БУКОВИЧКЕ БАЊЕ”
Почетна тачка описа границе се налази у КО Аранђеловац, на раскрсници 
	улица Књаза Милоша и Војводе Путника, т.ј. на тромеђи кат. парц. бр. 1934/1, 
	4971/1 (улица Књаза Милоша) и 4985 (улица Војводе Путника). Од почетне тачке 
	описа граница иде у правцу југозапада улицом Војводе Путника и то источном 
	међом кат. парц. бр. 1934/1 и 1934/4 до најјужније међне тачке кат. парц. 
	бр. 1934/1, одакле мења правац у северозападни те наставља међом кат. парц. 
	бр. 1934/1 и кат. парц. бр. 3577/2, 3577/1, 3578 и 3591 до тромеђе кат. 
	парц. бр. 4968, 1934/1 и 3591. Од ове тромеђе граница даље иде јужном 
	страном кат. парц. бр. 4968, долази до улице Кубршничке (кат. парц. бр. 
	3615), затим наставља међом кат. парц. бр. 3616 и 3615 (улица Кубршничка) 
	правцем ка северу. Граница даље иде истим правцем и пролази међом кат. парц. 
	бр. 1934/1 и кат. парц. бр. 1852, 1853, 1856, 1855, 1854, улицом Мишарском 
	(кат. парц. бр. 4966) до тачке бр. 1 која је одређена својим координатама и 
	даље наставља правцем ка истоку по следећим координатама:
Тачка 1. (y-7464621,23; x-4907253,32); Тачка 2. (y-7464627,42; 
	x-4907247,26); Тачка 3. (y-7464640,20; x-4907234,74); Тачка 4. 
	(y-7464667,62; x-4907265,97); Тачка 5. (y-7464678,65; x-907278,53); Тачка 6. 
	(y-7464698,71; x-4907260,23); Тачка 7. (y-7464707,23; x-4907252,55); Тачка 
	8. (y-7464709,56; x-4907255,19); Тачка 9. (y-7464719,65; x-4907266,40); 
	Тачка 10.(y-7464741,25; x-4907290,29); Тачка 11. (y-7464744,99; 
	x-4907286,89); Тачка 12. (y-7464745,70; x-4907286,99); Тачка 13. 
	(y-7464779,02; x-4907256,65); Тачка 14. (y-7464780,65; x- 4907255,15);
Тачка 15. (y-7464806,66; x-4907231,18); Тачка 16. (y-7464806,36; 
	x-4907229,76); Тачка 17. (y-7464798,96; x-4907219,92); Тачка 18. 
	(y-7464799,04; x-4907218,23); Тачка 19. (y-7464814,93; x-4907200,54); Тачка 
	20. (y-7464820,83; x-4907194,71); Тачка 21. (y-7464842,15; x-4907177,58); 
	Тачка 22. (y-7464866,83; x-4907205,00); Тачка 23. (y-7464867,36; 
	x-4907205,59); Тачка 24. (y-7464914,54; x-4907258,02).
Од последње одређене тачке бр. 24 граница наставља улицом Илије 
	Гарашанина (кат. парц. бр. 4959) и иде правцем ка југоистоку северном међом 
	кат. парц. бр. 1934/1 до почетне тачке описа границе.
 


ПОПИС КАТАСТАРСКИХ ПАРЦЕЛА ПОДРУЧЈА
	СПОМЕНИКА ПРИРОДЕ „ПАРК БУКОВИЧКЕ БАЊЕ”
Режим заштите III степена 
ОПШТИНА АРАНЂЕЛОВАЦ
КО АРАНЂЕЛОВАЦ