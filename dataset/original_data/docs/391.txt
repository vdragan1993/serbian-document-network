На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), члана 62. Закона о државној управи („Службени гласник РС”, бр. 79/05, 101/07, 95/10 и 99/14) и члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13),
Влада доноси
ОДЛУКУ
о образовању Координационог тела за сузбијање сиве економије и Заједничке групе за унапређење позиције Републике Србије на листи Светске банке „Doing Business”
"Службени гласник РС", број 5 од 25. јануара 
				2017.
   
1. Образује се Координационо тело за усмеравање активности на сузбијању сиве економије (у даљем тексту: Координационо тело).
2. Задатак Координационог тела је да координира рад органа државне управе и усмерава њихове активности на припреми и имплементацији националног програма за сузбијање сиве економије.
3. У Координационо тело именују се: 
За председника:
– др Душан Вујовић, министар финансија,
За чланове:
1) проф. др Зорана Михајловић, потпредседник Владе и министар грађевинарства, саобраћаја и инфраструктуре,
2) др Расим Љајић, потпредседник Владе и министар трговине, туризма и телекомуникација,
3) Ана Брнабић, министар државне управе и локалне самоуправе,
4) Горан Кнежевић, министар привреде,
5) Александар Вулин, министар за рад, запошљавање, борачка и социјална питања.
У раду Координационог тела могу да учествују, по позиву, стручњаци из различитих области, као и представници других органа, када се расправља о темама из њиховог делокруга.
4. Координационо тело подноси извештај о свом раду надлежном одбору Владе сваких 60 дана, а Влади сваких 90 дана.
5. Образује се Стручна група Координационог тела, са задатком да припреми и поднесе Координационом телу нацрт националног програма, са нацртом акционог плана за сузбијање сиве економије.
6. У Стручну групу Координационог тела именују се:
За координатора:
– Драгана Илић, правни саветник за односе са привредом, НАЛЕД,
За чланове:
– Ивица Којић, Кабинет председника Владе,
– Никола Миливојевић, саветник у Кабинету потпредседника Владе и министра грађевинарства, саобраћаја и инфраструктуре,
– Жељко Ожеговић, државни секретар у Министарству државне управе и локалне самоуправе,
– Лидија Стојановић, помоћник министра трговине, туризма и телекомуникација,
– Едвард Јакопин, Министарство привреде,
– мр Бојан Јоцић, директор Инспектората за рад, Министарство за рад, запошљавање, борачка и социјална питања,
– Радомир Илић, државни секретар у Министарству правде,
– Владимир Ребић, директор Полиције, Министарство унутрашњих послова,
– Драгана Марковић, директор Пореске управе,
– Милош Томић, вршилац дужности директора Управе царина,
– Бојана Тошић, вршилац дужности заменика директора Републичког секретаријата за јавне политике,
– Нинослав Кекић, виши саветник у Републичком секретаријату за јавне политике,
– Јелена Бојовић, директор за регулаторну реформу, НАЛЕД,
– Милица Стефановић, директор маркетинга, НАЛЕД,
– чланови Савеза за фер конкуренцију.
7. Смернице за рад Стручној групи Координационог тела даје Координационо тело.
8. Образује се Заједничка група за унапређење позиције Републике Србије на листи Светске банке „Doing Business” (у даљем тексту: Заједничка група) са задатком да изради програм и акциони план, који ће садржати мере за унапређење позиције Републике Србије на листи Светске банке „Doing Business” и прати спровођење тих мера.
Заједничка група подноси извештај о свом раду Влади квартално.
9. У Заједничку групу именују се:
За председника:
– проф. др Зорана Михајловић, потпредседник Владе и министар грађевинарства, саобраћаја и инфраструктуре,
За заменика председника:
– др Душан Вујовић, министар финансија,
За чланове:
1) Ана Брнабић, министар државне управе и локалне самоуправе,
2) Нела Кубуровић, министар правде,
3) Горан Кнежевић, министар привреде,
4) др Расим Љајић, потпредседник Владе и министар трговине, туризма и телекомуникација,
5) Бојана Тошић, вршилац дужности заменика директора Републичког секретаријата за јавне политике,
6) Јелена Бојовић, директор за регулаторну реформу, НАЛЕД,
7) Душан Васиљевић, шеф тима, USAID ВЕР,
8) Бранко Радуловић, стручни консултант, НАЛЕД,
9) Ђорђе Вукотић, стручни консултант, НАЛЕД,
10) Јован Беара, секретар, UVRA,
11) Дубравка Косић, партнер, Адвокатска канцеларија Косић,
12) Жељко Ђурић, правни саветник, CWP,
13) Предраг Топић, извршни директор за планирање и развој, Confluence Property Management,
14) Марко Чадеж, председник Привредне коморе Србије,
15) Грегор Вирант, шеф Тима за реформу јавне управе при јединици за имплементацију пројеката у Кабинету председника Владе,
16) Синиша Мали, градоначелник Београда.
10. Образује се Стручна група Заједничке групе са задатком да даје мишљења органима државне управе на нацрте закона и предлоге прописа које они предлажу Влади, као и на предлоге прописа које доносе у оквиру своје надлежности, који су у вези са програмом и акционим планом о мерама за унапређење позиције Републике Србије на листи Светске банке „Doing business”, у погледу очекиваног утицаја тог прописа на позицију Републике Србије на „Doing business” листи, као и да даје иницијативе за измену важећих прописа у циљу побољшања рејтинга Републике Србије на тој листи.
Стручна група Заједничке групе мишљења из става 1. ове тачке доставља предлагачу пре упућивања нацрта закона или предлога прописа Влади на усвајање, односно у року од 10 радних дана од дана када јој је предлагач доставио тај акт на мишљење, осим у случају нацрта системског закона, када рок износи 20 радних дана. 
Мишљења и иницијативе из става 1. ове тачке потписује председник Заједничке групе, а у одсуству председника, представник Републичког секретаријата за јавне политике у Заједничкој групи.
У Стручну групу Заједничке групе именују се:
За координатора:
– Никола Миливојевић, саветник у Кабинету потпредседника Владе и министра грађевинарства, саобраћаја и инфраструктуре,
За чланове:
1) Бојана Тошић, вршилац дужности заменика директора Републичког секретаријата за јавне политике,
2) Јелена Бојовић, директор за регулаторну реформу, НАЛЕД,
3) Душан Васиљевић, шеф тима, USAID ВЕР,
4) Бранко Радуловић, стручни консултант, НАЛЕД,
5) Ђорђе Вукотић, стручни консултант, НАЛЕД,
6) Јован Беара, секретар, UVRA,
7) Жељко Ђурић, правни саветник, CWP,
8) Грегор Вирант, шеф Тима за реформу јавне управе при јединици за имплементацију пројеката у Кабинету председника Владе.
11. Стручну и административно-техничку подршку раду Координационог тела пружа министарство надлежно за послове финансија.
12. Стручну и административно-техничку подршку раду Стручне групе Координационог тела, Заједничке групе и Стручне групе Заједничке групе пружа Републички секретаријат за јавне политике, у сарадњи са Националном алијансом за локални економски развој (НАЛЕД).
13. Чланови Стручне групе Координационог тела, чланови Заједничке групе и чланови Стручне групе Заједничке групе немају право на накнаду за рад у Стручној групи Координационог тела, односно Заједничкој групи и Стручној групи Заједничке групе.
14. Ступањем на снагу ове одлуке престаје да важи Одлука о образовању Координационог тела за усмеравање активности на сузбијању сиве економије („Службени гласник РС”, бр. 140/14, 24/15, 5/16, 29/16 и 81/16).
15. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-498/2017
У Београду, 24. јануара 2017. године
Влада
Председник,
Александар Вучић, с.р.