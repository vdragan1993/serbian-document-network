На основу 
члана 
99. став 4. Устава СРЈ, а ради извршавања 
Споразума између 
Савезне владе Савезне Републике Југославије и Владе Руске Федерације о одобрењу 
Савезној Републици Југославији државног 
кредита за финансирање 
испорука руске опреме, роба и услуга, Савезна влада доноси


 

 

ОДЛУКУ


о начину подношења пријава за коришћење и отплату кредита по 

Споразуму 
између 

Савезне 
владе 

Савезне


Републике


Југославије 
и 

Владе


Руске 
Федерације о одобрењу 

Савезној


Републици


Југославији 
државног кредита за финансирање испорука руске опреме, роба и услуга

„Службени
лист СРЈ”, број 12 од 6. 
марта 

1998.

 

 

1. Предузеће и друго
правно лице подноси Савезном министарству за привреду пријаву за коришћење
кредита за финансирање испорука руске опреме, робе и услуга.

Савезно министарство
за привреду предлаже одобравање кредита ради реализације појединачних уговора
које закључују југословенска предузећа – крајњи корисници кредита са
одговарајућим организацијама из Руске Федерације у складу са одредбама члана 2.
Споразума и расположивим средствима за финансирање испорука опреме, робе и
услуга. Савезно министарство за привреду цени уговоре са аспекта њиховог
доприноса проширивању привредне сарадње две земље, бржег повлачења кредита и
усклађености са документима текуће економске политике и привредног развоја.

У припреми и
доношењу одлука о коришћењу кредита из става 1. тачке 1. ове одлуке Савезно
министарство за привреду и Савезно министарство за финансије остварују сарадњу
са републичким министарствима за привреду односно републичким министарствима за
финансије.

 

2. Савезно
министарство за привреду доставља предлог из тачке 1. ове одлуке „Југобанци”
А.Д. Београд, која, на основу документације добијене од пословне банке крајњег
корисника, утврђује кредитну способност крајњег корисника, економску
оправданост предложеног улагања и квалитет гаранција за уредну отплату кредита
и о томе обавештава Савезно министарство за финансије.

Крајњи крисник је
дужан да обезбеди сопствене инструменте обезбеђења плаћања, као и инструменте
обезбеђења плаћања своје пословне банке (акцептне налоге, менице, гаранције и
др.).

 

3. Савезно
министарство за финансије, по добијању обавештења из става 1. тачке 2. ове
одлуке утврђује да ли су обезбеђени услови за уредну отплату кредита, као и
гаранције из те тачке.

Кад утврди да су
испуњени сви услови из става 1. ове тачке Савезно министарство за финансије
доставља Министарству за финансије Руске Федерације писмену пријаву за
прихватање финансирања уговора у складу са одредбама члана 10. Споразума.

 

4. Крајњи корисник
кредита дужан је да пре рока доспећа обавезе обезбеди средства за уредну
отплату главнице и камате под условима предвиђеним у чл. 1. и 3. Споразума, а
на основу уговора закљученог са банком.

Ако крајњи корисник
кредита не обезбеди средства из става 1. ове тачке, „Југобанка” А.Д. Београд,
активираће сва средства обезбеђења плаћања из става 2. тачке 2. ове одлуке.

 

5. Ова одлука ступа
на снагу осмог дана од дана објављивања у „Службеном листу СРЈ”.

  

Савезна влада

Е. п. бр. 73


5. марта 1998. 
године 


Београд

Председник

др 
Радоје Контић,
с. р.