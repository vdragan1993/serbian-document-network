Редакцијски пречишћен текст
 
 
На основу члана 172. став 2, члана 173. став 2, члана 176. став. 1, члана 177. став 1, члана 179. став 4, члана 180. став 3, члана 188. став 2, члана 189. став 2, члана 191, члана 239, члана 249. став 1. и члана 265. Закона о ваздушном саобраћају („Службени гласник РС”, бр. 73/10, 57/11, 93/12, 45/15 и 66/15 – др. закон),
Директор Директората цивилног ваздухопловства Републике Србије доноси
 
ПРАВИЛНИК
о дозволама контролора летења, центрима за обуку и ваздухопловно-медицинским центрима 
"Службени гласник РС", бр. 83 од 3. 
				октобра 2015, 18 од 1. марта 2016.
 
Предмет Правилника
Члан 1.
Овим правилником се прописују услови под којима се издаје дозвола контролора летења и студента контролора летења и уписују овлашћења у те дозволе, време на које се издају те дозволе, време на које важе овлашћења која су уписана у те дозволе, услови под којима се мењају, суспендују или стављају ван снаге дозвола контролора летења и студента контролора летења, услови под којима се суспендују или стављају ван снаге овлашћења која су уписана у дозволу контролора летења и студента контролора летења и обрасци дозвола контролора летења и студента контролора летења.
Овим правилником се прописује поступак по коме се проверава стручна оспособљеност контролора летења и студента контролора летења, услови који морају да буду испуњени за издавање дозволе за коришћење симулатора за обуку контролора летења и студената контролора летења, услови под којима се издаје, мења, суспендује и ставља ван снаге потврда о праву на обучавање контролора летења и студента контролора летења, временски период на који се издаје потврда и образац те потврде. 
Овим правилником се прописују и услови под којима се испитује здравствена способност контролора летења и студента контролора летења, поступак по коме се она испитује, време на које се она испитује, класа и образац лекарског уверења, услови под којима овлашћени лекари и овлашћене здравствене установе (ваздухопловно-медицински центри) обављају здравствене прегледе контролора летења и студената контролора летења, врше оцену здравствене способности и издају лекарска уверења, услови под којима се издаје, мења, суспендује или ставља ван снаге потврда о праву на испитивање здравствене способности контролора летења и студента контролора летења, време на које се потврда издаје и образац потврде.
Значење израза
Члан 2.
Поједини изрази који се користе у овом правилнику имају следеће значење:
1) Агенција (Agency) је Европска агенција за безбедност ваздушног саобраћаја (EASA); 
2) власт за лиценцирање (licensing authority) у Републици Србији је Директорат цивилног ваздухопловства Републике Србије (у даљем тексту: Директорат);
3) надлежна власт (competent authority) у Републици Србији је Директорат;
4) организација за обуку контролора летења (air traffic controller training organisation) означава центар за обуку ваздухопловног особља у смислу закона који уређује ваздушни саобраћај у Републици Србији;
5) сертификат ваздухопловно-медицинског центра (aero-medical center certificate) означава потврду о праву на испитивање здравствене способности која се издаје овлашћеној здравственој установи (ваздухопловно-медицинском центру), у смислу закона који уређује ваздушни саобраћај у Републици Србији;
6) сертификат овлашћеног лекара (aero-medical examiner certificate) означава потврду о праву на испитивање здравствене способности која се издаје овлашћеном лекару у смислу закона који уређује ваздушни саобраћај у Републици Србији;
7) сертификат организације за обуку (training organization certificate) означава потврду о праву на обучавање ваздухопловног особља у смислу закона који уређује ваздушни саобраћај у Републици Србији; 
8) стручност (competence) означава стручну оспособљеност у смислу закона који уређује ваздушни саобраћај у Републици Србији.
Појам „држава чланица” који се користи у Прилогу 1. овог правилника тумачи се сагласно тач. 2. и 3. Анекса II Мултилатералног споразума између Европске заједнице и њених држава чланица, Републике Албаније, Босне и Херцеговине, Републике Бугарске, Републике Хрватске, Бивше Југословенске Републике Македоније, Републике Исланд, Републике Црне Горе, Краљевине Норвешке, Румуније, Републике Србије и Мисије привремене управе Уједињених нација на Косову (у складу са Резолуцијом Савета безбедности УН 1244 од 10. јуна 1999.) о успостављању Заједничког европског ваздухопловног подручја.
Остали изрази који се користе у овом правилнику имају значење које је наведено у члану 4. и Анексу IV (ATCO.MED.A.010) Уредбе Комисије (ЕУ) бр. 2015/340 од 20. фебруара 2015. године о утврђивању техничких захтева и управних поступака који се односе на дозволе контролора летења и сертификате у складу са Уредбом (ЕЗ) бр. 216/2008 Европског парламента и Савета, о изменама и допунама Спроведбене уредбе Комисије (ЕУ) бр. 923/2012 и престанку важења Уредбе Комисије (ЕУ) бр. 805/2011.
Преузимање прописа Европске уније
Члан 3.
Овим правилником се преузима Уредба Комисије (ЕУ) бр. 2015/340 од 20. фебруара 2015. године о утврђивању техничких захтева и управних поступака који се односе на дозволе контролора летења и сертификате у складу са Уредбом (ЕЗ) бр. 216/2008 Европског парламента и Савета, о изменама и допунама Спроведбене уредбе Комисије (ЕУ) бр. 923/2012 и престанку важења Уредбе Комисије (ЕУ) бр. 805/2011.
Уредба Комисије (ЕУ) бр. 2015/340 је дата у Прилогу 1, који је одштампан уз овај правилник и чини његов саставни део. 
Анексом I Уредбе Комисије (ЕУ) бр. 2015/340 утврђују се захтеви на основу којих се издају, стављају ван снаге и суспендују дозволе студената контролора летења и контролора летења и уписују овлашћења, додатна и посебна овлашћења, као и услови њиховог важења и коришћења.
Анексом II Уредбе Комисије (ЕУ) бр. 2015/340 утврђују се захтеви управног поступка који се примењују на надлежне власти у погледу издавања, одржавања или стављања ван снаге дозвола, овлашћења, додатних и посебних овлашћења и лекарских уверења за контролоре летења, сертификације и надзора организација за обуку контролора летења и ваздухопловно-медицинских центара.
Анексом III Уредбе Комисије (ЕУ) бр. 2015/340 утврђују се захтеви за издавање и одржавање сертификата организација за обуку контролора летења и ваздухопловно-медицинских центара.
Анексом IV Уредбе Комисије (ЕУ) бр. 2015/340 утврђују се здравствени захтеви за студенте контролоре летења и контролоре летења.
Допунски услови за примену Уредбе Комисије (ЕУ) бр. 2015/340 у Републици Србији дати су у Прилогу 2, који је одштампан уз овај правилник и чини његов саставни део. 
Прихватљиви начини усаглашавања (Acceptable means of compliance (AMC)) и Упутства (Guidance Material (GM)) на које упућују одредбе овог правилника и који су доступни путем Интернета, примењују се као препоручена пракса.
Примена Прихватљивих начина усаглашавања на која упућују одредбе овог правилника се сматра усаглашеношћу са захтевима који су прописани овим правилником. 
Прелазне одредбе
Члан 4.
Дозволе контролора летења и студента контролора летења које су издате на основу Правилника о дозволама контролора летења и центрима за обуку („Службени гласник РС”, број 54/12) престају да важе даном истицања важења посебног овлашћења за локацију, а најкасније 31. марта 2016. године.
Дозволе из става 1. овог члана замениће се дозволама које се издају у складу са обрасцем који је утврђен у Додатку 1 Анекса II Прилога 1. овог правилника.
Ауторизације за обављање послова испитивача стручне оспособљености које су издате на основу Правилника о дозволама контролора летења и центрима за обуку („Службени гласник РС”, број 54/12) уписују се као посебно овлашћење процењивача у дозволу која се издаје у складу са одредбама овог правилника и важе до истека рока на који су издате.
Одобрења за спровођење обуке на симулатору која су издата на основу Правилника о дозволама контролора летења и центрима за обуку („Службени гласник РС”, број 54/12) уписују се као посебно овлашћење инструктора за спровођење обуке на синтетичком уређају за обуку у дозволу која се издаје у складу са одредбама овог правилника и важе до истека рока на који су издата. 
Потврде о праву на обучавање контролора летења које су издате на основу Правилника о дозволама контролора летења и центрима за обуку („Службени гласник РС”, број 54/12) престају да важе даном истека рока на који су издате, а најкасније 31. децембра 2015. године.
Потврде из става 5. овог члана замениће се потврдама које се издају у складу са обрасцем који је утврђен у Додатку 2 Анекса II Прилога 1. овог правилника.
Потврде о праву на испитивање здравствене способности контролора летења које су издате овлашћеним лекарима и овлашћеним здравственим установама (ваздухопловно-медицинским центрима) на основу Правилника о здравственим условима за контролоре летења („Службени гласник РС”, бр. 16/09 и 20/09 – исправка) престају да важе 31. децембра 2015. године и замениће се потврдама које се издају у складу са обрасцем који је утврђен у Додацима 3 и 4 Анекса II Прилога 1. овог правилника.
Пружаоци услуга у ваздушној пловидби су дужни да, у року од шест месеци од дана ступања на снагу овог правилника, ускладе
				
планове обуке у јединицама контроле летења и* процедуре одржавања стручности у јединицама контроле летења са захтевима који су утврђени у Прилогу 1. овог правилника.
Центри за обуку који спроводе обуку контролора летења у јединицима контроле летења су дужни да, у року од шест месеци од дана ступања на снагу овог правилника, ускладе
				програме и* планове обуке са захтевима који су утврђени у Прилогу 1. овог правилника.
Обука започета пре ступања на снагу овог правилника признаје се за стицање дозвола, овлашћења и додатних овлашћења по одредбама овог правилника, под условом да су обука и процена завршени у року од годину дана од дана ступања на снагу овог правилника.
*Службени гласник РС, број 18/2016
 
Престанак важења других прописа
Члан 5.
Даном ступања на снагу овог правилника престају да важе Правилник о здравственим условима за контролоре летења („Службени гласник РС”, бр. 16/09 и 20/09 – исправка) и Правилник о дозволама контролора летења и центрима за обуку („Службени гласник РС”, број 54/12).
Ступање Правилника на снагу
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”.
Број 6/2-01-0021/2015-0003
У Београду, 8. септембра 2015. године
Директор,
Мирјана Чизмаров, с.р.
 
Прилози
 
НАПОМЕНА ИЗДАВАЧА: Правилником о 
				изменама и допунама Правилника о 

дозволама контролора 
				летења, центрима за обуку и 
				ваздухопловно-медицинским центрима ("Службени гласник РС", број 
				18/2016) измењени су Прилог 1. и Прилог 2. (види чл 2-4. 
				Правилника - 18/2016-69)

Прилог 1. - УРЕДБА КОМИСИЈЕ (ЕУ) БР. 2015/340 од 20. фебруара 2015. године о утврђивању техничких захтева и управних поступака који се односе на дозволе контролора летења и сертификате у складу са Уредбом (ЕЗ) бр. 216/2008 Европског парламента и Савета, о изменама и допунама Спроведбене уредбе Комисије (ЕУ) бр. 923/2012 и престанку важења Уредбе Комисије (ЕУ) бр. 805/2011

Прилог 2. - Допунски услови за примену Анекса I-II Уредбe Комисије (ЕУ) бр. 2015/340 у Републици Србији.