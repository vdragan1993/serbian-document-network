ЗАКОН
о финансирању удружења бораца 
ослободилачких ратова Србије

„Службени гласник
РС”, број 21 од 29. 
децембра 1990.

 

Члан 1.

Средства
за финансирање удружења бораца ослободилачких ратова 1912-1918. и 1941-1945.
године, обезбеђују се у буџету Републике.

Средства
из претходног става обезбеђују се у складу са програмским начелима и задацима
удружења, као друштвених, самосталних и нестраначких организација за
финансирање следећих делатности:

–
борба за мир, патриотизам, јединство и равноправност наших народа и народности;

–
неговање и развијање ослободилачких и демократских традиција;

–
брига за материјалну и социјалну сигурност и здравствену заштиту учесника
ослободлачких ратова и ратних војних инвалида;

–
остваривање сарадње са националним и међународним борачким организацијама.
 

Члан 2.

Средства
за финансирање рада и делатности удружења обезбеђују се наменски, на основу
њиховог годишњег програма рада.
 

Члан 3.

Овај
закон ступа на снагу осмог дана од дана објављивања у „Службеном гласнику
Републике Србије”.