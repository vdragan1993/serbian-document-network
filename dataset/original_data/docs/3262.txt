На основу члана 59.
став 3. Уставне повеље државне
заједнице Србија
и Црна Гора и члана 21.
Закона за спровођење Уставне повеље државне
заједнице Србија и Црна Гора (“Службени лист СЦГ”, бр.
1/2003), Савет министара доноси
 
ОДЛУКУ

о давању на коришћење и управљање непокретности
„Службени
лист СЦГ”, број 18 од 25. априла 2003.
 
 
1. Републици Србији
– Влади Републике Србије – Републичкој дирекцији за имовину Републике Србије
дају се на коришћење, управљање и располагање, осим располагања својинским
правима, непокретности које више нису потребне за даље коришћење бившим
савезним органима, а које се налазе на територији Републике Србије.
  
2. Републици Црној
Гори – Влади Црне Горе, дају се на коришћење, управљање и располагање, осим
располагања својин-ским правима, непокретности које више нису потребне за даље
коришћење бившим савезним органима, а које се налазе на територији Црне Горе.
  
3. Под
непокретностима из тач. 1. и 2. ове одлуке не подразумевају се непокретности
које се користе за потребе Војске Србије и Црне Горе.
  
4. Република Србија
– Влада Републике Србије – Републичка дирекција за имовину Републике Србије
користиће и управљати непокретностима из тачке 1. ове одлуке у складу са
важећим прописима који се односе на имовину у државној својини.
  
5. Република Црна
Гора – Влада Црне Горе, преко своје надлежне службе, користиће и управљати
непокретностима из тачке 2. ове одлуке у складу са важећим прописима који се
односе на имовину у државној својини.
  
6. Непокретну и
покретну имовину Савезне дирекције за робне резерве, која је престала са радом
на основу члана 16. Закона за спровођење Уставне повеље државне заједнице
Србија и Црна Гора, преузеће Влада Републике Црне Горе, односно Републичка
дирекција за робне резерве Републике Србије, према територији државе чланице на
којој се налази.
  
7. Одредбе ове
одлуке спроводиће се у прелазном периоду, а до окончања рада комисије која ће
утврдити предлог обима имовине државне заједнице која је неопходна за
функционисање њених институција, као и обима, структуре и начина расподеле
преостале имовине, односно до усвајања тог предлога од стране Скупштине Србије
и Црне Горе.
  
8. Ова одлука ступа
на снагу наредног дана од дана објављивања у “Службеном листу СЦГ”.
 
Савет
министара
Е.п. бр. 59 
24. априла
2003. године 
Београд 
Председник
Србије и Црне Горе
Светозар Маровић,
с. р.