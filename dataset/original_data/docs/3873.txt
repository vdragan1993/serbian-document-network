Редакцијски пречишћен текст
  

 
         На основу члана 123. тачка 3. Устава Републике Србије, а у вези са чланом 8. тачка 2) Закона о званичној статистици („Службени гласник РС”, број 104/09) и члана 4. тачка 9. и чл. 5. и 6. Закона о регионалном развоју („Службени гласник РС”, број 51/09),


Влада доноси

 
 
УРЕДБУ
о номенклатури статистичких територијалних јединица
„Службени гласник РС“, број 109 од 25. децембра 2009, 46 од 9. јула 2010.
 
 
Члан 1.

Овом уредбом уређује се Номенклатура статистичких територијалних јединица, као и критеријуми по којима се врши груписање по три нивоа – НСТЈ 1, НСТЈ 2 и НСТЈ 3. 



Нивои груписања из става 1. овог члана обезбеђују се агрегирањем територијалних јединица. 



 


Члан 2.


Номенклатура статистичких територијалних јединица јесте скуп појмова, назива и симбола који описују групе територијалних јединица са нивоима груписања (у даљем тексту: НСТЈ).


Нивои груписања територијалних јединица утврђени овом уредбом јесу стандард по коме се кроз статистичке активности прикупљају, обрађују, приказују и анализирају статистички подаци.


Према нивоима НСТЈ из ове уредбе врши се и прикупљање података, информација и показатеља о мерама успешности регионалног развоја. 



 


Члан 3.


Критеријуми по којима се врши груписање нивоа НСТЈ, базирају се на општим критеријумима који су утврђени стандардима Европске уније, и то:


1) број становника;


2) геополитичка позиција;


3) природни потенцијали;


4) постојећа територијална организација;


5) културно-историјско наслеђе. 



 


Члан 4.


Основни критеријум при формирању одређених нивоа НСТЈ јесте број становника, тако да се, посматрано по нивоима, величина јединица креће у следећим границама:

 
 




Ниво


Најмањи број становника


Највећи број становника




НСТЈ   1


3.000.000


7.000.000




НСТЈ   2


800.000


3.000.000




НСТЈ   3


150.000


800.000




 
Члан 5.

НСТЈ полази од територијалне организације Републике Србије утврђене законом. Основни принцип за успостављање нивоа у номенклатури јесте поштовање постојеће административне поделе.  



Нивои у оквиру НСТЈ су статистичке функционалне територијалне целине.


Одређивање статистичких функционалних територијалних целина према нивоима изводи се тако што ниво НСТЈ 1 чине територијалне јединице региони нивоа НСТЈ 2, а њих чине територијалне јединице области нивоа НСТЈ 3.


Ниво НСТЈ 3 чине јединице локалне самоуправе у саставу управних округа. 



 


Члан 6.


На основу критеријума утврђених овом уредбом, у Републици Србији се на нивоу НСТЈ 1 образују следеће функционалне целине:


1. Србија – север је јединица на нивоу НСТЈ 1 у чији састав улази Београдски регион и Регион Војводине.



2. Србија – југ је јединица на нивоу НСТЈ 1 у чији састав улазе: Регион Шумадије и Западне Србије, Регион Јужне и Источне Србије и Регион Косово и Метохија.*


 


*Службени гласник РС, број 46/2010


 


Члан 7.*


Функционалне целине нивоа НСТЈ 1 чине територијалне јединице – региони нивоа НСТЈ 2, и то:


1. Београдски регион;


2. Регион Војводине;


3. Регион Шумадије и Западне Србије;


4. Регион Јужне и Источне Србије;


5. Регион Косово и Метохија.*


 


*Службени гласник РС, број 46/2010


 


Члан 8.


Функционалне целине нивоа НСТЈ 2 чине територијалне јединице – области нивоа НСТЈ 3, и то:


1. Београдски регион  је јединица и на нивоу НСТЈ 3 у чији састав улази територија града Београда;


2. Регион Војводине чине седам области нивоа НСТЈ 3 у чији састав улазе територије јединице локалне самоуправе у саставу управних округа, и то: Западнобачки управни округ, Јужнобанатски управни округ, Јужнобачки управни округ, Севернобанатски управни округ, Севернобачки управни округ, Средњобанатски управни округ и Сремски управни округ;


 3. Регион Шумадије и Западне Србије чине осам области нивоа НСТЈ 3 у чији састав улазе територијалне јединице локалне самоуправе у саставу управних округа, и то: Златиборски управни округ, Колубарски управни округ, Мачвански управни округ, Моравички управни округ, Поморавски управни округ, Расински управни округ, Рашки управни округ и Шумадијски управни округ;*


 4. Регион Јужне и Источне Србије чине девет области нивоа НСТЈ 3 у чији састав улазе територијалне јединице локалне самоуправе у саставу управних округа, и то: Борски управни округ, Браничевски управни округ, Зајечарски управни округ, Јабланички управни округ, Нишавски управни округ, Пиротски управни округ, Подунавски управни округ, Пчињски управни округ и Топлички управни округ;*


 Брисане су тач. 5. и 6. (види члан 3. Уредбе - 46/2010-9).


7. Регион Косова и Метохије чине пет области нивоа НСТЈ 3 у чији састав улазе територије јединице локалне самоуправе у саставу управних округа, и то; Косовски управни округ, Косовско-митровачки управни округ, Косовско-поморавски управни округ, Пећки управни округ и Призренски управни округ.


Називи области нивоа НСТЈ 3 одређују се према називима управних округа чије територије јединице локалне самоуправе улазе у састав одређене области.


 


*Службени гласник РС, број 46/2010


 


Члан 9.*


Графички приказ статистичких функционалних територијалних јединица по нивоима НСТЈ садржан је у Анексу 1 – Статистичке функционалне територијалне јединице по нивоима НСТЈ, а преглед статистичких функционалних територијалних јединица по нивоима НСТЈ садржан је у Анексу 2 – Преглед статистичких функционалних територијалних јединица по нивоима НСТЈ, који су одштампани уз ову уредбу и чине њен саставни део.*


 


*Службени гласник РС, број 46/2010


 


Члан 10.


Ова уредба ступа на снагу осмог дана од дана објављивања у „Службеном гласнику Републике Србије”.

          
 

05 број 110-8302/2009-2


У Београду, 24. децембра 2009. године



Влада


Први потпредседник Владе –


заменик председника Владе,



Ивица Дачић, с.р.

 

 

Анекс 1 – Статистичке функционалне територијалне јединице по нивоима НСТЈ, којије одштампан уз Уредбу о номенклатури статистичких територијалних јединица („Службени гласник РС”, број 109/09) замењују се новим Анексом 1 – Статистичке функционалне територијалне јединице по нивоима НСТЈ,који су одштампани уз ову уредбу и чине њен саставни део.
 
*Службени гласник РС, број 46/2010

Анекс 2
 
ПРЕГЛЕД
СТАТИСТИЧКИХ ФУНКЦИОНАЛНИХ ТЕРИТОРИЈАЛНИХ ЈЕДИНИЦА
ПО НИВОИМА НСТЈ*
 





НСТЈ 1


НСТЈ 2


НСТЈ 3




 


 


 




 


 


 




СРБИЈА   – СЕВЕР 


 


 




 


Београдски   регион


 




 


 


Београдска   област




 


 


 




 


Регион   Војводине


 




 


 


Западнобачка   област 




 


 


Јужнобанатска   област




 


 


Јужнобачка   област




 


 


Севернобанатска   област




 


 


Севернобачка   област




 


 


Средњобанатска   област




 


 


Сремска   област




СРБИЈА   – ЈУГ 


 


 




 


Регион   Шумадије и Западне Србије


 




 


 


Златиборска   област




 


 


Колубарска   област




 


 


Мачванска   област




 


 


Моравичка   област




 


 


Поморавска   област




 


 


Расинска   област




 


 


Рашка   област




 


 


Шумадијска   област




 


 


 




 


Регион   Јужне и Источне Србије


 




 


 


Борска   област




 


Браничевска   област




 


 


Зајечарска   област




 


 


Јабланичка   област




 


 


Нишавска   област




 


 


Пиротска   област




 


 


Подунавска   област




 


 


Пчињска   област




 


 


Топличка   област




 


 


 




 


Регион   Косово и Метохија


 




 


 


Косовска   област




 


 


Косовско-митровачка   област




 


 


Косовско-поморавска   област




 


 


Пећка   област




 


 


Призренска   област




 


 


 





 
Анекс 2 – Преглед статистичких функционалних територијалних јединица по нивоима НСТЈ, који је одштампан уз Уредбу о номенклатури статистичких територијалних јединица („Службени гласник РС”, број 109/09) замењују се новим Анексом 2 – Преглед статистичких функционалних територијалних јединица по нивоима НСТЈ, који су одштампани уз ову уредбу и чине њен саставни део.
 
*Службени гласник РС, број 46/2010