На основу члана 78. тачка 4. Устава
Савезне Републике Југославије,
а у вези са чланом 212. Пословника
Већа грађана Савезне скупштине и чланом 214. Пословника
Већа република Савезне скупштине, Савезна
скупштина, на седници
Већа република од
3. децембра 1998. године и на седници Већа грађана од 4. децембра 1998. године, донела је
 
 
ОДЛУКУ

о 
прихватању Иницијативе Парламентарне скупштине Савеза Белорусије и Русије о 
додели Савезној скупштини статуса сталног посматрача у Парламентарној скупштини 
Савеза Белорусије и Русије
„Службени
лист СРЈ”, број 59 од 4. децембра 1998.
 
 
            1. Прихвата се
Иницијатива Парламентарне скупштине Савеза Белорусије и Русије о додели
Савезној скупштини статуса сталног посматрача у Парламентарној скупштини Савеза
Белорусије и Русије, упућена Савезној скупштини 26. октобра 1998. године.
            2. Савезна скупштина
упутиће захтев Парламентарној скупштини Савеза Белорусије и Русије за доделу
статуса сталног посматрача Савезној скупштини.
            3. Ова одлука
објавиће се у „Службеном листу СРЈ”.
 
 

Савезна скупштина
АС бр. 187
4. децембра 1998. године
Београд
Председник
Већа република
мр 
Срђа Божовић, с. р.
Председник
Већа грађана
Миломир Минић,
с. р.