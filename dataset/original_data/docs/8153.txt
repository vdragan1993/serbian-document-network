На
основу члана 15. Статута Републичког завода за здравствено осигурање („Службени
гласник РС”, бр. 38/06 и 25/07) и члана 3. став 3. Правилника о медицинско-техничким
помагалима која се обезбеђују из средстава обавезног здравственог осигурања („Службени
гласник РС”, бр. 2/06, 3/06, 25/06 и 44/06), 

Управни
одбор Републичког завода за здравствено осигурање, на седници од 22. јуна 2007.
године, донео је 

 

ОДЛУКУ 

о утврђивању цене тест
трака за апарат  за самоконтролу шећера
у крви које се обезбеђују из средстава обавезног здравственог осигурања

„Службени гласник
РС”, број 
64
од 13. јула 2007.

 

 

Члан 1.

Овом
одлуком утврђује се цена тест трака за апарат за самоконтролу шећера у крви (у даљем
тексту: тест траке), које осигураним лицима обезбеђује Републички завод за здравствено
осигурање (у даљем тексту: Републички завод), из средстава обавезног здравственог
осигурања.

 

Члан 2.

Цена
тест трака без ланцета за паковање од 50 комада, износи 1.300,00 динара.

Цена
из става 1. овог члана садржи и цену апарата за самоконтролу нивоа шећера у крви,
када осигураном лицу Републичког завода први пут, по овој цени обезбеђује тест траке
без ланцета.

 

Члан 3.

Ова одлука ступа на снагу наредног
дана од дана објављивања у „Службеном гласнику Републике Србије”.

 

 

01/2
број 54-1303/07

У Београду,
22. јуна 2007. године

Управни
одбор Републичког завода 

за здравствено
осигурање 

Председник,

др 
Рајко
Косановић, с.р.