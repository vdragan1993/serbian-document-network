На основу члана 43.
став 4. Закона о заштити животне средине („Службени гласник РС”, бр. 66/91,
83/92, 53/93, 67/93, 48/94,44/95 и 53/95),
Влада Републике Србије доноси

 

 
УРЕДБУ

о 
заштити споменика природе „Мермерна пећина”
„Службени гласник
РС”, број 25 од 17. 

јула 1998.

	 

	 
Члан 1.
Мермерна пећина ставља се под заштиту као природно
добро од изузетног значаја и сврстава у I категорију заштите као споменик
природе (у даљем тексту: споменик природе „Мермерна пећина”).
 
Члан 2.
Споменик природе „Мермерна пећина” ставља се под
заштиту као јединствен спој тектонских, геолошких, геоморфолошких и хидролошких
специфичности формираних у мермерима. Посебна вредност овог споменика природе
представља појава арагонитског накита.
 
Члан 3.
Споменик природе „Мермерна пећина” је на подручју
општине Липљан, катастарска општина Доње Гадимље и обухвата површину од
38,64,95 ха на катастарским парцелама у државној својини број: 700, 699, 696,
694, 690, 689, 688, 686 и 682 површине 36,73,21 ха и на катастарским парцелама
у приватној својини број: 697, 695, 693, 692, 691/1 површине 1,91,74 ха.
Опис граница споменика природе „Мермерна пећина” са
графичким приказом одштампан је уз ову уредбу и чини њен саставни део.
 
Члан 4.
На заштићеној површини споменика природе „Мермерна
пећина” установљава се режим заштите II степена којим се:
1. забрањује:
1) извођење радова и активности у пећини и на
заштићеној површини који могу уништити или оштетити геоморфолошка и хидролошка
обележја пећине и неповољно утицати на микроклиму и естетске вредности;
2) изградња објеката, осим реконструкције стамбених и
економских објеката.
2. обезбеђује:
1) спелеолошка, спелео-археолошка и спелео-хидролошка и
друга истраживања, праћење стања природног добра и презентација његових
вредности;
2) одговарајуће уређење природног добра ради његовог
очувања и презентације (радови на санацији, ревитализацији, осветљењу,
информативно-пријемни објекти и др).
 
Члан 5.
Заштита и развој споменика природе „Мермерна пећина”
спроводи се према програму заштите и развоја.
Програм из става 1. овог члана садржи нарочито: циљеве,
задатке и активности на спровођењу режима заштите из члана 4. ове уредбе, на
обављању спелео-биолошких, спелео-археолошких и спелео-хидролошких истраживања
пећине, наставак спелеолошких истраживања горњих хоризоната, задатке на
презентацији споменика природе, средства потребна за остваривање програма и
начин њиховог обезбеђивања.
Програм из става 1. овог члана доноси се за период од
пет година, а остварује се годишњим програмом који садржи послове и задатке
који се реализују у текућој години, динамику њиховог извршавања и висину
потребних средстава.
На програм из става 1. овог члана, на који су предходно
прибављена мишљења министарстава надлежних за послове шумарства, водопривреде,
грађевина, науке, просвете и културе, сагласност даје министарство надлежно за
послове заштите животне средине.
 
Члан 6.
О споменику природе „Мермерна пећина” стара се Јавно
предузеће „Мермерна пећина” из Липљана (у даљем тексту: Предузеће).
 
Члан 7.
Предузеће у обављању послова заштите и развоја споменика
природе „Мермерна пећина” обезбеђује спровођење прописаног режима заштите и
очувања природног добра, научноистраживачких, културних, васпитно-образовних,
информативно-пропагандних и других активности, доноси средњорочни и годишњи
програм.
Предузеће подноси извештај о остваривању програма из
члана 5. ове уредбе до 15. децембра за текућу годину министарству надлежном за
послове заштите животне средине.
 
Члан 8.
Предузеће у обављању послова заштите и развоја
споменика природе „Мермерна пећина” обезбеђује обележавање овог споменика,
унутрашњи ред и чуварску службу, у складу са актом који доноси уз сагласност
министарства надлежног за послове заштите животне средине.
Актом из става 1. овог члана уређују се правила за
спровођење режима заштите, а нарочито: начин и услови кретања и боравка
посетилаца, коришћења рекреативних и других јавних површина, начин и услови
постављања информативних и других ознака, мере заштите код обављања научних
истраживања и извођења истражних радова, обављања туристичких, угоститељских
услуга и других делатности и посебне забране и ограничења у спровођењу режима
заштите.
Правила одређена актом из става 1. овог члана и друге
неопходне информације за спровођење режима заштите, Предузеће је дужно да на
погодан начин јавно огласи тако да буду доступне корисницима и посетиоцима.
 
Члан 9.
Средства за заштиту и развој споменика природе
„Мермерна пећина” обезбеђују се из прихода остварених обављањем делатности
Предузећа, из средстава у буџету Републике и из других извора, у складу са
законом.
 
Члан 10.
Програм из члана 5. ове уредбе Предузеће ће донети у
року од шест месеци од дана ступања на снагу ове уредбе, а годишњи програм у
року од 90 дана од дана ступања на снагу средњорочног програма.
До доношења програма из члана 5. ове уредбе Предузеће
може послове заштите и развоја обављати према Привременом програму заштите и
развоја који доноси у року од 60 дана од дана ступања на снагу ове уредбе.
 
Члан 11.
Планови уређења простора, шумске, ловне, водопривредне,
пољопривредне и друге основе и програми који обухватају заштићено подручје
усагласиће се са Просторним планом Републике Србије и програмом из члана 5. ове
уредбе.
 
Члан 12.
Ова уредба ступа на снагу осмог дана од дана
објављивања у „Службеном гласнику Републике Србије”.
 
05 број
501-2607/98
У
Београду, 9. јула 1998. године

Влада
Републике Србије
Потпредседник,
др 
Војислав
Шешељ с.
р.
 
 
ОПИС
ГРАНИЦА СПОМЕНИКА
ПРИРОДЕ „МЕРМЕРНА ПЕЋИНА”
Граница заштићене површине споменика природе „Мермерна
пећина” почиње од платоа на коме су улазна и излазна капија пећине и иде ка
североистоку, дуж катастарских парцела 703/1, 703/2, 704, 705, 707, 708/2, 708,
712, 714, 717, 723, 729, 731/2, 731/1, 737, 735, 741/2 и 741/3, одакле скреће
ка северозападу, пролази коритом јаруге (катастарска парцела 699) и границом
парцела 742 и 743. Код катастарске парцеле 745 скреће ка југозападу и иде
коритом јаруге (катастарска парцела 696) и ивицом катастарских парцела 641,
642, 643, 644, 646, 651, 653, 654, 655, 656, 658, 659, 660, 665, 666, 670, 671,
673, 675 до укрштања са асфалтним путем (катастарска парцела 686). Граница даље
иде путем поред катастарских парцела 684 и 685, обухватајући гробље
(катастарске парцеле 687, 689 и 690), чиме поново излази на плато испред
пећине.