На основу члана 397. ст. 1. и 2. Царинског закона
(„Службени гласник РС”, број 73/2003),
Влада Републике Србије доноси
 
ОДЛУКУ
о критеријумима на
основу којих се одређују царински контингенти
“Службени гласник РС”, број 4 од 16. јануара 2004.
 

	 
1. Царински контингенти за увоз 50.000 тона кукуруза из
тар. броја и тар. ознаке Царинске тарифе, и то:
10.05 Кукуруз:
1005.90 - Остало:
1005.90 00 10 -- бели
1005.90 00 20 -- жути
1005.90 00 90 -- остали
намењеног исхрани стоке и производњи сточне хране,
одобравају се без плаћања царине.
 
2. Корисник кукуруза подноси Министарству финансија и
економије писмени захтев за одобрење царинског контингента за увоз кукуруза.
Уз захтев из става 1. ове тачке корисник кукуруза
подноси:
1) решење о упису у регистар трговинског суда;
2) извештај републичког пољопривредног инспектора о
броју грла у тову;
3) изјава корисника да ће кукуруз увезен по основу
царинског контингента користити искључиво за потребе сопствене производње,
односно произвођачи комплетних крмних смеша – да ће кукуруз употребити за
производњу тих смеша ради њиховог пласмана на домаћем тржишту за потребе
сточарске производње.
Решење о одобравању увоза робе без плаћања царине
доноси министар финансија и економије, по претходно прибављеном мишљењу
министра пољопривреде и водопривреде.
Мишљење из става 3. ове тачке надлежни министар даје у
року од 10 дана од дана пријема уредног захтева.
 
3. Роба за коју је одобрен царински контингент не може
се, без претходног плаћања царине, по стопи утврђеној у Закону о Царинској
тарифи („Службени лист СРЈ”, бр. 23/2001 и 40/2001) дати другом на употребу или
користити у друге сврхе. 
Царина се обрачунава по прописима који важе на дан
доношења решења о наплати царине, ако није поднесен захтев за обрачун и плаћање
царине.
 
4. Ова одлука ступа на снагу осмог дана од дана
објављивања у „Службеном гласнику Републике Србије”.
  
05 број 483-17/2004-1
У Београду, 9. јануара
2004. године

Влада Републике Србије
Потпредседник,
др 
Жарко Кораћ, с.р.