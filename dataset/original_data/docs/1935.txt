На основу тачке 4. став 3. Одлуке
о емисији обвезница Републике Србије
за измирење обавезе по основу
девизне штедње грађана („Службени гласник РС”,
бр. 48/2002 и 56/2002),
Министар финансија и
економије доноси
 
ПРАВИЛНИК


о начину замене обвезница серије А и Б емитовних у складу са Одлуком о емисији 
обвезница Савезне Републике Југославије за измирење обавеза по основу девизне 
штедње грађана
„Службени
гласник РС”, број 83 од 4. децембра  2002.
 
 
Члан
1.
Овим
правилником уређује се начин замене обвезница серије А и Б емитованих у складу
са Одлуком о емисији обвезница Савезне Републике Југославије за измирење
обавеза по основу девизне штедње грађана – „Службени лист СРЈ”, бр. 4/2001,
6/2001 и 27/2001 (у даљем тексту: обвезнице СР Југославије) у обвезнице Републике
Србије емитоване у складу са Одлуком о емисији обвезница Републике Србије за
измирење обавеза по основу девизне штедње грађана – „Службени гласник РС”, бр.
48/2002 и 56/2002 (у даљем тексту: обвезнице Републике Србије).
Члан 2.
Банка
из члана 8. Закона о регулисању јавног дуга Савезне Републике Југославије по
основу девизне штедње грађана – „Службени лист СРЈ”, број 36/2002 (у даљем
тексту: банка) врши замену обвезница СР Југославије у обвезнице Републике
Србије на основу писменог захтева доносиоца обвезница СР Југославије (у даљем
тексту: доносилац обвезница).
Ако
је доносилац обвезница иницијални власник тих обвезница, уз захтев из става 1.
овог члана подноси потврду о урученим обвезницама којом доказује да је
иницијални власник тих обвезница.
Члан 3.
Замену
обвезница СР Југославије серије А, које доспевају 31. маја 2003. године и 31.
маја 2004. године, у обвезнице Републике Србије са истим роковима доспећа банка
врши на тај начин што номиналну вредност обвезница СР Југославије исказану у
немачким маркама прерачунава у евре, применом фиксног курса 1 евро (ЕУР) =
1,95583 немачких марака (ДЕМ) и заокружује на цео број.
Замену
обвезница СР Југославије серије Б које доспевају у 14 једнаких полугодишњих
рата у периоду од 2005. до 2011. године у обвезнице Републике Србије серије А
које доспевају сваког 31. маја у периоду од 2005 до 2011. године, банка врши на
тај начин што номиналну вредност полугодишњих износа рата серије Б са роком
доспећа 1. јула и 28. децембра сабира и утврђује као годишње рате обвезница Републике
Србије серије А које доспевају сваког 31. маја у периоду од 2005. до 2011.
године.
Члан 4.
Ради
евидентирања замене обвезница у смислу чл. 2. и 3. овог правилника, банка
доносиоцу обвезница отвара рачун хартија од вредности – као подрачун рачуна хартија
од вредности који се води у Народној банци Југославије – Заводу за обрачун и
плаћања – Централном регистру, депоу и клирингу хартија од вредности (у даљем
тексту: Централни регистар), на тај начин што у оквиру шифре банке – члана
Централног регистра доносиоцу обвезница додељује број подрачуна који уписује у
Образац број 1 – Потврда о замени обвезница СР Југославије серија А и Б у
обвезнице Републике Србије и њиховој регистрацији на рачуну хартија од
вредности код Народне банке Југославије – Завода за обрачун и плаћања –
Централног регистра, депоа и клиринга хартија од вредности, у складу са Одлуком
о емисији обвезница Републике Србије за измирење обавеза по основу девизне
штедње грађана, који је одштампан уз овај правилник и чини његов саставни део.
Банка,
доносиоца обвезница – иницијалног власника, евидентира у потврди из става 1.
овог члана, као иницијалног власника обвезница Републике Србије, ради
остваривања права по том основу.
Ако
доносилац обвезница већ има отворен рачун хартија од вредности из става 1. овог
члана , банка – члан Централног регистра, на том рачуну евидентира вредност
обвезница Републике Србије и тај рачун уписује у потврду из става 1. овог
члана.
Податке
из потврде из става 1. овог члана банка истовремено електронски преноси
Централном регистру, према спецификацији за размену података.
Потврда
из става 1. овог члана издаје се у два примерка, од којих један задржава банка,
а други уручује доносиоцу.
Потврда
гласи на име и служи као доказ да је замена обвезница извршена и да су
регистроване на рачуну хартија од вредности.
Члан 5.
Обвезнице
СР Југославије које су замењене у обвезнице Републике Србије у смислу члана 3.
став 1. овог правилника, банка доставља Народној банци Југославије на начин
прописан Инструкцијама Народне банке Југославије за рад са обвезницама СР
Југославије емитованим за измирење обавеза по основу девизне штедње грађана (Г.
бр. 1398 од 28. јуна 2001. године и Г. бр. 3863 од 2. новембра 2001. године).
Члан 6.
Банка
декадно доставља извештај о замењеним обвезницама Народној банци Југославије –
Одељењу за праћење девизне штедње, Београд, на Обрасцу број 2 – Декадни
извештај, који је одштампан уз овај правилник и чини његов саставни део.
Члан 7.
Обвезнице
СР Југославије које су евидентиране на рачуну хартија од вредности отвореном у
Централном регистру и обвезнице СР Југославије које су евидентиране на рачуну
хартија од вредности отвореном код члана Централног регистра, могу се заменити
у обвезнице Републике Србије на захтев њихових власника.
Захтев
из става 1. овог члана подноси се Централном регистру, преко филијале Народне
банке Југославије – Завода за обрачун и плаћања, до 31. децембра 2002. године,
или преко члана Централног регистра код кога власник има отворен рачун хартија
од вредности.
Замену
обвезница СР Југославије серије А које доспевају 31. маја 2003. године и 31.
маја 2004. године у обвезнице Републике Србије са истим роковима доспећа
Централни регистар врши на тај начин што номиналну вредност обвезница СР
Југославије исказује као номиналну вредност обвезница Републике Србије.
Замену
обвезница СР Југославије серије Б у обвезнице Републике Србије серије А
Централни регистар врши на тај начин што номиналну вредност на рачуну хартија
од вредности обвезница СР Југославије серије Б подели на седам годишњих рата,
односно утврди годишње рате обвезница Републике Србије серије А које доспевају
сваког 31. маја у периоду од 2005. до 2011. године.
Члан 8.
Износ
на потврди из члана 4. овог правилника, односно износ на рачуну хартија од
вредности у Централном регистру заокружује се на цео број.
Члан 9.
Даном
ступања на снагу овог правилника престаје да важи Правилник о начину замене
обвезница серије А и Б емитованих у складу са Одлуком о емисији обвезница Савезне
Републике Југославије за измирење обавеза по основу девизне штедње грађана
(„Службени гласник РС”, број 60/2002).
Члан 10.
Овај
правилник ступа на снагу наредног дана од дана објављивања у „Службеном
гласнику Републике Србије".
 
01 број 110-00-169
У Београду, 28.
новембра 2002. године

Министар,


Божидар Ђелић, с.р.