ЗАКОН

о престанку важења
Закона о Полицијској академији

„Службени гласник
РС”, број 
64


од
26. јула 2006.

 

Члан 1.

Престаје
да важи Закон о Полицијској академији („Службени гласник РС”, бр. 36/98 и
101/05 – др. закон).

Члан 2.

Права,
обавезе, средства, потребан број запослених, документацију и предмете
Полицијске академије преузима Криминалистичко-полицијска академија, која је
основана одлуком Владе, на начин утврђен том одлуком.

Запослене
који не буду преузети у смислу става 1. овог члана преузеће Министарство
унутрашњих послова, у складу са актом министра унутрашњих послова.

Даном
уписа у судски регистар Криминалистичко-полицијске академије, брише се из
судског регистра Полицијска академија.

Члан 3.

До
ступања на снагу акта Владе којим се ближе уређује положај наставника и
студената у погледу особености везаних за циљеве и природу полицијског
образовања, у смислу члана 40. став 7. Закона о високом образовању („Службени
гласник РС”, број 76/05), у погледу права, обавеза и одговорности из радних
односа запослених на Криминалистичко-полицијској академији примењиваће се
прописи који су се, до ступања на снагу овог закона, примењивали на запослене
на Полицијској академији.

Члан 4.

Студенти
уписани на основне и постдипломске студије на Полицијској академији, до ступања
на снагу овог закона, настављају започете студије на
Криминалистичко-полицијској академији, по започетом наставном плану и програму.

Студенти
из става 1. овог члана могу да се определе да наставе студије по новом
студијском програму Криминалистичко-полицијске академије.

Члан 5.

Овај
закон ступа на снагу наредног дана од дана објављивања у „Службеном гласнику
Републике Србије”.