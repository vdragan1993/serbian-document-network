На
основу члана 14. став 8. Закона о странцима („Службени гласник РС”, број
97/08),
Министар
унутрашњих послова доноси
 
 
ПРАВИЛНИК
о ближим условима и начину
издавања визе на граничном прелазу
„Службени гласник РС“,
број 59 од 28. јула 2009.
 
 
Члан 1.
Овим
правилником се прописују услови и начин издавања визе на граничном прелазу. 
 
Члан 2.
У
изузетним случајевима, када постоје озбиљни хуманитарни разлози или је то у интересу
Републике Србије, странац може поднети захтев за издавање визе на граничном прелазу.
Захтев
из става 1. овог члана странац подноси полицијском службенику на граничном прелазу.
Уз
захтев за издавање визе странац је дужан да поднесе и доказе о постојању озбиљних
хуманитарних разлога и хитности путовања, под којима се сматрају:
1)
хитна медицинска помоћ или интервенција,
2)
превоз хуманитарне помоћи, уколико се тај превоз обавља преко територије Републике
Србије или је Република Србија крајња дестинација, 
3)
неодложно присуство страног држављанина у Републици Србији из личних, професионалних
или других разлога.
Сагласност
на захтев из става 1. овог члана даје начелник Управе граничне полиције или лице
које он одреди. 
 
Члан 3.
Овај
правилник ступа на снагу наредног дана од дана објављивања у „Службеном гласнику
Републике Србије”.
  
Министар,
Ивица Дачић, с.р.