На основу члана 26. став 2. Закона о Влади Републике Србије
(„Службени гласник РС”, бр. 5/91 и 45/93),
Влада Републике Србије доноси
 
 
ОДЛУКУ


о образовању Комисије за прикупљање података о 
имовини одузетој црквама и верским заједницама
„Службени гласник РС“,
број 55 од 21. маја 2004.
 
 
1.
Образује се Комисија за прикупљање података о имовини одузетој црквама и верским
заједницама (у даљем тексту: Комисија).
 
2.
Задатак Комисије је да прикупи податке о имовини која је применом прописа о аграрној
реформи, секвестрацији, национализацији и других прописа који су донесени и примењивани
у периоду од 1945. године и свим другим актима којима је извршено подржављење без
тржишне наканде одузета црквама и другим верским заједницама и њиховим задужбинама
и друштвима.
 
3.
Председника, заменика и чланове Комисије именује Влада посебним решењем.
 
4.
Стручне послова за потреби Комисије обавља Републички геодетски завод, а административно-техничке
послове Генерални секретаријат Владе Републике Србије. 
 
5.
Ова одлука ступа на снагу наредног дана од објављивања у „Службеном гласнику Републике
Србије”.
 
05 број 02-3659/2004-1
У Београду, 20. маја 2004.
године

Влада Републике Србије
Потпредседник,

Мирољуб Лабус, с.р.