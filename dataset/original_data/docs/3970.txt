Редакцијски пречишћен текст
 

 

На основу 
члана 32.
став 2. Закона о здравственој исправности животних
намирница и предмета опште употребе (“Службени лист СФРЈ”,
бр. 53/91 и “Службени лист СРЈ”, бр. 28/96), савезни министар за
рад, здравство и социјалну политику издаје

  

  НАРЕДБА

о висини и начину плаћања накнаде за покривање трошкова испитивања и утврђивања здравствене исправности животних намирница и предмета опште употребе који се увозе

„Службени лист СРЈ”,
бр. 9 од 28 
фебруара 1997, 24 од
30. 
маја 1997, 20 од
2. 
априла 1999.

	  

 1. За покриће трошкова испитивања и утврђивања
здравствене исправности животних намирница и предмета опште употребе који се
увозе увозник плаћа накнаду, која обухвата:

1) накнаду за покривање трошкова прегледа, узимања и
слања узорака на анализу по групи производа чији се преглед врши, односно од
којих су узети узорци ради испитивања здравствене исправности;

2) накнаду за покривање трошкова лабораторијских
испитивања узорака који се, на захтев савезног санитарног инспектора, врше ради
утврђивања здравствене исправности пошиљке.

 2. Висина накнаде из тачке 1. одредбе под 1 ове
наредбе, зависно од начина транспорта, масе пошиљке и групе производа, износи:

1) за вагонске, камионске, авионске и контејнерске
пошиљке до 20 тона – 150 нових динара, а за сваку даљу, односно започету тону у
пошиљци преко 20 тона – још по 5* нових динара;

2) за бродске пошиљке до 50 тона – 500 нових динара, а
за сваку даљу, односно започету тону у пошиљци преко 50 тона – још по 1 нови
динар;

3) за денчане пошиљке до 3 колета – 75 нових динара, а
за свако даље колето – још по 10 нових динара.

За поштанске и друге пошиљке које се увозе као узорци
за лабораторијска и научна испитивања, целина пошиљке третира се као једна
група и плаћа се накнада од 25 динара.

Маса пошиљке утврђује се за сваку групу производа
утврђених у Листи група животних намирница и предмета опште употребе, која је
одштампана уз ову наредбу и чини њен саставни део. 

 *Службени лист СРЈ, број 24/1997

 3. Ако се здравствени преглед животних намирница и
предмета опште употребе врши ноћу, недељом и у дане државних празника, накнаде
из тачке 2. ове наредбе увећавају се за 100% по свакој групи производа у
пошиљци чији се здравствени преглед врши у том времену.

 4. Ако увозник благовремено не припреми за здравствени
преглед животне намирнице и предмете опште употребе по поднесеној пријави о
приспећу пошиљке, а савезни санитарни инспектор који врши здравствени преглед
изађе по позиву на место прегледа у одређено време, дужан је да на име дангубе
савезног санитарног инспектора плати 200 нових динара за сваки сат чекања,
рачунајући од времена које је увозник навео у пријави за преглед пошиљке до
момента кад је роба спремна за преглед.

4а. За време ратног стања, непосредне ратне опасности
или ванредног стања накнаде утврђене у тач. 2, 3. и 4. ове наредбе увећавају се
за 100%.*

 *Службени лист СРЈ, број 20/1999

 5. За пошиљке које се увозе за хуманитарне потребе
накнаде из тач. 2. до 4. ове наредбе се не наплаћују.

 6. Новчане износе накнада утврђене у тач. 2. и 3. ове
наредбе увозник уплаћује приликом подношења захтева за утврђивање здравствене
исправности животних намирница и предмета опште употребе, а накнаде из тачке 4
– по извршеном прегледу на евидентни рачун 40818-845-1312 – Савезни санитарни
инспекторат – накнада за здравствени преглед пошиљке животних намирница и
предмета опште употребе из увоза.

Накнаду из тачке 1. одредба под 2 ове наредбе увозник
уплаћује у корист овлашћене установе која на захтев савезног санитарног
инспектора изврши лабораторијско испитивање узорака, према ценама и рачуну који
та установа испостави увознику.

 7. Даном ступања на снагу ове наредбе престаје да важи
Наредба о висини и начину плаћања накнаде за покривање трошкова утврђивања
здравствене исправности животних намирница и предмета опште употребе који се
увозе („Службени лист СРЈ”, бр. 81/93 и 13/94).

 8. Ова наредба ступа на снагу осмог дана од дана
објављивања у „Службеном листу СРЈ”. 

	 

Бр.
3/1–10–015/96–003 

25. фебруара
1997. године 

Београд 

Савезни министар за
рад,

здравство и
социјалну политику,

Мирослав Иванишевић, 
с. р.

 

ЛИСТА

ГРУПА ЖИВОТНИХ
НАМИРНИЦА И ПРЕДМЕТА ОПШТЕ УПОТРЕБЕ

ЛИСТА А – групе животних намирница

1. месо и производи од меса

2. рибе и производи од рибе

3. готова јела

4. смрзнута јела

5. дечја храна

6. дијететска храна

7. млеко и производи од млека

8. маст и уља

9. житарице

10. производи од житарица

11. јаја и производи од јаја

12. поврће и производи од поврћа

13. печурке и њихови производи

14. јужно воће и њихови производи

15. остало воће и њихови производи

16. шећер, мед

17. зачини (со, бибер, итд)

18. какаовац – какао производи

19. адитиви

20. кафа, чајеви

21. алкохолна пића и сировине

22. безалкохолна пића и сировине

23. остало

ЛИСТА Б – групе предмета опште употребе

1. метално посуђе и прибор

2. емајлирано посуђе и прибор

3. цементно посуђе и прибор

4. глинено, керамичко, порцуланско и стаклено посуђе и
прибор

5. посуђе и прибор од вештачких маса

6. дрвено посуђе и прибор

7. прибор од гуме

8. прибор од текстила

9. остали прибор

10. амбалажа од метала

11. амбалажа од вештачких маса

12. амбалажа од хартије

13. амбалажа од стакла

14. амбалажа од дрвета

15. амбалажа од текстила

16. адитиви за предмете опште употребе

17. средства за одржавање личне хигјене, негу и
улепшавање лица и тела

18. средства за прање и оплемењивање текстила

19. средства за прање и чишћење посуђа и прибора за
јело и апарата за домаћинство

20. средства за ДДД

21. освеживачи за просторије

22. дуван, дуванске прерађевине и сировине

23. дечије играчке

24. остало