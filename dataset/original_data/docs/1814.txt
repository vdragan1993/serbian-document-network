На основу члана 9. Закона о порезу на премије
неживотних осигурања ("Службени гласник РС", број 135/04),
Министар финансија доноси
 
 
ПРАВИЛНИК
о начину
обрачунавања пореза на премије неживотних осигурања и о садржини и начину
вођења евиденције која обезбеђује вршење контроле обрачуна и плаћања пореза на
премије неживотних осигурања
„Службени гласник РС“, број 140
од 
31.
децембра 2004.

	 
НАПОМЕНА ИЗДАВАЧА: Правилник 
	престаје да важи даном почетка примене Правилника о начину обрачунавања, 
	садржини и начину вођења евиденције, облику и садржини пореске пријаве 
	пореза на премије неживотних осигурања ("Службени гласник РС", број 
	14/2016), односно 1. марта 2016. године, осим у случајевима предвиђеним 
	чланом 7. тог правилника (види члан 8. Правилника - 14/2016-40).
 
Члан 1.
Овим правилником уређују се начин обрачунавања пореза
на премије неживотних осигурања и садржина и начин вођења евиденције којом се
обезбеђује вршење контроле обрачуна и плаћања пореза на премије неживотних
осигурања.
 
Члан 2.
Обрачун пореза на премије неживотних осигурања врши се
применом пореске стопе од 5% на пореску основицу из члана 4. Закона о порезу на
премије неживотних осигурања ("Службени гласник РС", број 135/04 - у
даљем тексту: Закон) за сваки закључени уговор о послу неживотног осигурања.
 
Члан 3.
Порески обвезник је дужан да, на основу закључених
уговора о неживотном осигурању, сагласно члану 8. став 1. Закона, води
евиденцију којом се обезбеђује вршење контроле обрачуна и плаћања пореза на
премије неживотних осигурања, за сваку врсту неживотног осигурања посебно.
Евиденција из става 1. овог члана садржи нарочито
податке о:
1) врсти неживотног осигурања;
2) пореској основици;
3) обрачунатом порезу.
 
Члан 4.
По истеку сваког календарског месеца, а на основу
података из евиденције из члана 3. овог правилника, порески обвезник сачињава
месечни обрачун пореза на премије неживотних осигурања (у даљем тексту: месечни
обрачун) на Обрасцу МОППНО - Месечни обрачун пореза на премије неживотних
осигурања за месец_______200__. године, који је одштампан уз овај правилник и
чини његов саставни део. 
Месечни обрачун из става 1. овог члана предаје се
надлежном пореском органу у року од десет дана по истеку сваког месеца,
независно од тога да ли у месецу за који је обрачун сачињен постоји обавеза
плаћања пореза на премије неживотних осигурања. 
 
Члан 5.
Овај правилник ступа на снагу наредног дана од дана
објављивања у „Службеном гласнику Републике Србије", а примењиваће се од
1. јануара 2005. године.
 
Број 110-00-549/2004-04 
У Београду, 29. децембра
2004. године
Министар,

Млађан Динкић, с.р