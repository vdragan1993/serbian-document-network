На
основу члана 123. тачка 3. Устава Републике Србије, а у вези са Законом о оружју
и муницији („Службени гласник РС”, бр. 9/92, 53/93 – др. закон, 67/93 – др. закон,
48/94 – др. закон, 44/98, 39/03, 85/05 – др. закон и 101/05 – др. закон),
Влада
доноси
 
УРЕДБУ
о издавању оружног листа,
односно одобрења за држање власницима оружја
„Службени гласник
РС“, број 7 од 20. јануара 2007.
  
Члан 1.
Власници
оружја, који на дан ступања на снагу ове уредбе немају оружни лист, односно одобрење
за држање трофејног оружја или одобрење за држање оружја ради обављања делатности
по одредбама Закона о оружју и муницији („Службени гласник РС”, бр. 9/92, 53/93
– др. закон, 67/93 – др. закон, 48/94 – др. закон, 44/98, 39/03, 85/05 – др. закон
и 101/05 – др. закон), могу поднети захтев да им се изда оружни лист односно одобрење
за држање оружја.
Захтев
из става 1. овог члана може се поднети у року од тридесет дана од дана ступања на
снагу ове уредбе.
Власници
оружја који поднесу захтев нису дужни да доказују порекло оружја.
 
Члан 2.
Власници
који на дан ступања на снагу ове уредбе држе или носе оружје чије је набављање,
држање и ношење забрањено по одредбама Закона о оружју и муницији, могу у року из
члана 1. став 2. ове уредбе, предати оружје надлежној полицијској управи, или полицијској
станици по месту пребивалишта, односно седишту власника.
Власници
оружја из става 1. овог члана неће одговарати за неовлашћено држање и ношење оружја.
Власници
оружја за које поседују оружни лист, а више не желе да га држе, могу и након истека
рока из члана 1. став 2. ове уредбе предати оружје организационој јединици Министарства
унутрашњих послова надлежној за издавање оружног листа.
 
Члан 3.
Ова
уредба ступа на снагу наредног дана од дана објављивања у „Службеном гласнику Републике
Србије”.
 
 
05 број 110-474/2007
У Београду, 18. јануара 2007. године
Влада
Председник,
Војислав Коштуница, с.р.