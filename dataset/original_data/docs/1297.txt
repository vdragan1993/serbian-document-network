На основу члана 7. став
2. Закона о утврђивању укупног износа
средстава за финансирање прибављања објеката
за потребе
збрињавања избеглих и
интерно расељених лица на територији
Савезне Републике Југославије у 2002. години (“Службени лист
СРЈ, бр. 37/2002), савезни секретар за рад, здравство и
социјално старање доноси
 
 
ПРАВИЛНИК

о 
критеријумима за доделу станова и монтажних кућа избеглим и интерно расељеним 
лицима
„Службени
лист СРЈ”, број 70 од 27. децембра 2002.
 
Члан
1.
Овим правилником
прописују се критеријуми за доделу у закуп на одређено време станова и
монтажних кућа избеглим и интерно расељеним лицима.
Додељивање стана или
монтажне куће у закуп на одређено време, применом критеријума утврђених овим
правилником, врши се лицима из става 1. овог члана која немају решено стамбено
питање и која нису располагала непокретном имовином на територији Аутономне
Покрајине Косова и Метохије у периоду од 23. марта 1999. године до дана
подношења захтева.
Лице коме се
додељује у закуп на одређено време стан или монтажна кућа доставља оверену
писмену изјаву да он и чланови његовог породичног домаћинства испуњавају услове
из става 2. овог члана. Изјава се даје под кривичном и материјалном
одговорношћу и мора бити потписана од стране два сведока.
 
Члан
2.
Приликом утврђивања
реда првенства за решавање поднетих захтева примењиваће се следећи критеријуми:
1) број чланова
породичног домаћинства подносиоца захтева;
2) непоседовање од
стране подносиоца захтева и чланова његовог породичног домаћинства
непокретности на територији Савезне Републике Југославије, изузев на територији
Аутономне Покрајине Косова и Метохије (својина или коришћње непокретности по
основу закупа на неодређено време);
3) нерешеност,
односно неодговарајућа решеност смештаја подносиоца захтева и чланова његовог
породичног домаћинства;
4) смрт или нестанак
члана породичног домаћинства подносиоца захтева у ратним дејствима или на
угроженим подручјима;
5) самохрани
родитељи;
6) здравствено стање
подносиоца захтева и чланова његовог породичног домаћинства у случају
инвалидности или трајне тешке болести;
7) стручна спрема
подносиоца захтева или члана његовог породичног домаћинства за којом постоји
потреба у општини на чијој територији се налази стан или монтажна кућа која се
додељује у закуп.
 
Члан
3.
Број чланова породичног
домаћинства подносиоца захтева доказује се изводом из матичне књиге рођених за
сваког члана породичног домаћинства и избегличким легитимацијама или
легитимацијама расељеног лица.
По броју чланова
породичног домаћинства, за сваког члана породичног домаћинства утврђује се по –
5 бодова.
 
Члан
4.
Непоседовање од
стране подносиоца захтева и чланова његовог породичног домаћинства
непокретности на територији Савезне Републике Југославије, изузев на територији
Аутономне Покрајине Косова и Метохије (својина или коришћење непокретности по
основу закупа на неодређено време), доказује се уверењем надлежног органа
управе да се не дужи порезом и овереном писменом изјавом подносиоца захтева за
њега и чланове његовог породичног домаћинства да не поседују непокретности на
територији Савезне Републике Југославије, изузев на територији Аутономне
Покрајине Косова и Метохије и утврђује се подносиоцу захтева – 10 бодова.
 
Члан
5.
Нерешеност, односно
неодговарајућа решеност смештаја подносиоца захтева и чланова његовог породичног
домаћинства доказује се потврдом надлежног повереника о колективном или
приватном смештају подносиоца захтева и чланова његовог породичног домаћинства.
Под приватним
смештајем из става 1. овог члана подразумева се смештај код пријатеља, родбине или
по основу закупа на одређено време.
Према нерешености,
односно неодговарајућој решености смештаја лица из става 1. овог члана утврђује
се следећи број бодова:
1) за колективни
смештај по – 5 бодова за подносиоца захтева и чланове његовог породичног домаћинства;
2) за приватни
смештај по – 3 бода за подносиоца захтева и чланове његовог породичног
домаћинства.
 
Члан
6.
Смрт или нестанак
члана породичног домаћинства подносиоца захтева у ратним дејствима или на
угроженим подручјима доказује се правоснажном одлуком надлежног суда, изводом
из матичне књиге рођених, изводом из матичне књиге умрлих за страдалог члана
породичног домаћинства, потврдом надлежне организације Црвеног крста и утврђује
се подносиоцу захтева – 10 бодова.
 
Члан
7.
Самохрани родитељи
доказују самохраност правоснажном одлуком надлежног суда, изводом из матичне
књиге рођених, изводом из матичне књиге умрлих и утврђује се подносиоцу захтева
– 10 бодова.
 
Члан
8.
Здравствено стање
подносиоца захтева и чланова његовог породичног домаћинства у случају
инвалидности или тешке трајне болести подносиоца захтева или чланова његовог
породичног домаћинства доказује се решењем надлежног органа пензијског и
инвалидског осигурања или уверењем надлежне лекарске комисије, као и мишљењем
лекара специјалисте о потреби посебног третмана и посебног одвајања болесника.
Под тешком трајном
болешћу, у смислу става 1. овог члана, подразумева се болест за коју је нужан
посебан третман и посебно одвајање болесника, и то: малигно обољење, инфаркт срца
или мозга, отворена туберкулоза плућа, тешке срчане мане, бронхијална и срчана
астма, плегија, параплегија, дистрофија, теже душевне болести.
По основу
здравственог стања лица из става 1. овог члана утврђује се – 10 бодова по
оболелом лицу.
 
Члан
9.
Стручна спрема
подносиоца захтева или члана његовог породичног домаћинства за којом постоји
потреба у општини на чијој територији се налази стан, односно монтажна кућа
која се додељује у закуп, доказује се потврдом органа управе, предузећа или
установе код које таква потреба постоји и потврдом надлежног завода за тржиште
рада.
По основу стручне
спреме лица из става 1. овог члана подносиоцу захтева утврђује се – 10 бодова.
 
Члан
10.
Приоритет у додели
стана или монтажне куће која се налази на територији Аутономне Покрајине Косова
и Метохије имају лица која се враћају у Аутономну Покрајину Косово и Метохију у
место из ког су расељена, односно у место свог пребивалишта, а затим лица која
се враћају у Аутономну Покрајину Косово и Метохију у друго место пребивалишта.
 
Члан
11.
Ако два или више
подносилаца захтева имају исти укупан број бодова, при утврђивању реда
првенства предност имају лица по следећем редоследу:
1) са већим бројем
чланова породичног домаћинства;
2) која не поседују
непокретности на територији Савезне Републике Југославије, изузев на територији
Аутономне Покрајине Косова и Метохије (својина или коришћење непокретности по
основу закупа на неодређено време), а не поседују ни чланови њиховог породичног
домаћинства;
3) која се налазе у
колективном смештају;
4) чији је члан
породичног домаћинства страдао (смрт или нестанак у ратним дејствима или на
угроженим подручјима);
5) која су самохрани
родитељи;
6) код којих је
утврђена инвалидност или трајна тешка болест за коју је нужан посебан третман и
посебно одвајање болесника (малигна обољења, инфаркт срца или мозга, отворена
туберкулоза плућа, тешке срчане мане, бронхијална и срчана астма, плегија,
параплегија, дистрофија и теже душевне болести) или је инвалидност или трајна
тешка болест утврђена код неког од чланова његовог породичног домаћинства;
7) за чијом стучном
спремом постоји потреба у општини на чијој територији се налази стан или
монтажна кућа.
 
Члан
12.
Величина стана или
монтажне куће која се додељује у закуп на одређено време одређује се према броју
чланова породичног домаћинства, и то:
1) за самца или за
два члана породичног домаћинства – стамбени простор најмање структуре, до
највише једнособног стана;
2) за три члана
породичног домаћинства – стамбени простор најмање структуре, до највише двособног
стана;
3) за четири члана
породичног домаћинства – стамбени простор најмање структуре, до највише
двоипособног стана;
4) за пет и више
чланова породичног домаћинства – стамбени простор најмање структуре, до највише
трособног стана.
 
Чланом породичног домаћинства,
у смислу овог правилника, сматрају се брачни друг, деца (рођена у браку или ван
брака, усвојена или пасторчад), као и друга лица која је подносилац захтева
дужан по закону да издржава.
 
Члан
13.
Овај правилник ступа
на снагу осмог дана од дана објављивања у “Службеном листу СРЈ”.
 
Број
4/3-12-0001/2002-84 
26. децембра
2002. године 
Београд 
По овлашћењу
председника Савезне владе
савезни секретар
Зоран Челебић,
с.р.