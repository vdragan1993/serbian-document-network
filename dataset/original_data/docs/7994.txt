На основу члана 189. став 3. Закона о здравственој заштити („Службени гласник РС”, бр. 107/05, 72/09 – др. закон, 88/10, 99/10, 57/11, 119/12 и 45/13 – др. закон),
Министар здравља доноси
 
ПРАВИЛНИК
о висини трошкова у поступку за добијање назива примаријус 
	

	"Службени гласник РС", број 17 од 14. фебруара 2014.
 
Члан 1.
Овим правилником прописује се висина трошкова насталих у поступку за добијање назива примаријус.
Члан 2.
Подносилац захтева, односно предлога за добијање назива примаријус, дужан је дa за спровођење поступка добијања назива примаријус и израду дипломе о додели назива примаријус, уплати одговарајући новчани износ, и то: 
	
1) 15.000,00 динара – за докторе медицине, докторе стоматологије и дипломиране фармацеутe.
Приликом подношења захтева, односно предлога за добијање назива примаријус, подносилац доставља Министарству здравља доказ о плаћеним трошковима из става 1. овог члана, као и доказ о плаћеној републичкој административној такси за захтев, прописаној законом којим се уређују републичке административне таксе.
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”. 
	
 
Број 110-00-290/2013-04 
У Београду, 28. јануара 2014. године 
	
Министар,
проф. др Славица Ђукић Дејановић, 
	с.р.