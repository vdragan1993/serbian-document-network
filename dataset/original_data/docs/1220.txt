Редакцијски пречишћен текст

 

 

 

На основу члана 44. став 2. Закона о путним
исправама („Службени гласник РС”, број 90/07),

Влада доноси

 

 


УРЕДБУ



о цени обрасца путних
исправа и визе и трошковима достављања пасоша преко дипломатског или конзуларног
представништва Републике Србије* 

„Службени 

гласник РС“, бр. 8 од 23. јануара

2008, 3
од 16.
јануара 2009, 
30 од 2. априла 2013.

 

*Службени
гласник РС, број 3/2009

 

 

Члан 1.

Овом
уредбом утврђује се цена обрасца путних исправа и визе и трошкови достављања пасоша
преко дипломатског или конзуларног представништва Републике Србије, као и начин
њихове наплате.*

Овом
уредбом утврђује се и цена обрасца пограничне пропуснице и улошка уз пограничну
пропусницу за пољопривреднике, путних исправа које се издају по међународном уговору.*

 

*Службени
гласник РС, број 3/2009

 

Члан 2.*

Цена обрасца 
пасоша, дипломатског пасоша и службеног пасоша износи 3.600,00 динара.*

Цена обрасца 
путног листа износи 345,00 динара, у бруто износу.*

Цена обрасца визе 
износи 180,00 динара, у бруто износу.*

Цена обрасца 
пограничне пропуснице износи 514,00 динара, у бруто износу.*

Цена обрасца 
улошка уз пограничну пропусницу за пољопривреднике износи 80,00 динара, у бруто 
износу.*

Трошкови 
достављања пасоша преко дипломатског или конзуларног представништва Републике 
Србије износе 1.550,00 динара, ако се представништво налази у европској земљи, 
односно 1.700,00 динара ако се представништво налази у некој другој земљи.*

 

*Службени
гласник РС, број 30/2013

 

Члан 3.

Новчани износ из члана 2. ове 
уредбе плаћа се приликом подношења захтева за издавање путне исправе, односно 
визе.*

Новчани износ из члана 2. став 1. 
ове уредбе уплаћује се тако што се износ од 3.000,00 динара уплаћује на рачун 
Народне банке Србије – Завода за израду новчаница и кованог новца, а износ од 
600,00 динара на рачун прописан за уплату јавних прихода буџета Републике 
Србије.*

Новчани износ из члана 2. ст. 2 – 
5 ове уредбе уплаћује се на рачун Народне банке Србије – Завода за израду 
новчаница и кованог новца.*

Новчани износ из члана 2. став 6. 
ове уредбе плаћа се на начин на који се плаћају и остали трошкови у дипломатском 
или конзуларном представништву Републике Србије.*

 


*Службени гласник РС, број 30/2013

 

Члан 4.

Ова
уредба ступа на снагу наредног дана од дана објављивања у „Службеном гласнику Републике
Србије”, а почиње да се примењује даном почетка примене Закона о путним исправама.

 

 


05 број
110-149/2008-2


У Београду, 17.
јануара 2008. године


Влада


Потпредседник,



Божидар Ђелић, с.р.