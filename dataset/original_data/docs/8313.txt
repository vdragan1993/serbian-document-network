На основу члана 87. став 3. Закона о социјалној заштити („Службени гласник РС”, број 24/11) и члана 17. став 4. и члана 24. став 2. Закона о Влади („Службени гласник РС”, број 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Министар за рад, запошљавање, борачка и социјална питања доноси
 
РЕШЕЊЕ
о номиналним износима новчане социјалне помоћи
"Службени гласник РС", број 42 од 22. априла 
				2016.
 
1. Полазећи од основице за утврђивање висине новчане социјалне помоћи, која усклађена са индексом потрошачких цена у претходних шест месеци од 1. априла 2016. године износи 7.890,00 динара, номинални износи новчане социјалне помоћи утврђују се: 
1) за појединца, односно носиоца права у породици у висини 1 од основице или 7.890,00 динара;
2) за сваку наредну одраслу особу у породици у висини 0,5 од основице или 3.945,00 динара;
3) за дете до 18 година у висини 0,3 од основице или 2.367,00 динара.
2. Ово решење се примењује почев од утврђивања права на новчану социјалну помоћ за април 2016. године.
3. Ово решење објавити у „Службеном гласнику Републике Србије”.
 
Број 553-00-00651/2016-09
У Београду, 13. априла 2016. године
Министар,
Александар Вулин, с.р.