Редакцијски пречишћен текст
 
 
На основу члана 34. став 6. Закона о подстицајима у пољопривреди и руралном развоју („Службени гласник РС”, број 10/13), 
Министар пољопривреде и заштите животне средине доноси
 
ПРАВИЛНИК
о коришћењу подстицаја за органску производњу
"Службени 
				гласник РС", бр. 52 од 15. маја 2014, 57 од 
				30. маја 2014, 71 од 11. јула 2014, 62 од 14. јула 2015, 
				33 од 1. априла 2016.
 
Члан 1.
Овим правилником ближе се прописују врсте подстицаја за органску производњу, услови, начин и обрасци захтева за остваривање права на те подстицаје и максимални износи подстицаја по кориснику и по врсти поједине мере.
Члан 2. 
Подстицаји за органску производњу обухватају следеће врсте подстицаја у одговарајућим износима по врсти поједине мере, и то:

1) премију за млеко произведено методом органске 
				производње (у даљем тексту: премија за млеко);*

2) основне подстицаје у органској биљној производњи (у 
				даљем тексту: органска биљна производња);*

3) брисана је (види члан 1. Правилника - 33/2016-27)
4) регрес за средства за исхрану биља и оплемењиваче земљишта дозвољене за примену у органској биљној производњи у складу са прописом којим се уређују методе органске производње и која су уписана у регистар у складу са прописом којим се уређују средства за исхрану биља и оплемењивачи земљишта (у даљем тексту: регрес за ђубриво) у износу од 14 динара по литру, односно килограму, 
				а највише 2.800 динара** по хектару, и то за: Eurobia 26, SI FOS, Patenkali, Sop Fort 0:0:50, Humus Vita Stallatico Super, Excellorga 4:2:6 + 3MgO, Avant Natur, Italpollina 4:4:4, DIX 10N 10:3:3, Domatra K, Duetto 3:3:7, Guanito 6:15:3, Microgreen G6, Green UP Fe, Nervosol Complex NPK 4:3:4 Organic Fertilizer, Condit 2,5, Ekovital, Ekofreez, Ekobooster 1, Sansoil, Active Fe, Fertiplus, Siforga, Fertor, Wuxal Ascofol, Nano forte, Trifender WP, Mikro Vital, NS Nitragin za pasulj i boraniju, NS Nitragin za grašak, NS Nitragin za soju, NS Nitragin za lucerku, Azotofiksin S, Azotofiksin D,Azotofiksin L, Azotofiksin G, Azotofiksin Z, Gala Azotofiksin, Azotofiksin P, Trianum P, Trianum G,Nitro fix, Furos, Biofor Plus, Biofor Active, Biofor Soya, GeoCell 1, GeoAgit CNPK 1, Uniker, Slavol VVL, Slavol, Tifi, Aegis Sym Microgranule, Biofor Soya Liquid,Bioplug, Ekstrasol Gold, Rhizo Vital 42, Phylazonit CB, Phylazonit MC, Slavol za soju, Rhizo Vam Basic, Natur Plazma, Natur Micro, Flosal, Bactofil B-10, Bactofil A-10, Ekstrasol, Kalcifikator, Kalcifikator, Neorivit, Lithovit forte, Kovil karbonat, Physiomax 975, Agrocal (Ca+Mg) prah, Agrosol, Glistenjak, Glistenjak Eko Dar, TerraCottem, Terahum, Terahum plus, Organika S, Čist glistenjak, Unico Universale Top Garden, Super Kompost, Orchidee, Piante Grasse, Acidofile, Flora, Agrumen, Lumbrikogeni Humus, Glistenjak Eko Dar;

5) подстицаје у органској сточарској производњи, и то 
				за:*

(1) квалитетне приплодне млечне краве,*

(2) квалитетне приплодне товне краве,*

(3) квалитетне приплодне овце и козе,*

(4) квалитетне приплодне крмаче,*

(5) родитељске кокошке тешког типа,*

(6) родитељске кокошке лаког типа,*

(7) родитељске ћурке,*

(8) квалитетне приплодне матице риба шарана,*

(9) квалитетне приплодне матице риба пастрмке,*

(10) тов јунади,*

(11) тов јагњади,*

(12) тов свиња,*

(13) тов јаради.*

Подстицаји у органској сточарској производњи из става 1. 
				тач. 1), 2) и 5) овог члана утврђују се у одговарајућем износу 
				по врсти поједине мере који се увећава 40% од износа за 
				подстицаје који се за исту врсту мере исплаћују у складу са 
				посебним прописом којим се уређује расподела подстицаја у 
				пољопривреди и руралном развоју за премију за млеко, основне 
				подстицаје у биљној производњи, подстицаје у сточарству за тов 
				јунади, тов свиња, тов јагњади и тов јаради и подстицаје у 
				сточарству за квалитетна приплодна грла.**
 
*Службени 
				гласник РС, број 62/2015
**Службени 
				гласник РС, број 33/2016
 
Члан 3.
Право на подстицаје за органску производњу, у зависности од врсте подстицаја, има правно лице, предузетник и физичко лице – носилац комерцијалног породичног пољопривредног газдинства које, поред услова прописаних законом којим се уређују подстицаји у пољопривреди и руралном развоју, односно прописом којим се ближе уређују услови за остваривање права на премију за млеко, прописом којим се ближе уређују услови за остваривање права на 
				подстицаје у сточарству за тов јунади, тов свиња, тов 
				јагњади и тов јаради, прописом којим се ближе уређују услови за 
				остваривање права на подстицаје у сточарству за квалитетна 
				приплодна грла* и прописом којим се ближе уређују услови за остваривање права на регрес за ђубриво, испуњава и следеће услове:
1) да је са овлашћеном контролном организацијом (у даљем тексту: овлашћена организација) закључило уговор о вршењу контроле и сертификације у органској производњи који важи за годину за коју се подноси захтев за коришћење подстицаја;
2) да у случају закупа пољопривредног земљишта на коме се обавља органска производња или у случају земљишта које је добијено на корићење, најмање три године од дана подношења затхева за остваривање права на подстицаје за органску биљну производњу има закључен уговор;
3) да у наредне три године од године за коју је остварило право на подстицаје за органску биљну производњу примењује методе органске биљне производње у складу са законом којим се уређује органска производња на катастарским парцелама за које је остварило право на подстицаје за органску биљну производњу.
*Службени 
				гласник РС, број 33/2016
 
Члан 4.
Подстицаји за органску производњу, у зависности од врсте подстицаја, остварују се на начин утврђен посебним прописима којима се уређује остваривање права на премију за млеко, основне подстицаје у биљној производњи, 
				** регрес за ђубриво и подстицаје у сточарству за тов јунади, свиња, 
				јаради* и јагњади и за квалитетна приплодна грла (квалитетне приплодне млечне краве, 
				
квалитетне приплодне товне краве,* квалитетне приплодне овце и козе, квалитетне приплодне крмаче, родитељске кокошке тешког типа, родитељске кокошке лаког типа, родитељске ћурке, квалитетне приплодне матице риба шарана и квалитетне приплодне матице риба пастрмке).
*Службени 
				гласник РС, број 62/2015
**Службени 
				гласник РС, број 33/2016
 
Члан 5. 
Захтев за премију за млеко подноси се непосредно или преко правног лица или предузетника, у складу са законом којим се уређују подстицаји у пољопривреди и руралном развоју.
Захтев из става 1. овог члана који се подноси непосредно подноси се на Обрасцу број 1 – Захтев за премију за млеко произведено методом органске производње за _______ квартал у _____ години (у даљем тексту: Образац 1), који је одштампан уз овај правилник и чини његов саставни део.
Уз Образац 1 подноси се изјава правног лица односно предузетника о количини примљеног млека дата у Прилогу 1 – Изјава правног лица односно предузетника о количини примљеног млека произведеног методом органске производње, који је одштампан уз овај правилник и чини његов саставни део.
Захтев из става 1. овог члана који се подноси преко правног лица или предузетника подноси се на Обрасцу број 2 – Захтев за премију за млеко произведено методом органске производње за _______ квартал у _____ години (у даљем тексту: Образац 2), који је одштампан уз овај правилник и чини његов саставни део.
Уз Образац 2 подноси се:
1) списак испоручилаца млека који су предали млеко правном лицу односно предузетнику у одговарајућем кварталу календарске године дат у Прилогу 2 – Списак испоручилаца млека произведеног методом органске производње у ____ кварталу ______ године, који је одштампан уз овај правилник и чини његов саставни део;
2) изјава правног лица односно предузетника о количини примљеног млека произведеног методом органске производње дата у Прилогу 3 – Изјава правног лица односно предузетника о количини примљеног млека произведеног методом органске производње, који је одштампан уз овај правилник и чини његов саставни део;
3) фотокопија картона депонованих потписа, уз први захтев за премију поднет у току календарске године за коју се подноси захтев.
Захтев из ст. 2. и 4. овог члана подноси се Министарству пољопривреде и заштите животне средине – Управи за аграрна плаћања, и то за први и други квартал (1. јануар – 30. јун календарске године) – од 1. јула до 15. јула текуће године, за трећи квартал (1. јул – 30. септембар календарске године) – од 1. октобра до 15. октобра текуће године, а за четврти квартал (1. октобар – 31. децембар календарске године) – од 1. јануара до 15. јануара наредне календарске године.
Члан 6. 


				Захтев за подстицаје за органску биљну производњу подноси се на 
				Обрасцу број 3 – Захтев за органску биљну производњу у ________ 
				години, који је одштампан уз овај правилник и чини његов 
				саставни део.*
Захтев из става 1. овог члана подноси се Министарству финансија – Управи за трезор од 1. маја до 30. јуна текуће године.
*Службени гласник РС, број 
				57/2014
Члан 7.  

Брисан је (види члан 4. 
					Правилника - 33/2016-27)

Члан 8.
Захтев за остваривање права на регрес за ђубриво подноси се једанпут годишње, у два примерка, Министарству финансија – Управи за трезор у периоду од 5. маја до 20. новембра текуће године, на Обрасцу број 5 – Захтев за остваривање права на регрес за ђубриво за органску производњу у _______ години, који је одштампан уз овај правилник и чини његов саставни део.
Уз захтев из става 1. овог члана подноси се оригинал фискалног исечка издат у складу са законом којим се уређују фискалне касе.
Члан 9. 
Захтев за подстицаје у органској сточарској производњи за квалитетне приплодне млечне краве,
квалитетне приплодне товне краве,* квалитетне приплодне овце и козе, квалитетне приплодне крмаче, родитељске кокошке тешког типа, родитељске кокошке лаког типа, родитељске ћурке, квалитетне приплодне матице риба шарана и квалитетне приплодне матице риба пастрмке подноси се Министарству пољопривреде и заштите животне средине – Управи за аграрна плаћања, и то:
1) од 20. маја 
				
до 30. октобра* текуће године – за грла у производњи;
2) од 1. до 31. јануара наредне године – за грла укључена у производњу 
				
од 15. октобра* до 31. децембра календарске године.
Захтев из става 1. овог члана подноси се на Обрасцу број 6 – Захтев за подстицаје за квалитетна приплодна грла у органској сточарској производњи за ______ годину, који је одштампан уз овај правилник и чини његов саставни део.
Захтев из става 1. овог члана подноси се посебно за сваку врсту квалитетних приплодних грла, с тим да се за исту врсту квалитетних приплодних грла подноси само један захтев у периоду из става 1. тачка 1) овог члана, односно у периоду из става 1. тачка 2) овог члана, а за исто грло захтев може да се поднесе једном у току календарске године.
Уз захтев из става 1. овог члана подноси се извод из главне матичне евиденције за квалитетна приплодна грла за која се подноси захтев, оверен од стране одгајивачке организације.
*Службени гласник РС, број 
				62/2015
 
Члан 10.
Захтев за остваривање права на подстицаје за тов јунади у органској сточарској производњи подноси се Министарству пољопривреде и заштите животне средине – Управи за аграрна плаћања за сваку календарску годину до 31. јануара наредне календарске године, на Обрасцу број 7 – Захтев за подстицаје за тов јунади у органској сточарској производњи за ________ годину, који је одштампан уз овај правилник и чини његов саставни део.
За грла предата кланици у року од 15 дана од дана предаје грла кланици, а најкасније у року од 18 месеци од дана подношења захтева из става 1. овог члана доставља се пријемница за откупљена грла оверена од стране кланице и надлежног ветеринарског инспектора, која је дата у Прилогу 4 – Пријемница за откупљена грла (у даљем тексту: Прилог 4), који је одштампан уз овај правилник и чини његов саставни део.
За извезена грла у року од 15 дана од дана извоза, а најкасније у року од 18 месеци од дана подношења захтева из става 1. овог члана доставља се копија међународне ветеринарске потврде (сертификата), издате у складу са законом којим се уређује ветеринарство и списак грла која су извезена са подацима о идентификационом броју грла, оверене од стране надлежног ветеринарског инспектора, као и копија Јединствене царинске исправе, издате у складу са законом којим се уређује царински поступак.
Члан 11.
Захтев за остваривање права на подстицаје за тов јагњади у органској сточарској производњи подноси се за сваку календарску годину до 31. децембра текуће календарске године, на Обрасцу број 8 – Захтев за подстицаје за тов јагњади у органској сточарској производњи за ___ годину, који је одштампан уз овај правилник и чини његов саставни део.
Захтев за остваривање права на подстицаје за тов свиња у органској сточарској производњи подноси се за сваку календарску годину до 31. децембра текуће календарске године, на Обрасцу број 9 – Захтев за подстицаје за тов свиња у органској сточарској производњи за ____ годину, који је одштампан уз овај правилник и чини његов саставни део.


Захтев за остваривање права на подстицаје за тов јаради 
				у органској сточарској производњи подноси се за сваку 
				календарску годину до 31. децембра текуће календарске године, на 
				Обрасцу број 10 – Захтев за подстицаје за тов јаради у органској 
				сточарској производњи за _____ годину, који је одштампан уз овај 
				правилник и чини његов саставни део.*
Уз захтев 
				
из ст. 1, 2. и 3.* овог члана за грла предата кланици подноси се пријемница из Прилога 4 овог правилника оверена од стране кланице и надлежног ветеринарског инспектора и копија уверења о здравственом стању животиња оверена од стране надлежног ветеринарског инспектора.
Уз захтев 
				
из ст. 1, 2. и 3.* овог члана за извезена грла подноси се копија међународне ветеринарске потврде (сертификата), издате у складу са законом којим се уређује ветеринарство и списак грла која су извезена са подацима о идентификационом броју грла, оверени од стране надлежног ветеринарског инспектора, као и копија Јединствене царинске исправе, издате у складу са законом којим се уређује царински поступак.
Захтеви 
				
из ст. 1, 2. и 3.* овог члана подносе се Министарству пољопривреде и заштите животне средине – Управи за аграрна плаћања.
*Службени гласник РС, број 62/2015
 
Члан 12.
За остваривање права на подстицаје из члана 2. овог правилника, поред докумената који се достављају уз захтеве из чл. 5–11. овог правилника, доставља се и копија уговора закљученог са овлашћеном организацијом са роком важења за годину за коју се подноси захтев за коришћење подстицаја, а за подстицаје из члана 6. овог правилника, у случају закупа пољопривредног земљишта на коме се обавља органска производња или у случају земљишта које је добијено на коришћење, доставља се и копија уговора о закупу, односно коришћењу земљишта, оверена у суду.
Члан 13. 
За подстицаје из чл. 6, 7. и 8. овог правилника Министарство финансија – Управа за трезор утврђује да ли су испуњени прописани услови за остваривање права на подстицаје, упоређује податке из захтева са подацима из Регистра пољопривредних газдинстава, одобрава исплату и даје налог за пренос средстава на наменски рачун пољопривредног газдинства код пословне банке, у складу са законом којим се уређује пољопривреда и рурални развој.
За подстицаје из чл. 5, 9, 10. и 11. овог правилника Министарство пољопривреде и заштите животне средине утврђује да ли су испуњени прописани услови за остваривање права на подстицаје, одобрава исплату и даје налог за пренос средстава на наменски рачун пољопривредног газдинства код пословне банке, у складу са законом којим се уређују подстицаји у пољопривреди и руралном развоју.
Члан 14.
За све врсте подстицаја из члана 2. овог правилника корисник подстицаја укупно може да оствари максимално 55.000.000 динара.
Члан 15.
Изузетно, у 2014. години захтев из члана 6. овог правилника подноси се од дана ступања на снагу овог правилника до 30. јуна 2014. године, а захтеви из чл. 7. и 8. овог правилника подносе се од дана ступања на снагу овог правилника до 20. новембра 2014. године. 
Члан 16.
Даном ступања на снагу овог правилника престаје да важи Правилник о коришћењу подстицаја за органску производњу („Службени гласник РС”, број 38/13).
Члан 17.
Овај правилник ступа на снагу наредног дана од дана објављивања у „Службеном гласнику Републике Србије”.
 
Број 110-00-00005/2014-09
У Београду, 13. маја 2014. године
Министар,
проф. др Снежана Богосављевић Бошковић, с.р.
 
 
Листа 
				прилога
 

				НАПОМЕНА ИЗДАВАЧА: 

				Правилником о измени Правилника о коришћењу 
				подстицаја за органску производњу ("Службени гласник РС", број 
				57/2014) додат је Образац број 3 - Захтев за органску биљну 
				производњу у ____ години (види члан 1. Правилника - 57/2014-25).

				Правилником о изменама и допунама Правилника о коришћењу 
				подстицаја за органску производњу ("Службени гласник РС", број 
				62/2015) додат је Образац број 10 - Захтев
				
				за подстицаје за тов јаради у органској сточарској производњи за 
				_____ годину (види члан 4. Правилника - 62/2015-28).

				Правилником о изменама  Правилника о коришћењу 
				подстицаја за органску производњу ("Службени гласник РС", број 
				33/2016-27) брисан је Образац број 4 -
				Захтев за 
				остваривање права на регрес за гориво за органску производњу у 
				____ години
				(види члан 5. Правилника - 33/2016-27).
 

Образац број 1 - 
				Захтев за премију за 
				млеко произведено методом органске производње за ____ квартал у 
				____ години (са Прилогом 1 - Изјава правног лица односно 
				предузетника о количини примљеног млека произведеног методом 
				органске производње)

Образац број 2 -
				Захтев за премију за 
				млеко произведено методом органске производње за ____ квартал у 
				____ години (са Прилогом 2 - Списак испоручилаца млека 
				произведеног методом органске производње за ____ квартал ____ 
				године и Прилогом 3 - Изјава правног лица односно предузетника о 
				количини примљеног млека произведеног методом органске 
				производње)

				Образац број 3 - 
				Захтев за органску биљну производњу у ____ години

Образац број 4 -
				брисан је (види члан 5. Правилника - 33/2016-27)

Образац број 5 -
				Захтев за 
				остваривање права на регрес за ђубриво за органску производњу у 
				____ години

Образац број 6 -
				Захтев за подстицаје 
				за квалитетна приплодна грла у органској сточарској производњи 
				за ____ годину

Образац број 7 -
				Захтев за подстицаје 
				за тов јунади у органској сточарској производњи за ____ годину 
				(са Прилогом 4 - Пријемница за откупљена грла)

Образац број 8 -
				Захтев за подстицаје 
				за тов јагњади у органској сточарској производњи за ____ годину

Образац број 9 -
				Захтев за подстицаје 
				за тов свиња у органској сточарској производњи за ____ годину

				Образац број 10 -
				
Захтев за 
				подстицаје за тов јаради у органској сточарској производњи за 
				_____ годину