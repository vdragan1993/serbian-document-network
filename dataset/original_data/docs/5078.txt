На основу члана 42. и члана 43. став 4. Закона о заштити животне средине 
	("Службени гласник РС", бр. 66/91, 83/92, 53/93, 67/93, 48/94, 44/95 и 
	53/95), 

	Влада Републике Србије доноси 
 
 

УРЕДБУ

о заштити предела 
	изузетних одлика "Лептерија - Сокоград"

"Службени 
	гласник РС", број 
	25 од 16. 
	маја 2002.

 

 

Члан 1.

	Клисура реке Моравице ставља се под заштиту као предео изузетних одлика 
	"Лептерија-Сокоград" и утврђује за природно добро од великог значаја и 
	сврстава у II категорију (у даљем тексту: предео "Лептерија-Сокоград").
	

 

Члан 2.

	Предео "Лептерија-Сокоград" је подручје изванредне пејзажне разноликости са 
	атрактивним геоморфолошким облицима и појавама, богатом и разноврсном флором 
	и фауном и културно-историјским вредностима (средњевековно утврђење 
	Сокоград, културно добро од великог значаја). 

 

Члан 3.

	Предео "Лептерија-Сокоград" обухвата територију општине Сокобања површине 
	405,71,03 ha у катастарским општинама Сокобања и Блендија, од чега је 
	390,48,60 ha у државном и 15,22,43 ha у приватном власништву. 

	Опис граница предела "Лептерија-Сокоград" са графичким приказом одштампани 
	су уз ову уредбу и чине њен саставни део. 

 

Члан 4.

	На подручју предела "Лептерија-Сокоград" установљава се режим заштите II 
	степена на површини од 320,50,66 ha и режим заштите III степена на површини 
	од 85,48,39 ha. 

	Подручје предела "Лептерија-Сокоград" у режиму заштите II степена обухвата у 
	катастарској општини Блендија следеће катастарске парцеле: 3434, 3435, 3436, 
	3440, 3441, 3442, 3443, 3444, 3445, 3446 (део) и 3447, а у катастарској 
	општини Сокобања к.п.: 3401, 3402, 3403/2 (јужни део од линије повучене од 
	најјужније тачке к.п. 3406 до најјужније тачке к.п. 3408), 3436 (источни део 
	од линије повучене у правцу севера од најјужније и најисточније тачке к.п. 
	3434 до границе к.п. 3436), 3936 и 3937. 

	Подручје предела "Лептерија-Сокоград" у режиму заштите III степена обухвата 
	у катастарској општини Сокобања следеће к.п.: 3403/2 (северни део од линије 
	повучене од најјужније тачке к.п. 3406 до најјужније тачке к.п. 3408), 3405 
	(део), 3406, 3407, 3408/2 (део), 3433, 3434, 3435, 3436 (западни део од 
	линије повучене у правцу севера од најјужније и најисточније тачке к.п. 3434 
	до границе к.п. 3436), 3742, 3744, 3747, 3748, 3749, 3750, 3751, 3752, 3753, 
	3754, 3755, 3756, 3757, 3758, 3759, 3760, 3761, 3762, 3763, 3764/1, 3764/2, 
	3765, 3766, 3767, 3768, 3769, 3770, 3771, 3772, 3773, 3774/1, 3774/2, 3775, 
	3776, 3777, 3778, 3779, 3780, 3781/1, 3781/2, 3781/3, 3782/1, 3782/2, 
	3783/6, 3784, 3785, 3786, 3787, 3788, 3789, 3790, 3791, 3792/1, 3792/2, 
	3794/1, 3794/2, 3794/3, 3794/4, 3795, 3796, 3797, 4725, 4739. 

 

Члан 5.

	На подручју предела "Лептерија-Сокоград" у режиму заштите II степена 
	забрањује се: 

	1) промена геоморфолошких карактеристика, експлоатација камена, шљунка, 
	отварање позајмишта земље и песка, депоновање земље и шута и сл.; 


	2) испуштање непречишћених отпадних вода; 

	3) депоновање комуналног и индустријског отпада; 

	4) захватање вода и каптирање извора; 

	5) сеча или уништавање дрвећа, жбуња и остале вегетације на странама 
	клисуре, као и на осталим деловима подручја кад се тиме угрожава биолошка 
	разноврсност и стабилност природних екосистема и изазивају процеси ерозије;
	

	6) уништавање, узнемиравање и сакупљање врста флоре и фауне заштићених као 
	природне реткости; 

	7) лов дивљачи, осим санитарног лова; 

	8) уношење страних дивљих врста животиња и биљака у природне екосистеме;
	

	9) изградња индустријских, привредних и инфраструктурних објеката, осим 
	инфраструктурно опремање које је у функцији заштите, уређења и презентације 
	природних и културних вредности природног добра; 

	10) изградња викенд објеката; 

	11) изградња стамбених, помоћних и других објеката становника подручја на 
	неизграђеним парцелама до доношења одговарајућег урбанистичког плана у 
	складу са Програмом заштите и развоја природног добра; 

	12) улазак, истраживање и други радови у спелеолошким објектима без дозволе 
	стараоца, као и у другим деловима подручја одређеним актом о унутрашњем реду 
	природног добра. 

	На подручју предела "Лептерија-Сокоград" у режиму заштите III степена 
	забрањује се захватање вода и каптирање извора, изградња и други радови, 
	осим радова на одржавању и коришћењу постојећих водопривредних објеката и на 
	реконструкцији одмаралишта "Лептерија" и ресторана "Пећина". 

	На подручју предела "Лептерија-Сокоград" коришћење шума, вода и 
	пољопривредног земљишта, уређење и коришћење простора, планира се и спроводи 
	у складу са прописаним забранама и ограничењима којима се омогућава очување 
	природних вредности и културних добара и обезбеђује заштита и унапређивање 
	шумских и водених екосистема, угрожених врста флоре и фауне и њихових 
	станишта, праћење стања, обнова полидоминантних шумских заједница, 
	научноистраживачке и образовне активности, опремање простора за потребе 
	рекреације и презентације природних вредности и културних добара. 


 

Члан 6.

	Заштита и развој предела "Лептерија-Сокоград" спроводи се према Програму 
	заштите и развоја (у даљем тексту: Програм). 

	Програм садржи дугорочне циљеве на спровођењу режима заштите из члана 5. ове 
	уредбе, приоритетне средњорочне и краткорочне задатке и активности на 
	њиховом остваривању, нарочито на: заштити аутохтоних екосистема, природних 
	реткости, спелеолошких објеката, регулисању вода и водног режима, задатке у 
	спровођењу научноистраживачких, културних, васпитно-образовних, 
	информативно-пропагандних и других активности, задатке на успостављању и 
	развијању сарадње са локалним становништвом и другим корисницима природног 
	добра, средства потребна за спровођење Програма, као и начин обезбеђења 
	средстава. 

	Програм се доноси за период од пет година, а остварује се годишњим програмом 
	који садржи задатке и послове који се реализују у текућој години, динамику 
	њиховог извршавања и висину потребних средстава. 

	На Програм на који су претходно прибављена мишљења министарстава надлежних 
	за послове пољопривреде, шумарства и водопривреде, урбанизма, науке, културе 
	и просвете, сагласност даје министарство надлежно за послове заштите животне 
	средине. 

 

Члан 7.
О 
	пределу "Лептерија-Сокоград" стара се ЈП "Србијашуме" (у даљем тексту: 
	Предузеће). 

 

Члан 8.

	Предузеће у обављању послова заштите и развоја предела "Лептерија-Сокоград" 
	обезбеђује спровођење прописаних режима заштите и очувања природног добра, 
	научноистраживачких, културних, васпитнообразовних, 
	информативно-пропагандних и других активности, доноси Програм и годишњи 
	програм његовог остваривања. 

	Предузеће подноси извештај о остваривању програма из члана 5. ове уредбе до 
	15. децембра за текућу годину министарству надлежном за послове заштите 
	животне средине. 

 

Члан 9.

	Предузеће у обављању послова заштите и развоја предела "Лептерија-Сокоград" 
	обезбеђује обележавање добра, доноси акт о унутрашњем реду и организује 
	чуварску службу у складу са актима које доноси, уз сагласност министарства 
	надлежног за послове заштите животне средине. 

	Актом из става 1.овог члана уређују се правила за спровођење режима заштите 
	и развоја, а нарочито: начин и услови кретања и боравка посетилаца, 
	коришћења пашњака, лековитог биља, шумских плодова, рекреативних и других 
	јавних површина, постављања информативних и других ознака, обављање научних 
	истраживања и извођење истражних радова, туристичких, угоститељских и других 
	делатности и посебне забране у спровођењу режима заштите. 

	Правила одређена актом из става 1. овог члана и друге неопходне информације 
	за спровођење режима заштите, Предузеће је дужно да на погодан начин јавно 
	огласи, тако да буду доступна корисницима и посетиоцима. 

 

Члан 10.

	Средства за заштиту и развој предела "Лептерија-Сокоград" обезбеђују се из 
	прихода остварених обављањем делатности Предузећа, из средстава у буџету 
	Републике и из других извора у складу са законом. 

 

Члан 11.

	Предузеће ће донети Програм у року од шест месеци од дана ступања на снагу 
	ове уредбе, а годишњи програм у року од 90 дана од дана ступања на снагу 
	Програма. 

	До доношења Програма, Предузеће може послове заштите и развоја обављати 
	према Привременом програму заштите и развоја који доноси у року од 60 дана 
	од дана ступања на снагу ове уредбе. 

 

Члан 12.

	Планови и програми уређења простора, шумске, ловне, водопривредне, 
	пољопривредне и друге основе и програми који обухватају заштићено подручје 
	усагласиће се са Просторним планом Републике Србије, Програмом и режимима 
	заштите утврђеним овом уредбом. 

 

Члан 13.

	Ова уредба ступа на снагу осмог дана од дана објављивања у "Службеном 
	гласнику Републике Србије". 

 

 

05 број 110-6985/2002
	

У Београду, 9. маја 
	2002. године 

Влада Републике Србије
	

Потпредседник, 


др Небојша Човић, 
	с.р. 

 

 

ОПИС ГРАНИЦА ПРЕДЕЛА 
	ИЗУЗЕТНИХ ОДЛИКА "ЛЕПТЕРИЈА - СОКОГРАД"

	Граница предела изузетних одлика "Лептерија-Сокоград" почиње у катастарској 
	општини Сокобања, у тачки у којој се спајају к.п. 3790, 3789 и 3774/1 и иде 
	ка истоку спољним границама к.п. 3789, 3774/1, 3772, 3771, 3770, 3769, 3768, 
	3766, 3765, 3764/1, 3764/2, 3758, 3748, 3747, 3744, 3742, 3436 (источни 
	део), 3436 (западни део), 3408 (део), 3403/2 (део), 3937, 3936, 3403/2 
	(део), прелази у катастарску општину Блендија и наставља даље спољном 
	границом к.п. 3446 (део), 3447, 3440, 3441, 3434, 3435, 3436, 3440, 3442, 
	3443, прелази у катастарску општину Сокобања и наставља даље левом обалом 
	Моравице и спољним границама к.п. 3797, 3795, 3794/1, 3794/2, 3794/3, 3794/4 
	и 3790 где долази до почетне тачке.