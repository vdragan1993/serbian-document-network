На основу члана 23. став 1. Закона о спољним пословима („Службени гласник РС”, бр. 116/07, 126/07 – исправка и 41/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси
 
ОДЛУКУ
о отварању Конзулата Републике Србије у Катовицама, Република Пољска

"Службени гласник РС", број 14 од 27. 
	фебруара 2012.
 
1. Отвара се Конзулат Републике Србије у Републици Пољској, са почасним конзулом на челу, са седиштем у Катовицама, и са конзуларним подручјем које обухвата територије војводстава – Доњешљонског, Ополског, Шљонског и Малопољског.
2. Министарство спољних послова предузеће потребне мере за спровођење ове одлуке.
3. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-941/2012
У Београду, 23. фебруара 2012. године

Влада
Председник,
др 
	Мирко Цветковић, с.р.