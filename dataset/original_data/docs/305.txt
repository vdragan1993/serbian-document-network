На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
ОДЛУКУ
о образовању Радне групе за праћење реализације инфраструктурних пројеката на територији Аутономне покрајине Војводине
"Службени гласник РС", број 9 од 10. фебруара 
				2017.
 
1. Образује се Радна група за праћење реализације инфраструктурних пројеката на територији Аутономне покрајине Војводине (у даљем тексту: Радна група).
2. Задатак Радне групе је да прати, усклађује, подржава и помаже све активности у циљу несметане реализације инфраструктурних пројеката на територији Аутономне покрајине Војводине, који су од значаја за Републику Србију, а посебно активности које се односе на обезбеђење планско-техничке документације и финансијских средстава за реализацију тих пројеката, као и давање предлога и мишљења за унапређење тих активности. 
3. У Радну групу именују се:
1) за председника: 
– проф. др Зорана З. Михајловић, потпредседник Владе и министар грађевинарства, саобраћаја и инфраструктуре, 
2) за заменика председника:
– Игор Мировић, председник Покрајинске владе,
3) за чланове: 
– Александра Дамњановић, државни секретар у Министарству грађевинарства, саобраћаја и инфраструктуре;
– Имре Керн, државни секретар у Министарству грађевинарства, саобраћаја и инфраструктуре;
– Вељко Ковачевић, вршилац дужности помоћника министра грађевинарства, саобраћаја и инфраструктуре;
– Саша Стојановић, вршилац дужности помоћника министра грађевинарства, саобраћаја и инфраструктуре;
– Ђорђе Милић, вршилац дужности помоћника министра грађевинарства, саобраћаја и инфраструктуре;
– Мирјана Трифуновић, вршилац дужности помоћника министра грађевинарства, саобраћаја и инфраструктуре;
– Ненад Грбић, покрајински секретар за енергетику, грађевинарство и саобраћај, Аутономна покрајина Војводина;
– Недељко Ковачевић, директор Управе за капитална улагања, Аутономна покрајина Војводина;
– Владимир Галић, покрајински секретар за урбанизам и заштиту животне средине, Аутономна покрајина Војводина;
– Зоран Дробњак, вршилац дужности директора ЈП „Путеви Србије”, Београд;
– Мирослав Стојчић, генерални директор „Железнице Србије” а.д.
4. Радна група подноси Влади шестомесечне извештаје о раду, као и ванредне извештаје по потреби. 
5. Стручну и административно-техничку помоћ Радној групи пружа Министарство грађевинарства, саобраћаја и инфраструктуре.
6. Ова одлука ступа на снагу наредног дана од дана објављивања у „Службеном гласнику Републике Србије”.
05 број 02-1095/2017-1
У Београду, 9. фебруара 2017. године
Влада
Председник,
Александар Вучић, с.р.