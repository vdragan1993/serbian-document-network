Редакцијски пречишћен текст 
  

  
На
основу члана
29. Закона о коморама
здравствених
радника („Службени
гласник РС”, број
107/05),

Скупштина
Фармацеутске
коморе Србије
на седницама одржаним
6. јуна 2006. године
и 25. октобра 2006. године
донела је 
  
 

СТАТУТ

Фармацеутске
коморе Србије

"Службени
гласник РС", бр.
106 од 24. новембра
2006, 118 од 26.
децембра 2008, 
5 од 5.
фебруара 2010, 113 од 20. децембра 2013.

  
 

I. ОПШТЕ ОДРЕДБЕ
 

Члан 1.

Овим
статутом Фармацеутске
коморе Србије,
(у даљем тексту:
Статут) се уређују:
назив, седиште,
заступање и представљање
Коморе, послови
и задаци које
обавља Комора,
чланство, права
и дужности чланова
Коморе, организација
Коморе, огранци
Коморе и њихова
надлежност, органи
Коморе, састав
и избор органа
Коморе и њихова
надлежност, обављање
стручних послова
за Комору, средства
Коморе, надзор
над законитошћу
рада и друга питања
неопходна за рад
Коморе. 
 

Члан 2.

Фармацеутска
комора Србије
(у даљем тексту:
Комора) је обавезна
професионална
организација
дипломираних
фармацеута (даљем
тексту: дипломирани
фармацеути) који
у здравственим
установама и приватној
пракси односно
код другог послодавца
обављају послове
дипломираног
фармацеута. 

Комора заступа и штити интересе 
фармацеутске струке, чува част, углед, права и заједништво чланова.*

 

*Службени гласник РС, број 
113/2013
 

Члан 3.

Комора
се оснива ради
унапређења услова
за обављање професије
дипломираног
фармацеута и заштите
њихових интереса
и интереса грађана
у пружању здравствене
заштите, организованог
учешћа и утицаја
на уређивању и
спровођењу здравствене
заштите, као и
ради остваривање
других циљева
везаних за професију
дипломираног
фармацеута. 
 

Члан 4.

Назив
Коморе је „ФАРМАЦЕУТСКА
КОМОРА СРБИЈЕ”

Назив Коморе на енглеском језику 
је: The Pharmaceutical Chamber of Serbia.*

Седиште
Коморе је у Београду.

Комора
има својство правног
лица. 

 

*Службени гласник РС, број 
113/2013
 

Члан 5.

Комора
има печат и штамбиљ.

Печат
је округлог облика
пречника 32 мм, с
грбом Републике
Србије у средини
и исписаним текстом
„Република Србија,
Фармацеутска
комора Србије
– у Београду” Комора
има штамбиљ правоугаоног
облика величине
55 мм и 25 мм са истим
текстом као и
печат, са додатком
простора за број
деловодног протокола
и датум.

Огранак
Коморе има печат
и штамбаљ, који
су истоветни печату
и штамбиљу из
става 2. овог члана,
уз назнаку организационе
јединице Огранка
Коморе.

Текст
печата и штамбиља
исписује се на
српском језику,
ћириличним писмом.

Комора
има знак, са следећим
елементима: 

–
стилизована змија
у облику чаше
која окружује
поље подељено
у 4 сегмента (које
је било извор
првог лека), са
ћириличним натписом
„Фармацеутска
комора”. Змија
и слова су тамноплаве
боје, а поље је
зелене боје. 

–
знак Коморе може
се користити службено
у складу са актима
Фармацеутске
коморе 
 

Члан 6.

Комору
представља и заступа
директор Коморе.

Директор
може, и оквиру
својих овлашћења,
одредити писменим
пуномоћјем друго
лице за заступање
Коморе. 
 

Члан 7.

Рад
Коморе и њених
органа је јаван. 
 

Члан 8.

Комора
има четири огранка
као организационе
јединице Коморе. 
 

 

II. ПОСЛОВИ
И ЗАДАЦИ КОМОРЕ
 

Члан 9.

Комора,
у складу са законом
обавља послове
као јавна овлашћења,
и то као поверене
послове и остале
послове.

Комора
издаје, обнавља
или одузима лиценцу
дипломираним
фармацеутима
и води именик
свих чланова Коморе,
именик издатих,
обновљених или
одузетих лиценци,
као и именик изречених
дисциплинских
мера члановима
Коморе, у складу
са законом и овим
статутом. 
 

 

II.1 Поверени
послови
 

Члан 10.

У
вршењу поверених
послова Комора
утврђује садржај
и податке који
се воде у именику,
начин вођења,
и образац извода
из именика, уверења,
потврда и евиденција
као и поступак
уноса у именик
из члана 9. овог
статута у складу
са Законом. 
 

Члан 11.

У
вршењу поверених
послова у складу
са Законом, Комора
посебно: 

–
утврђује садржај
и образац, уверења,
евиденција и потврда
као и поступак
уписа у именике
које води Комора, 

–
на захтев дипломираних
фармацеута врши
упис дипломираних
фармацеута у именик
свих чланова Коморе,

–
издаје лиценцу
члановима Коморе
који су уписани
у именик чланова
Коморе, обнавља
и одузима лиценцу
члановима Коморе,

–
утврђује садржај,
податке и образац
легитимације
као и идентификациони
број члановима
Коморе који имају
лиценцу,

–
обавља и друге
послове у складу
са Законом и овим
статутом. 
 

Члан 12.

Комора
у складу са Законом
води следеће именике:

–
именик свих чланова
Коморе који води
огранак Коморе,

–
именик издатих,
обновљених и одузетих
лиценци чланова
Коморе који води
Комора,

–
именик изречених
дисциплинских
мера члановима
Коморе који води
огранак Коморе

Именик
издатих, обновљених
и одузетих лиценци
члановима Коморе
води се по службеној
дужности у складу
са Законом. 

Именик
из става 2 овог
члана садржи податке
неопходне за издавање,
обнављање и одузимање
лиценце, у складу
са законом.

На
основу достављених
извештаја огранка
Коморе о упису
у имених из алинеје
1. и 3. става овог члана,
Комора води евиденцију
о члановима уписаним
у именик свих
чланова Коморе
односно о изреченим
дисциплинским
мерама члановима
Коморе. 
 

Члан 13.

Именик
Коморе састоји
се из уписника
(регистра) и збирке
исправа.

Уписник
у именик чланова
Коморе који води
огранак Коморе
садржи следеће
рубрике редом: 

–
редни број, 

–
датум извршеног
уписа, 

–
име и презиме, 

–
матични број са
датумом и местом
рођења и адресом
становања, 

–
назив установе
односно приватне
праксе, 

–
број и датум коначног
решења о извршеном
упису

–
датум почетка
рада односно престанка
рада, 

–
врста приватне
праксе, 

–
број решења и
назив органа који
је решење издао
о обављању приватне
праксе, 

–
број и датум универзитетске
дипломе, и број
и датум положеног
стручног испита, 

–
број и датум започете
специјализације,
завршене специјализације
или уже специјализације, 

–
број и датум дипломе
стечене научне
титуле, 

–
држављанство,

–
број и датум издавања
чланске карте
– идентификациони
број

–
подаци о чланарини, 

–
напомена.

Уписник
именика изречених
дисциплинских
мера члановима
Коморе садржи:
позив на редни
број и датум извршеног
уписа у именик
чланова Коморе,
остале елементе
из става 2. овог
члана, датум коначности
изречене дисциплинске
мере, врсту дисциплинске
мере, као и време
њеног трајања. 
 

Члан 14.

Именик
из члана 13. овог
статута води се
као књига и као
збир података
укњижених електронским
путем.

Подаци
о уписнику и електронске
обраде морају
бити идентични.

Уписивање
података и издавање
уверења извода
из евиденције
и потврда, врши
се на лични захтев
члана Коморе или
физичког и правног
лица које има
интерес у складу
са Законом. 

Извод
из именика садржи
захтеване податке
из члана 13. овог
статута који се
воде у именику
као јавној књизи. 

Уверење
садржи податке
из евиденције
који се воде у
именику као јавној
књизи.

Потврда
садржи податке
који не представљају
садржај уверења.

На
захтев законом
овлашћеног лица
документа из става
4, 5. и 6. овог члана,
Комора је дужна
да изда одмах,
најкасније у року
од 3 дана. 
 

Члан 15.

Уписник
из члана 13. овог
статута је састављен
од листа хартије
формата А4, са рубрикама
по редоследу наведеним
у члану 13. овог статута
(образац ЕВ-1).

У
уписник из става
1 овог члана уписују
се подаци за сваког
појединог члана
Коморе.

Сваки
лист уписника
оверен је печатом
и потписом директора
Коморе или лица
које он овласти.

Измене
и допуне података
у уписнику врше
се обавезним уписивањем
датума извршене
измене или допуне
на обрасцу са
идентичним подацима
утврђеним у ставу
1. овог члана (образац
ЕВ-2).

Члан
Коморе подноси
захтев за упис
у чланство Коморе
на обрасцу ЕВ-1
са документацијом
из става 2. члана
13. овог статута. 
 

Члан 16.

Уверење,
извод из евиденције
и потврда, садрже
у горњем углу
знак Коморе, датум
издавања, ознаку
да је уверење,
извод из евиденције
или потврда, захтеване
податке и потпис
директора Коморе
или лица које
он овласти.

Однос
између обавезних
рубрика уписника
именика утврђује
Управни одбор
Коморе.

Управни
одбор Коморе може
одлуком утврдити
и друге рубрике
у уписнику именика,
поред обавезних.

На
издавању уверења,
извода из евиденције
и потврда о чињеницама
о којима Комора
води евиденцију
сходно се примењују
одредбе законског
прописа о управном
поступку о издавању
уверења. 
 

Члан 17.

Збирка
исправа је заједничка
збирка за све
именике и састоји
се од докумената
утврђених законом
и овим статутом
као доказ о испуњавању
услова за чланство
у Комори.

Збирка
исправа садржи
документа или
оверене фотокопије
докумената из
става 2. члана 13. овог
статута. 

Збирка
исправе за сваког
члана Коморе појединачно
одлаже се у јединствени
досије који као
редни број носи
редни број уписа
у именик свих
чланова Коморе. 
 

Члан 18.

Идентификациони
број члана Коморе
одговара броју
са којим је уписан
у именик свих
чланова Коморе.

Легитимација
садржи податке
о имену и презимену
члана Коморе,
идентификациони
број, датум издавања
и време важења
лиценце.

Облик
легитимације
одговара облику
и величини картице
за електронску
употребу.

О
боји легитимације
и другим елементима
садржаја исте
одлучује Управни
одбор Коморе. 
 

Члан 18а*

Пре
издавања лиценце,
подносилац захтева
– дипломирани
фармацеут, који
је сагласно закону
обавезан на чланство
у Фармацеутској
комори Србије
има право и дужност
да пред директором
Коморе, председником
огранака или другим
лицем које овласти
Управни одбор,
положи заклетву
у тексту који
гласи: ’У часу када
добијам лиценцу
за рад свечано
обећавам, обавезујем
се и заклињем,
да ћу свој позив
обављати часно,
достојанствено
и савесно по законима
човечности и у
складу са начелима
исказаним у Етичком
кодексу фармацеута
Србије. Свечано
се заклињем да
ћу своје знање,
искуство и стручност
применити на најбољи
начин у корист
пацијената и других
здравствених
радника, поштујући
при томе људска
права и достојанство
човека и да ћу
и у професионалном
и у приватном
животу чувати
углед и племениту
традицију струке.
Ово изјављујем
свечано и слободно
свестан одговорности
које ми друштво
као здравственом
раднику поверава.*

 

*Службени
гласник Рс,
број 118/2008

 

II.2 Остали
послови
 

Члан 19.

Остали
послови Коморе
обављају се у
складу са Законом
и овим статутом. 

Комора
води посебну евиденцију
чланова Коморе
који обављају
приватну праксу,
а који су уписани
у регистар код
надлежног органа.

Врсту
података за евиденцију
из става 2 овог
члана утврђује
Управни одбор
Коморе. 
 

 

II.3 Сарадња
са здравственим
институцијама
 

Члан 20.

У
остваривању послова
из става 1 члана
9. овог статута
Комора сарађује
са Фармацеутским
друштвом Србије,
факултетима здравствене
струке, референтним
здравственим
установама и другим
субјектима. 
 

 

III. ЧЛАНСТВО
 

Члан 21.

Чланство
у Комори је обавезно
за дипломиране
фармацеуте у складу
са законом.

Комора
може имати почасне
чланове и чланове
донаторе у складу
са овим статутом.

Почасни
члан Коморе може
бити дипломирани
фармацеут који
није обавезни
члан Коморе, као
и други стручњак
здравствене струке
из земље и иностранства
који је допринео
развоју фармацеутске
струке и науке.

Донатор
Коморе може постати
сваки грађанин
Србије или страни
држављанин, који
Комори завешта
покретну, непокретну
имовину или финансијска
средства. 

Почасног
члана и добротвора
Коморе би-

ра
Скупштина Коморе
на предлог Управног
одбора.

Добровољни
чланови Коморе
могу бити дипломирани
фармацеути који
не обављају као
професију послове
здравствене делатности
у складу са Законом
и општим актом
Коморе. 
 

Члан 22.

Чланови
Коморе, поред
обавеза утврђених
законом, имају
следећа права
и дужности:

–
да стално прате
развој фармацеутске
струке и других
наука и да се стручно
усавршавају;

–
да стечена знања
и вештине преносе
на млађе колеге;

–
да у обављању
своје професије
примењују само
проверене и научно
доказане методе
и поступке у превенцији,
дијагностици,
терапији и рехабилитацији
болести, а да нове
методе и поступке
уводе и примењују
у складу са законом;

–
да чувају професионалну
тајну;

–
да брину о свом
и достојанству
личности грађана
коме пружају здравствену
заштиту;


Брисана је ранија алинеја 6. (види члан 3. Одлуке - 113/2013-118)

–
да воде прописану
медицинску документацију
и да достављају
извештаје у складу
са законом;

–
да се стручно
усавршавају и
да се специјализују,
у складу са законом;

–
да траже и добију
правну и другу
помоћ према могућностима
Коморе;

–
да учествују на
скуповима које
организује Комора;

–
да бирају и буду
бирани у све органе
Коморе; и

–
да остварују друга
права која за
своје чланове
обезбеђује Комора. 
 

Члан 23.

Члану
Коморе мирује
чланство у Комори
за време привремене
забране вршења
позива дипломираног
фармацеута по
одлуци Суда части
Коморе.

Члану
Коморе престаје
чланство у Комори
престанком обављања
послова дипломираног
фармацеута и смрћу.

Органу
или члану органа
Коморе може престати
мандат ако он
то сам затражи.

Орган
или члан органа
Коморе може бити
разрешен пре истека
мандата на који
је изабран ако
обавља функцију
на начин на који
се не обезбеђује
остваривање задатака
Коморе, односно
од органа Коморе.

Поступак
за разрешење органа
или члана органа
Коморе може покренути
писменим путем
најмање једна
трећина чланова
Скупштине Коморе
састављена од
једне трећине
чланова Скупштине
Коморе из сваког
огранка понаособ. 
 

 

IV. ОРГАНИЗАЦИЈА
КОМОРЕ
 

Члан 24.

Комора
је обавезна, професионална
и јединствена
организација
дипломираних
фармацеута за
територију Републике
Србије коју чине
огранци Коморе. 

Комора
има четири огранка
као своје организационе
јединице и то:

1.
Огранак Београд,
са седиштем у
Београду 

2.
Огранак Војводина,
са седиштем у
Новом Саду

3.

Огранак
Крагујевац
са седиштем у
Крагујевцу*

4.
Огранак Ниш, са
седиштем у Нишу,
који у свом саставу
има огранак Косово
и Метохију 
 

*Службени
гласник РС,
број 5/2010

 

1. Огранци
коморе
 

Члан 25.

Огранци
коморе, на територији
Републике Србије,
су: 

1.
Огранак Београд
– (Стари град, Вождовац,
Нови Београд,
Земун, Сурчин,
Савски венац,
Врачар, Палилула,
Раковица, Младеновац,
Обреновац, Барајево,
Гроцка, Звездара,
Лазаревац, Сопот,
Чукарица); за овај
огранак седиште
је Београд. 

2.
Огранак Војводина
– (Севернобачки
округ – Суботица,
Јужнобачки округ
– Нови Сад, Западнобачки
округ – Сомбор,
Сремски округ
– Сремска Митровица,
Средњобанатски
округ – Зрењанин,
Севернобанатски
округ – Кикинда,
Јужнобанатски
округ – Панчево);
за овај огранак
седиште је Нови
Сад. 

3.
Огранак
Крагујевац
који
обухвата
подручја
округа –
(Шумадијски
округ –
Крагујевац,
Рашки округ –
Краљево,
Моравички
округ – Чачак,
Поморавски
округ –
Јагодина,
Златиборски
округ – Ужице,
Колубарски
округ –
Ваљево,
Мачвански округ
– Шабац,
Подунавски
округ –
Смедерево, Браничевски
округ –
Пожаревац);
за овај
огранак
седиште је
Крагујевац*

4.
Огранак Ниш – (Нишавски
округ – Ниш, Зајечарски
округ – Зајечар,
Борски округ
– Бор, Расински
округ – Крушевац,
Пиротски округ
– Пирот, Топлички
округ – Прокупље,
Пчињски округ
– Врање, Јабланички
округ – Лесковац
Косовски округ
– Приштина, Косовско-поморавски
округ – Гњилане,
Косовско-митровачки
округ – Косовска
Митровица, Призренски
округ – Призрен,
Пећки округ – Пећ);
за овај огранак
седиште је Ниш. 
 

*Службени
гласник РС,
број 5/2010

 

2. Послови
и задаци огранка
 

Члан 26.

Огранак
Коморе, поред
послова утврђених
законом, врши
и следеће послове:

1.
даје мишљење,
предлоге и примедбе
надлежним органима
Коморе о свим
питањима и надлежности
Коморе;

2.
заступа интересе
чланова Коморе
на свом подручју;

3.
доноси програм
рада огранка и
извештај о материјално-финансијском
пословању огранка;

4.
одлучује о употреби
средстава огранка
до висине која
је одређена одлуком
органа Коморе;

5.
врши по пријави
упис у именик
у складу са законом
и о томе доноси
решење;

6.
води евиденцију
чланова Коморе
на свом подручју;

7.
одлучује о другим
питањима у складу
са овим статутом. 
 

Члан 27.

Стручне
послове огранка
Коморе обавља
Стручна служба
Коморе. 
 

 

3. Организација
огранка коморе
 

Члан 28.

Огранак
Коморе има овлашћено
лице за обављање
послова огранка
Коморе у складу
са законом и овим
статутом.

Овлашћено
лице из става
1. овог члана бира
директор Коморе,
а на предлог огранка
Коморе. 

Огранак
Коморе има Одбор
као орган огранка
Коморе састављен
од председника
и два члана које
бирају чланови
Скупштине Коморе
из огранка Коморе.

Одбор
огранка Коморе
обавља послове
из тачке 1. и 3. члана
26. овог статута
и друге послове
у складу са овим
статутом и општим
актима Коморе.

На
рад Одбора огранка
Коморе сходно
се примењују одредбе
Пословника о раду
Управног одбора
Коморе. 
 

 

V. ОРГАНИ
КОМОРЕ
 

Члан 29.

Комора
има органе који
обављају послове
и задатке у складу
са законом. 

Мандат
чланова органа
Коморе траје четири
године.

Избор
и разрешење чланова
Скупштине Коморе,
органа Коморе,
органа огранка
Коморе врше се
већином гласова
присутних чланова
Скупштине Коморе. 
 

 

а) Начин
избора
 

Члан 30.

Председник Скупштине Коморе 
расписује изборе за чланове Скупштине Коморе у складу са законом и овим 
статутом.**

Одлуком
о спровођењу**
избора за Скупштину
Коморе 

**,
утврђује се:

–
број изборних
јединица;

–
начин образовања
изборног тела
у изборним јединицама:

–
структуру и број
чланова који се
бирају у свакој
изборној јединици;

–
огранак у којем
се врше допунски
или превремени
избори;

–
рокове за спровођење
избора;

–
и друга питања
од значаја за
спровођење 
*

избора,
да би се конституисали
органи Коморе. 

Одлуку из става 2. овог члана 
доноси Скупштина Коморе**
 

*Службени
гласник РС,
број 5/2010

**Службени гласник РС, број 
113/2013

 

1. Скупштина
Коморе
 

Члан 31.

Скупштина,
као највиши орган
Коморе обавља
послове и задатке
у складу са законом. 

Скупштина
Коморе образује
сталне и повремене 
одборе,*
комисије и радна
тела.
Стални 
одбори Скупштине Коморе су:*
1. Одбор 
за болничке апотеке,*
2. Одбор 
за апотеке у примарној здравственој заштити.*
Задатак 
одбора је да разматра питања од интереса из своје делатности, даје мишљења и 
предлаже Скупштини доношење одговарајућих одлука као и да обавља друге послове, 
а што се уређује одлуком о њиховом образовању.*

Сталне
комисије Скупштине
Коморе су: 

1.
Комисија за израду
општих аката

2.
Комисија за материјално-финансијско
пословање
Стални 
одбори и комисије имају председника и два члана.*
Број 
чланова повремених одбора, комисија и радних тела као и њихов делокруг рада 
утврђују се актом о њиховом образовању.*
Мандат 
сталних одбора, комисија и радних тела траје до истека мандата Скупштине Коморе 
која их је изабрала, а повремених одбора, комисија и радних тела до завршетка 
посла који им је актом о образовању поверен.*
 

*Службени гласник РС, број 
113/2013

 

а) Састав
 

Члан 32.

 Скупштина
Коморе има 100
чланова.*

Број
чланова
Скупштине
који се
бирају у поједином
огранку
утврђује се
на основу процента
који се
добија
стављањем у
однос укупно
уписаних
чланова у
поједином
огранку у
односу на
укупно
уписани број
чланова у
именику
Коморе на дан
доношења
одлуке о
расписивању
избора.*

 
 

*Службени
гласник РС,
број 5/2010

  

Члан 33.

Скупштина
Коморе бира из
редова својих
чланова председника
и заменика председника.

Председник
и заменик председника
Скупштине за свој
рад одговарају
Скупштини Коморе. 
 

Члан 34.

Председнику
и заменику председника
Скупштине Коморе
престаје функција
и пре истека периода
на који су изабрани
ако им престане
својство члана
Скупштине или
ако то сами затраже.

Председник
и заменик председника
Скупштине могу
бити разрешени
и пре истека периода
на који су бирани
ако своју функцију
не врше на начин
којим се обезбеђује
остваривање задатака
Скупштине. 
 

 

б) Надлежност
 

Члан 35.

Скупштина
Коморе, поред
законом утврђених
послова, у оквиру
својих надлежности
обавља и следеће
послове:

1.
Доноси правилник
о организацији
и раду Коморе 

2.
Доноси општи акт
којим се уређује
начин провере
стручне оспособљености
дипломираних
фармацеута за
обављање професије;

3.
Доноси општи акт
којим се утврђује
садржај и начин
давања стручних
мишљења дипломираних
фармацеута;

4.
Доноси општи акт
којим се утврђује
поступак и начин
давања мишљења
на програме приправничког
стажа, специјализација
и ужих специјализација
и иновација знања
и провере оспособљености
дипломираних
фармацеута за
примену савремених
достигнућа;

5.
Доноси општи акт
којим се утврђују
повреде професионалне
дужности и угледа
чланова Коморе

6.
Усваја годишњи
изештај о раду
Скупштине Коморе
и других органа
и тела Коморе;

7.
Бира почасне чланове
Коморе;

8.
Расправља о сарадњи
са другим коморама
у земљи и иностранству;

9.
Расправља о материјалном
положају чланова
Коморе;

10.
Расправља о развоју
и унапређењу Коморе;

11.
Обавља у друге
послове утврђене
Статутом и општим
актима Коморе; 
 

 

в) Начин
рада
 

Члан 36.

Скупштина
Коморе ради у
седницама.

Скупштину
Коморе сазива
председник Скупштине
Коморе, који руководи
њеним радом. 

Заменик
председника Скупштине
Коморе замењује
председника у
случају његове
спречености.

Рад
Скупштине Коморе
је јаван. 
 

Члан 37.

Скупуштина
Коморе заседа
редовно једанпут
годишње.

По
потреби Скупштина
се може сазвати
и на ванредно
заседање.

Скупштину
на редовно заседање
сазива председник
Скупштине по сопственој
иницијативи или
на предлог Управног
одбора Коморе.

Скупштину
Коморе на ванредно
заседање сазива
председник Скупштине
Коморе по сопственој
иницијативи или
на предлог Управног
одбора, Надзорног
одбора или директора
Коморе.

Ванредно
заседање Скупштине
Коморе може се
сазвати и на предлог
најмање трећине
чланова Скупштине
Коморе или два
огранка Коморе.

Ванредно
заседање Скупштине
Коморе сазива
се у року од 30 дана
од дана пријема
предлога. 
 

Члан 38.

Позив
за седницу Скупштине
доставља се члану
Скупштине, по
правилу најкасније
пет дана, а у изузетним
случајевима три
дана пре одржавања
седнице. 
 

Члан 39.

Скупштина
пуноважно ради
ако је седници
присутно више
од половине чланова
Скупштине Коморе.

Скупштина
одлучује већином
гласова присутних
чланова. 
 

Члан 40.

О
питањима из своје
надлежности Скупштина
одлуке доноси
јавним гласањем.

Скупштина
Коморе може одлучити
да се о одређеним
питањима из своје
надлежности одлуке
доносе тајним
гласањем. 
 

Члан 41.

На
седници Скупштине
Коморе води се
записник.

Записник
из става 1. овог
члана води лице
стручне службе
Коморе које одреди
директор Коморе. 
 

Члан 42.

Пословником
о раду Скупштине
ближе се уређује
начин рада Скупштине,
права и дужности
председника Скупштине
у вези са њеним
радом, права и
дужности чланова
Скупштине, и друга
питања од значаја
за рад Скупштине. 
 

 

2. Управни
одбор
 

Члан 43.

Управни
одбор је орган
управљања Коморе.

Управни
одбор води пословну
политику и извршава
обавезе Коморе
на основу закона,
Статута, општих
аката Коморе и
одлука Скуштине
Коморе. 
 

Члан 44.

Управни
одбор Коморе
има 11 чланова
које бира
Скупштина
Коморе из
реда својих
чланова.*

 

*Службени
гласник РС,
број 5/2010

  

Члан 45.

Управни
одбор има председника
и заменика председника. 
 

Члан 46.

Мандат
председника, заменика
председника и
чланова Управног
одбора траје четири
године. 
 

Члан 47.

Управни
одбор, поред послова
утврђених законом
у оквиру своје
надлежности, обавља
следеће послове:

1.
Доноси план рада
Управног одбора;

2.
Доноси пословник
о свом раду и општа
акта која не доноси
Скупштина Коморе;

3.
Доноси предлог
одлуке о висини
чланарине и начину
наплате;

4.
Доноси предлог
одлуке о висини
накнаде за упис
у именик чланова
Коморе за издавање
и обнављање лиценце,
као и за издавање
извода, уверења
и потврда;

5.
Утврђује предлог
за почасног члана
Коморе и донатора
Коморе;

6.
Одлучује по жалбама
на одлуке директора
Коморе када је
то прописано законом;

7.
Решава о жалбама
на решење огранка
Коморе о упису
у именик Коморе
и на поступак
издавања уверења
о чињеницама о
којима Комора
води евиденцију
у складу са законом;

8.
Одлучује о употреби
средстава Коморе
до висине утврђене
Одлуком Скупштине
Коморе;

9.
Обавља и друге
послове у складу
са овом Одлуком,
општим актима
Коморе и послове
које му повери
Скупштина и други
органи Коморе. 
 

Члан 48.

Управни
одбор ради у седницама
којима присуствује
већина од укупног
броја чланова
Управног одбора. 
 

Члан 49.

Управни
одбор пуноважно
одлучује већином
гласова укупног
броја чланова
Управног одбора. 
 

Члан 50.

Седницу
Управног одбора
сазива и њеним
радом руководи
председник Управног
одбора, а у случају
његове спречености
заменик председника
Управног одбора. 
 

Члан 51.

Председник
Управног одбора
дужан је заказати
седницу Управног
одбора у року
од седам дана
од дана пријема
образложеног
предлога, предлога
најмање 1/3 чланова
Управног одбора,
или на предлог
директора коморе. 
 

Члан 52.

Управни
одбор одлуке из
своје надлежности
доноси јавним
гласањем. 
 

Члан 53.

Управни
одбор може Пословником
о раду Управног
одбора ближе утврдити
начин рада Управног
одбора, права
и дужности председника
Управног одбора
и чланова Управног
одбора и друга
питања од значаја
за рад Управног
одбора. 
 

 

3. Надзорни
одбор
 

Члан 54.

Надзорни
одбор Коморе је
орган који врши
контролу материјално-финансијских
послова Коморе.

Надзорни
одбор је самосталан
и независан у
свом раду. 
 

Члан 55.

Надзорни
одбор Коморе
има пет
чланова које
бира
Скупштина
Коморе из
реда својих
чланова.*
 

*Службени
гласник РС,
број 5/2010

  

Члан 56.

Надзорни
одбор има председника
и заменика председника.

Председника
и заменика председника
бира Скупштина
Коморе. 
 

Члан 57.

Мандат
председника, заменика
председника и
чланова Надзорног
одбора траје четири
године. 
 

Члан 58.

Надзорни
одбор у оквиру
своје надлежности
обавља следеће
послове:

1.
доноси пословник
о свом раду;

2.
доноси план рада;

3.
врши надзор у
погледу ангажовања
средстава Коморе;

4.
разматра извештај
о материјално-финансијском
пословању Коморе
и огранака Коморе;

5.
обавља и друге
послове у складу
са законом и овим
статутом.

Органи
и одговорни радници
Коморе дужни су
да Надзорном одбору
ставе на увид
потребну документацију
и пруже обавештења
од значаја за
вршење надзора. 
 

Члан 59.

Надзорни
одбор ради у седницама
којима присуствује
већина од укупног
броја чланова
Надзорног одбора. 
 

Члан 60.

Седницу
Надзорног одбора
сазива и њеним
радом руководи
председник Надзорног
одбора, а у случају
његове спречености
заменик председника
Надзорног одбора. 
 

Члан 61.

Председник
Надзорног одбора
дужан је заказати
седницу Надзорног
одбора у року
од седам дана
од пријема образложеног
предлога, најмање
2 члана Надзорног
одбора, или на
предлог директора
Коморе. 
 

Члан 62.

Надзорни
одбор одлуке из
своје надлежности
доноси јавним
гласањем. 
 

Члан 63.

Надзорни
одбор може Пословником
о раду Надзорног
одбора ближе утврдити
начин рада Надзорног
одбора, права
и дужности председника
Надзорног одбора
и чланова Надзорног
одбора и друга
питања од значаја
за рад Надзорног
одбора. 
 

 

4. Одбори
Коморе
 

Члан 64.

Комора
има Етички одбор
Коморе (у даљем
тексту: Етички
одбор) у складу
са законом, као
и Одбор за припрему
и рад Скупштине
Коморе.

Председника,
заменика председника
и чланове одбора
из става 1. овог
члана бира Скупштина
Коморе.

Одбори
из става 1. овог
члана раде у седницама. 
 

Члан 65.

Етички
одбор Коморе
има пет
чланова које
бира
Скупштина
Коморе из
реда чланова
Коморе.*

Етички
одбор, поред послова
утврђених законом,
у сарадњи са Управним
одбором утврђује
предлог кодекса
професионалне
етике дипломираних
фармацеута и предлаже
исти Комори на
усвајање.

У
обављању послова
из свог делокруга
Етички одбор сарађује
нарочито са другим
коморама здравствених
радника, факултетима
здравствене струке,
научним установама
и референтним
установама из
здравствене делатности
као и другим субјектима,
у земљи и иностранству.

Комора
може посебним
општим актом и
шире утврдити
делокруг Етичког
одбора. 
 

*Службени
гласник РС,
број 5/2010

  

Члан 66.

Одбор
за припрему и
рад Скупштине
Коморе (у даљем
тексту: Одбор
за припрему) има
5 чланова.*


Одбор
за припрему разматра
питања од интереса
за рад Скупштине,
даје мишљење и
предлаже Скупштини
доношење одговарајућих
одлука у вези
са стручним питањима
које Скупштина
разматра, по потреби
усаглашава ставове
између дипломираних
фармацеута о стручним
питањима и др.

Комора
може посебним
општим актом утврдити
и шири делокруг
Одбора за припрему. 
 

*Службени
гласник РС,
број 5/2010

 

5. Комисија
за посредовање
 

5.1. Састав
и делокруг
 

Члан 67.

Комисија
за посредовање
Коморе има 3 члана
– председника
и два члана које
именује Управни
одбор Коморе из
реда чланова Коморе. 

Комисија
из става 1. овог
члана усмерава,
даје упутства
и тумачења потребна
за рад комисија
за посредовање
огранка Коморе
и обавља друге
послове из свог
делокруга које
јој повере органи
Коморе

Комисија
за посредовање
огранка Коморе
посредује у споровима
између чланова
Коморе или између
чланова Коморе
и корисника здравствених
услуга у складу
са законом.

Комисија
за посредовање
огранка Коморе
има три члана
– председника
и два члана које
именује Управни
одбор Коморе из
реда чланова Коморе
из огранка Коморе.

Комисија
за посредовање
огранка Коморе
заузима ставове
споразумно или
већином гласова.

Комисија
за посредовање
огранка Коморе
именује посредника
у спору.

Посредник
може бити лице
које није члан
Коморе. 
 

Члан 68.

Поступак
посредовања окончава
се измирињем,
или констатацијом
да посредовање
није успело.

Поступак
за мирење независтан
је од поступка
од Суда части.

Ако
поступак за мирење
не успе ништа
од онога што је
у току поступка
за мирење учињено
и изјављено усмено
или писмено не
обавезује странке. 
 

 

5.2. Поступак
посредовања
 

Члан 69.

Захтев
за поступак за
мирење могу Комисији
за посредовање
поднети обе странке
у спору или само
једна од њих.

Подношењем
захтева на начин
прописан ставом
1. овог члана или
ако је захтев
заједнички или
ако захтев једне
прихвата и друга
страна, започиње
поступак за мирење. 

Сматра
се да су стране
у спору прихватиле
надлежност Комисије
за посредовање
која се односи
на поступак за
мирење моментом
његовог започињања. 
 

Члан 70.

Свака
страна може у
свако доба одустати
од поступка за
мирење.

У
поступку за мирење
странке могу учествовати
лично или преко
овлашћеног пуномоћника.

Када
захтев за покретање
поступка поднесе
једна страна,
Комисија за посредовање
обавештава противну
страну и позива
је да се изјасни
да ли прихвата
захтев за покретање
поступка, а ако
је прихвата, да
у остављеном року
писмено изложи
чињенично стање
и своје гледиште
и поднесе сва
потребна документа. 

Ако
друга страна у
остављеном року
не одговори или
не прихвати захтев
за покретање поступка
Комисија за посредовање
ће обавестити
стране да се поступак
за мирење не може
спровести. 

Када
једна страна прихвати
захтев друге стране
за покретање поступка
за мирење оне
могу обавестити
Комисију за посредовање
о предлогу за
именовање посредника. 

Ако
стране у поступку
не поднесу предлог
из става 5. овог
члана, Комисија
за посредовање
ће предложити
посредника. 
 

Члан 71.

Ако
стране у поступку
прихвате посредника
за спровођење
поступка за мирење,
посредник за мирење
испитује стављене
предлоге, проучава
поднета документа
и прикупља сва
потребна обавештење.

Посредник
може, у случају
потребе, саслушати
странке у спору.

На
основу спроведеног
поступка посредник
подноси странкама
предлог за решење
спора.

Стране
у поступку нису
дужне да прихвате
поднети предлог.

Резултати
у поступку за
мирење констатују
се у записнику
који потписује
посредник за мирење
и стране у спору.

Расподелу
трошкова за мирење
врши посредник
за мирење ако
се стране у спору
нису споразумеле
о трошковима у
споразуму, што
се констатује
у записнику.

Споразум
странака у спору
је закључен када
стране у спору,
после прочитаног
записника у коме
је констатовано
да су се споразумеле,
тај записник потпишу. 
 

Члан 72.

Споразум
странака у спору,
постигнут на начин
из члана 71. овог
статута има карактер
поравнања постигнутом
у вансудском поступку.

Посредник
за мирење не може
бити именован
за судију Суда
части, нити учествовати
у расправи у којој
се спор, по коме
није постигнут
споразум о измирењу
решава пред Судом
части.

Комора
води евиденцију
о сваком завршеном
или незавршеном
поступку посредовања,
на начин и по поступку
предвиђеним за
мере који је изрекао
Суд части. 
 

 

6. Директор
Коморе
 

Члан 73.

Директор
Коморе 

* руководи
радом Коморе и
радом Стручне
службе Коморе.

За
директора Коморе
може бити именовано
лице које поред
законом прописаних
општих услова
испуњава и следеће
посебне услове:
да има најмање
10 година радног
искуства, да се
афирмисао у струци
и да је показао
организаторске
способности.

Директор
Коморе може бити
разрешен и пре
истека мандата: 

1)
на лични захтев

2)
ако обавља функцију
супротно одредбама
Закона о коморама

3)
ако нестручним,
неправилним и
несавесним радом
проузрокује већу
штету Комори или
тако занемарује
или несавесно
извршава своје
обавеза да су
настале или могу
настати веће сметње
у раду Коморе

4)
ако је против
њега покренут
кривични поступак
за дело које га
чини недостојним
обављања те функције

5)
ако ненаменски
употребљава, односно
ако дозволи ненаменско
коришћење средстава
Коморе. 

 

*Службени гласник РС, број 
113/2013
 

Члан 74.


Директор
Коморе поред послова
утврђених законом
обавља и следеће
послове:

1.
врши наредбодавна
права за употребу
средстава Коморе
и одлучује о употреби
ових средстава
до висине одређене
одлуком Скупштине
Коморе;

2.
доноси друге акте
којима се уређују
права, обавезе
и одговорност
запослених у Стручној
служби Коморе;

3.
доноси решења
о зарадама и другим
примањима радника
Стручне службе
Коморе и друга
решења о остваривању
права по основу
рада;

4.
организује рад
Стручне службе
Коморе;

5.
бира извршиоце
у Стручној служби
Коморе;

6.
организује рад
или непосредно
информише јавност
о раду Коморе;

7.
организује одговарајући
облик информисања
чланова о раду
Коморе;

8.
остварује сарадњу
Коморе са надлежним
државним органима,
здравственим
и другим установама;

9.
подноси извештај
о свом раду органима
Коморе;

10.
обавља и друге
послове на које
је овлашћен Законом,
Статутом, и општим
актима и одлукама
органа Коморе. 
 

 

7. Суд части
 

Члан 75.

Суд
части је орган
Коморе који се
образује ради
утврђивања повреда
професионалне
дужности или угледа
члана Коморе,
као и утврђивање
одговорности
и изрицања дисциплинских
мера за те повреде. 
 

 

а) Организација
и начин избора
 

Члан 76.

Судови
части Коморе се
образују као:

1.
Судови части првог
степена;

2.
Суд части другог
степена. 
 

Члан 77.

Судови
части првог степена
имају 3 члана, а
Суд части другог
степена има 5 чланова.

Судови
части имају председника
и заменика председника
Суда части. 

Заменик
председника Суда
части замењује
председника Суда
у случају одсутности.

Заменик
председника Суда
части бира се
из реда чланова
Суда части. 

Чланови
Суда части имају
заменике чланова
који учествују
у раду у случају
спречености члана
Суда части. 

Седиште
Суда части првог
степена је у седишту
огранка Коморе.

Седиште
Суда части другог
степена је у седишту
Коморе. 
 

Члан 78.

Председника
и заменика председника
Суда части чланове
Суда части и заменике
бира Скупштина
Коморе на предлог
Управног одбора
Коморе.

Члан
Суда части првог
степена мора имати
пребивалиште
на подручју Суда
части првог степена. 
 

Члан 79.

Мандат
председника, заменика
председника и
чланова Суда части
и њихових заменика
је четири године. 

За
члана Суда части
може бити изабрано
лице које није
члан Коморе.

Избор
судије Суда части
обавља се на начин
и по поступку
за избор члана
органа Коморе.

Разрешење
чланова Суда части
обавља се на начин
и по поступку
за њихов избор. 
 

 

б) Надлежност
 

Члан 80.

Суд
части првог степена
утврђује повреде
професионалних
дужности или угледа
члана Коморе,
у складу са законом,
овим статутом
и општим актима
Скупштине Коморе.

Суд
части првог степена
за учињене повреде
из става 1. овог
члана може изрећи
меру утврђену
законом. 
 

Члан 81.

Суд
части другог степена,
по жалби, преиспитује
одлуке Суда части
првог степена
и доноси коначну
одлуку.

Рок
за изјављивање
жалбе је 15 дана
од дана достављања
одлуке Суда части. 
 

 

в) Дисциплински
поступак пред
Судом части
 

1. Поступак
пред Судом части
првог степена
 

Члан 82.

У
случају основане
сумње да је члан
Коморе извршио
повреду професионалне
дужности или угледа
члана Коморе,
на основу притужби
грађана или других
околности, или
ако постоји захтев
странке, директор
Коморе или лице
које он овласти
покреће дисциплински
поступак, писменим
предлогом за покретање
поступка за изрицање
дисциплинске
мере пред надлежним
Судом части.

Директор
Коморе, дужан
је да од
Етичког одбора
затражи
мишљење о
повреди из
претходног
става, с тим
да га исто не
обавезује на
даље
поступање.*

Поступак
се може покренути
или водити и на
писмени предлог
странке.

Писмени
предлог за покретање
дисциплинског
поступка мора
бити снабдевен
потребним доказима
који потврђују
основаност сумње
да је члан Коморе
извршио повреду
професионалне
дужности или угледа
члана Коморе. 
 

*Службени
гласник РС,
број 5/2010

  

Члан 83.

Суд
части обавља усмену
расправу ради
утврђивање предмета
дисциплинског
поступка и када
има да изврши
увиђај или саслушање
сведока или вештака.

Оцењивање
осталих доказа
Суд части по правилу
врши ван усмене
расправе, на седници
Суда части.

Изрицање
дисциплинске
мере Суд врши
већином гласова
чланова Суда части.

О
извршеној усменој
расправи, спровођењу
других доказа
и већању и гласању
при изрицању дисциплинских
мера води се записник.

Уколико
Суд части у свом
саставу нема дипломираног
правника, стручну
консултацију
у вођењу поступка
обавља дипломирани
правник са положеним
стручним испитом
за вођење управног
поступка, по овлашћењу
директора Коморе. 
 

Члан 84.

Суд
части по правилу
доноси одлуку
у року од 30 дана
од момента започињања
поступка. 

Суд
води евиденцију
о поднетим предлозима
за покретање дисциплинског
поступка. 

На
рокове за покретање
поступка, сам
поступак, доказивање,
усмену расправу,
записник, саслушање
странака, права
на одбрану, и достављање
сходно се примењују
одредбе закона
које регулишу
управни поступак,
ако законом или
овим статутом
није другачије
одређено. 
 

 

2. Поступак
по жалби
 

Члан 85.

Жалба
се доставља ожалбеном
суду преко Суда
части првог степена,
који истом доставља
потребну документацију
о предмету.

Жалба
се може изјавити
због погрешно
или непотпуно
утврђеног чињеничног
стања, због повреда
правила поступка
која би била од
утицаја на изречену
дисциплинску
меру, ако је диспозитив
побијане одлуке
нејасан или у
противречности
са изреченом дисциплинском
мером, као и због
саме изречене
дисциплинске
мере. 
 

Члан 86.

Ожалбени
суд може изречену
дисциплинску
меру потврдити,
изменити или поништити
и вратити првостепеном
Суду части на
поновни поступак
или жалбу усвојити
и укинути изречену
дисциплинску
меру.

Уколико
жалбу изјави странка
по чијем предлогу
одлука о дисциплинској
мери првостепени
Суд части уопште
није донео, ожалбени
суд одредиће рок
не дужи од једног
месеца за доношење
одлуке, или сам
решити ствар. 
 


Члан 87.

На
поступак по жалби
сходно се примењују
одредбе закона
који регулише
управни поступак
уколико законом
или овим статутом
није другачије
одређено.

г)
Врсте повреде
професионалних
дужности или угледа
члана Коморе 
 

Члан 88.

Лакшу
повреду професионалне
дужности или угледа
члана Коморе чини
члан Коморе повредом
одредаба т. 1, 2, 3. и
6. члана 40. Закона
о коморама здравствених
радника.

Члан
Коморе који изврши
повреду одредаба
Етичког кодекса
дипломираних
фармацеута чини
лакшу повреду
професионалне
дужности или угледа
члана Коморе,
уколико општим
актом Коморе није
предвиђено што
друго.

Неплаћање
или неуредно плаћање
чланарине, накнаде
за упис у именик
или друге надокнаде
за рад Коморе
представља лакшу
повреду професионалне
дужности и угледа
члана Коморе.

Члан
Коморе који изврши
повреду закона
којим је предвиђена
прекршајна одговорност
или одговорност
за привредни преступ,
чини лакшу повреду
професионалне
дужности или угледа
члана Коморе.

Члан
Коморе који изврши
повреду т. 4. и 5. члана
40. Закона о коморама
здравствених
радника чини тежу
повреду професионалне
дужности или угледа
члана Коморе.

Члан
Коморе чини тежу
повреду професионалне
дужности или угледа
члана Коморе и
у случајевима
када не извршава
дисциплинске
мере изречене
поводом повреде
одредаба о професионалној
дужности или угледа
члана Коморе.

Члан
Коморе чини тежу
повреду професионалне
дужности или угледа
члана Коморе ако
исту или сличну
повреду изврши
више пута или
било коју повреду
на особито дрзак
или безобзиран
начин.

Члан
Коморе који изврши
повреду закона
којим је предвиђена
кривична одговорност
чини тежу повреду
професионалне
дужности или угледа
члана Коморе. 
 

 

д) Извршење
одлука Суда части
 

Члан 89.

Коначна
одлука Суда части,
изречена по поступку
и на начин предвиђен
овим статутом,
извршава се и
евидентира у складу
са чл. 90. и 91. овог статута. 
 

Члан 90.

Мере
јавне опомене
као и друге изречене
мере извршавају
се јавним објављивањем.

Мера
новчане казне
извршава се одбијањем
одговарајућег
износа месечне
зараде почев од
прве наредне исплате
по коначности
одлуке.

Мера
привремене забране
самосталног рада
у обављању одређених
послова здравствене
делатности и мера
привремене забране
самосталног рада
у обављању здравствене
делатности почињу
тећи почев од
првог наредног
месеца почев од
коначности одлуке. 
 

Члан 91.

Под
јавним објављивањем
сматра се објављивање
на огласној табли
Коморе и у једном
од средстава јавног
информисања, а
у року од 8 дана
од дана коначности
одлуке.

Изречена
мера сматра се
објављеном у једном
од средстава јавног
информисања објављивањем
у гласилу Коморе.

Правоснажна
одлука надлежног
суда на основу
закона за судску
заштиту има се
јавно објавити
на начин у року
утврђеним овим
статутом.

Евиденцију
изречених мера
води суд на основу
коначних и правоснажних
одлука о њиховом
изрицању, на начин
и по поступку
који утврђује
председник Суда
части другог степена. 
 

 

VI. СРЕДСТВА
КОМОРЕ
 

Члан 92.
Ради 
остваривања својих циљева и задатака Комора стиче средства од:*
1) 
чланарине коју плаћају чланови Коморе;*
2) 
надокнаде за упис у именик чланова Коморе;*
3) 
надокнаде за издавање и обнављање лиценце;*
4) 
легата;*
5) 
поклона;*
6) 
других извора, у складу са законом.*

Надокнада за упис у именик чланова Коморе плаћа се приликом подношења захтева за 
упис у именик чланова Коморе.*

Надокнада за издавање и обнављање лиценце плаћа се приликом подношења захтева за 
издавање и обнављање лиценце.*

Чланарина се плаћа годишње и то најкасније до 30. јуна текуће године.*

 

*Службени гласник РС, број 
113/2013
 

Члан 93.

Средства
Коморе воде се
на рачуну.

Посебно
се евидентирају
и воде средства
огранка Коморе,
која се употребљавају
односно користе
према одлукама
надлежног органа
Коморе у складу
са законом.

Средства
огранка Коморе
се воде на подрачуну
Коморе. 
 

Члан 94

Наредбодавац
за извршење финансијског
плана Коморе,
односно употребу
средстава Коморе
је директор коморе
и лице овлашћено
за огранак Коморе. 
 

Члан 95.

Финансијским
планом Коморе
утрђује се који
износ средстава
на подручју огранка
Коморе са подручја
остаје огранку
Коморе, а који
износ средстава
се уплаћује на
рачун Коморе. 
 

Члан 96.

Одлуком
Управног одбора
Коморе утврђује
се износ висине
средстава са којима
може да располаже
директор Коморе
и лице овлашћено
за огранак Коморе.

Одлуком
Управног одбора
Коморе утврђују
се износ и критеријуми
за употребу средстава
издвојених у фонд
узајамне помоћи
чланова Коморе. 
 

 

VII. ОБАВЉАЊЕ
СТРУЧНИХ ПОСЛОВА
КОМОРЕ
 

а) Организациаја
и надлежност
 

Члан 97.

Стручне,
правне, финансијске,
административне,
техничке и друге
послове Коморе
за потребе Коморе
обавља Стручна
служба Коморе. 
 

Члан 98.

Организацију
Стручне службе
Коморе која је
јединствена за
целу Комору утврђује
Управни одбор
Коморе на предлог
директора Коморе.

Послови
из надлежности
огранка Коморе
обављају се у
огранку Коморе. 
 

Члан 99.

Радом
Стручне службе
Коморе руководи
директор Коморе. 
 

Члан 100.

Извршиоце
у Стручној служби
Коморе, у складу
са законом, бира
директор Коморе.

Послове
из става 2. члана
98. овог статута
обавља радник
Стручне службе
Коморе или друго
овлашћено лице,
у складу са важећим
прописима.

Наредбодавац
за располагање
средствима огранка
Коморе је лице
из става 2. овог
члана.

Лице
из става 2. овог
члана доноси решење
о упису у именик
чланова Коморе
и обавља друге
послове у складу
са законом и овим
статутом.

Лице
из става 2. овог
члана руководи
радом огранка
Коморе и одговорно
је за свој рад
директору Коморе. 
 

Члан 101.

За
законитост рада
Стручне службе
Коморе одговоран
је директор Коморе. 

До
конституисања
и почетка рада
Стручне службе
Коморе послове
из њене надлежности
обавља Стручна
служба Фармацеутске
коморе Србије. 
 

 

VIII. НАДЗОР
НАД ЗАКОНИТОШЋУ
РАДА КОМОРЕ
 

Члан 102.

Надзор
над законитошћу
рада Коморе врши
Министарство
за послове здравља,
а о финансијском
и рачуноводственом
пословању министарство
надлежно за послове
финансија.

Сви
органи Коморе,
дужни су да обезбеде
услове за вршење
надзора из става
1. овог члана. 
 

 

IX ПОСЕБНЕ,
ПРЕЛАЗНЕ И ЗАВРШНЕ
ОДРЕДБЕ
 

Члан 103.

Скупштина
Коморе може посебном
Одлуком установити
начин вођења евиденције
чланова Коморе
који обављају
приватну праксу,
а који су уписани
у регистар код
надлежног органа
у складу са Законом. 

Посебном
Одлуком Скупштина
Коморе може установити
евиденцију свих
здравствених
установа и огранака
здравствених
установа. 

Скупштина
Коморе посебним
актом може утврдити
услове, начин
избора и облик
активности добровољних
и почасних чланова
као и донатора
Коморе 

  

Члан 104.

Брисан
је (види члан 10.
Одлуке -5/2010-120)
 

Члан 105.

Скупштина
Коморе је дужна
да у року од 3 месеца
од дана почетка
рада Коморе донесе
Статут и друга
општа акта предвиђена
законом и овим
статутом.

Чланови
Скупштине Коморе
из огранка Коморе
дужни су да изаберу
Одбор огранка
Коморе из члана
28. овог статута
у року од три месеца
од дана усвајања
Статута.

Седницу
чланова Скупштине
Коморе из огранка
Коморе за избор
Одбора огранка
Коморе сазива
директор Коморе
на територији
огранка Коморе,
а на рад седнице
сходно се примењују
одредбе Пословника
о раду Скупштине
Фармацеутске
коморе. 
 

Члан 106.

Измене
и допуне овог
статута врше се
на начин и по поступку
за његово доношење. 

Овај
статут ступа на
снагу по добијању
сагласности министарства
за послове здравља
у складу са законом,
а у року од осам
дана од дана објављивања. 

Овај
статут се објављује
у „Службеном гласнику
Републике Србије”.

Ступањем
на снагу овог
статута престаје
да важи Статут
Фармацеутске
коморе Србије
бр. 7 од 9. децембра
1997. године.
 

 

У Београду,
6. јуна 2006. године

Председник
Скупштине,

дипл. фарм.
Дубравка Мартинов, с.р.