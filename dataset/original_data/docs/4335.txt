На основу члана 104. Закона о привредним друштвима („Службени гласник РС”, број 125/04) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),

Влада доноси 
 

 

ОДЛУКУ

о изменама и допунама оснивачког акта Друштвеног предузећа електро-опто механика „Телеоптик – Жироскопи” Београд – Земун – у реструктурирању

"Службени гласник РС", број 87 од 19. новембра 2010.

 
 

I. ОСНОВНЕ ОДРЕДБЕ

 

Члан 1.

Друштвено предузеће електро-опто механика „Телеоптик – Жироскопи” Београд – Земун – у реструктурирању, организује се као једночлано друштво с ограниченом одговорношћу (у даљем тексту: Друштво) и послује у складу са прописима којим се уређује правни положај привредних друштава. 


 

Члан 2.

Друштвено предузеће електро-опто механика „Телеоптик-Жироскопи” Београд – Земун – у реструктурирању уписано је у Регистар привредних субјеката код Агенције за привредне регистре под бројем БД 18199 од 12. јула 2005. године.

На основу Закључка Владе 05 број 46-3792/2009 од 25. јуна 2009. године, којим је утврђен удео државне својине од 100% у средствима која користи Друштвено предузеће електро-опто механика „Телеоптик – Жироскопи” Београд – Земун, Републичка дирекција за имовину Републике Србије и Друштвено предузеће електро-опто механика „Телеоптик – Жироскопи” Београд – Земун, дана 8. јула 2009. године, закључили су Споразум о уделу државне својине у средствима која користи Друштвено предузеће електро-опто механика „Телеоптик – Жироскопи” Београд – Земун, којим је Република Србија преузела оснивачка и управљачка права. 


Одлуком Агенције за приватизацију бр. 10-2664/09-1217/02 од 26. јуна 2009. године, покренуто је реструктурирање субјекта приватизације Друштвено предузеће електро-опто механика „Телеоптик – Жироскопи” Београд – Земун.

 

Члан 3.

Друштво послује средствима у државној својини.

Друштво је основано на неодређено време. 


Друштво има својство правног лица.

Друштво у правном промету са трећим лицима има сва овлашћења и иступа у своје име за свој рачун.



II. ПОСЛОВНО ИМЕ И СЕДИШТЕ ДРУШТВА

 

Члан 4.

Друштво послује под следећим пословним именом: Друштво с ограниченом одговорношћу електро-опто механика „Телеоптик – Жироскопи” Београд – Земун – у реструктурирању, као и скраћеним пословним именом: „Телеоптик – Жироскопи” доо Београд – Земун – у реструктурирању.

Пуно пословно име друштва је: Друштво с ограниченом одговорношћу електро-опто механика „Телеоптик – Жироскопи” Београд – Земун.

Скраћено пословно име Друштва је: „Телеоптик – Жироскопи” д.о.о. Београд –Земун.

 

Члан 5.

Седиште друштва је у Београду – Земуну у Улици цара Душана број 139 –141.



III. ПЕЧАТ И ШТАМБИЉ ДРУШТВА

 

Члан 6.

Друштво има свој знак. 


Друштво има печат и штамбиљ.

Печат Друштва је округлог облика, пречника 30mm.

Печат Друштва садржи скраћено пословно име и седиште Друштва на српском језику, ћириличким писмом.

Штамбиљ Друштва је правоугаоног облика димензија 60mm x 25mm и садржи поред скраћеног пословног имена и седишта Друштва и број под којим је писмено примљено, односно експедовано.

Директор Друштва доноси одлуку којом се утврђује начин употребе и чувања печата и штамбиља Друштва.



IV. ПОДАЦИ О ОСНИВАЧУ

 

Члан 7.

Оснивач Друштва је Република Србија за коју на основу законског овлашћења оснивачка права врши Влада, Београд, Немањина 11 (у даљем тексту: Оснивач).



V. ДЕЛАТНОСТ ДРУШТВА 


 

Члан 8.

Претежна делатност Друштва је:

26.51 Производња мерних, истраживачких и навигационих инструмената и апарата. 


Друштво обавља послове спољнотрговинског промета из оквира своје делатности, као и друге делатности у складу са законом и овом одлуком.



VI. ОСНОВНИ КАПИТАЛ

 

Члан 9.

Основни капитал Друштва чине средства којима послује Друштво према билансу стања на дан 31. децембра 2008. године и износи 574.318.879,67 динара, што је по средњем курсу Народне банке Србије на дан 31. децембра 2008. године противвредност од 6.482.081,24 евра.

Основни капитал у целости је уплаћен, односно унет у Друштво.

Средства која користи Друштво чини:

– право коришћења на непокретностима које чине: зграда – самски хотел, обим удела 33/100, уписана у ЗКУЛ бр. 5637 КО Земун, помоћна зграда – портирница, обим удела 1/1, постојећа на кат. парцели бр. 10749/2, зграда пословних услуга Е-I чешаљ, обим удела 1/1 и зграда пословних услуга Е-II чешаљ, обим удела 1/1, постојеће на кат. парц. бр. 10750, трафо станица, означена под бр. 4, обим удела 65/122, трафо станица, означена под бр. 5, обим удела 1/1, трафо станица, означена под бр. 6, обим удела 1/1, компресорска станица, обим удела 1/1, постојеће на кат. парц. бр. 10753, као и право заједничког коришћења кат. парц. бр. 10749/2, кат. парц. бр. 10750, кат. парц. бр. 10752 и кат. парц. бр. 10753, све уписано у Листу непокретности привремени број 7225 КО Земун, оснивачка права у Предузећу за производњу и промет „Пословни центар Жироскопи” д.о.о. Земун, у износу од 100%, друге непокретности, покретне ствари (посебно опрема), новчана средства и хартије од вредности, као и права и обавезе које Друштво има на дан 8. јула 2009. године. 




VII. РАСПОДЕЛА ДОБИТИ

 

Члан 10.

Добит Друштва, утврђена у складу са законом, може се расподелити за повећање основног капитала, резерве или за друге намене, у складу са законом и овом одлуком. 


Одлука о расподели добити доноси се уз претходну сагласност Оснивача.



VIII. ЗАСТУПАЊЕ ДРУШТВА

 

Члан 11.

Друштво у пословима унутрашњег и спољнотрговинског промета заступа директор Друштва без ограничења, у складу са законом.

Директор може, у оквиру својих овлашћења, дати другом лицу писано пуномоћје за заступање Друштва.



IX. СКУПШТИНА ДРУШТВА

 

Члан 12.

Овлашћења Скупштине Друштва врши Оснивач, преко овлашћених представника.

Одлуку о одређивању и разрешењу председника и чланова Скупштине доноси Оснивач.

 

Члан 13.

Скупштина Друштва одлучује о:

1) избору и разрешењу директора;

2) одобравању финансијских извештаја;

3) доношењу годишњег програма рада и пословања Друштва, уз сагласност Оснивача;

4) именовању интерног ревизора и утврђивању накнаде за његов рад;

5) повећању и смањењу основног капитала Друштва;

6) промени делатности;

7) утврђивању зараде директора;

8) статусним променама, промени правне форме и престанку Друштва;

9) промени пословног имена и седишта Друштва;

10) давању одобрења на правне послове директора и других повезаних лица са Друштвом;

11) стицању, продаји, давању у закуп, залагању или другом располагању имовином велике вредности, у складу са законом којим се утврђује правни положај привредних друштава;

12) измени оснивачког акта;

13) образовању огранака Друштва и давању пословног пуномоћја за огранке Друштва;

14) доношењу пословника о свом раду;

15) другим питањима из делокруга Скупштине у складу са законом и оснивачким актом.



X. ДИРЕКТОР ДРУШТВА

 

Члан 14.

Директора Друштва бира и разрешава Скупштина. 


Директор се бира на период од четири године.

Директор је у радном односу у Друштву са пуним радним временом.

Члан 15.

Директор Друштва:

1) заступа Друштво;

2) организује и води пословање Друштва, у складу са законом и овом одлуком;

3) стара се о законитости рада и одговара за законитост рада Друштва;

4) предлаже доношење одлука из делокруга Скупштине Друштва;

5) спроводи одлуке Скупштине Друштва;

6) одлучује о правима, обавезама и одговорностима запослених у Друштву, у складу са законом којим се уређују радни односи;

7) доноси акт о организацији и систематизацији послова и друге акте Друштва;

8) обавља друге послове у складу са законом и овом одлуком који нису у делокругу Скупштине Друштва.



XI. ИНТЕРНИ РЕВИЗОР

 

Члан 16.

Интерни ревизор:

1) контролише веродостојност и комплетност финансијских извештаја Друштва;

2) контролише усклађеност пословања Друштва са законом, годишњим програмом рада и пословања Друштва;

3) обавља и друге послове у складу са законом.

Члан 17.

Интерни ревизор извештава Скупштину Друштва о:

1) веродостојности и потпуности финансијских извештаја Друштва;

2) основаности предлога за расподелу добити;

3) другим питањима од значаја за оцену законитости и целисходности поступања у спровођењу пословне политике и пословању Друштва.

Интерни ревизор подноси извештај по питањима из става 1. овог члана најмање једанпут годишње приликом разматрања годишњег финансијског извештаја, а по потреби и у току године када то затражи Скупштина Друштва.



XII. АКТИ И ДОКУМЕНТА ДРУШТВА

 

Члан 18.

У Друштву се води књига удела, са подацима и на начин прописан законом којим се уређује правни положај привредних друштава.

 

Члан 19.

У Друштву се води књига одлука.

У књигу одлука уносе се одлуке које доноси Скупштина Друштва у складу са овом одлуком.

 

Члан 20.

Aкти Друштва су правилници и одлуке којима се на општи начин уређују одређена питања.

Измене и допуне правилника и одлука врше са на начин и по поступку који су одређени за њихово доношење.

 

Члан 21.

Друштво води пословне књиге и саставља и подноси рачуноводствене исправе и финансијске извештаје у складу са законом којим се уређује рачуноводство и ревизија.

 

Члан 22.

Друштво је дужно да држи и чува све акте и документа Друштва у складу са законом којим се уређује правни положај привредних друштава.



XIII. ЗАШТИТА ЖИВОТНЕ СРЕДИНЕ

Члан 23.

Друштво је, при обављању делатности, дужно да се стара о заштити животне средине, у складу са законом и другим прописима.



XIV. ПРЕСТАНАК ДРУШТВА

 

Члан 24.

Друштво престаје:

1) одлуком Скупштине Друштва;

2) статусним променама које воде престанку Друштва;

3) стечајем или ликвидацијом;

4) ако се правноснажном одлуком утврди да је регистрација Друштва била ништава и одреди брисање Друштва;

5) у другим случајевима предвиђеним законом.



XV. ПРЕЛАЗНЕ И ЗАВРШНЕ ОДРЕДБЕ

 

Члан 25.

Запослени у Друштвеном предузећу електро-опто механика „Телеоптик Жироскопи” Београд – Земун – у реструктурирању настављају да раде у Друштву, а своја права и обавезе остварују у складу са законом и општим актима Друштва. 


 

Члан 26.

До избора директора Друштва, дужност директора обављаће у својству вршиоца дужности директора Друштва Настић Милан из Београда, ЈМБГ 2312952710531, који ће извршити и судску оверу ове одлуке, у складу са законом.

 

Члан 27.

Друштво ће општа акта ускладити са овом одлуком у року од три месеца од дана регистрације Друштва у Регистар привредних субјеката.


 

Члан 28.

Ову одлуку објавити у „Службеном гласнику Републике Србије”.

 



05 број 023-8291/2010

У Београду, 11. новембра 2010. године

Влада 


Први потпредседник Владе –

заменик председника Владе,

Ивица Дачић, 
с.р.