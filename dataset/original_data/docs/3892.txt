На основу члана 123. тачка 3. Устава Републике Србије, а у вези са чланом 21. Закона о електронском потпису („Службени гласник РС”, број 135/04),
Влада доноси
 
УРЕДБУ
о одређивању Министарства одбране за издавање квалификованих електронских сертификата

"Службени гласник РС", број 77 од 
				24. јула 2014.
 
Члан 1.
Одређује се Министарство одбране да, као сертификационо тело, издаје квалификоване електронске сертификате.
Члан 2.
Издавање квалификованих електронских сертификата Министарство одбране врши у складу са Законом о електронском потпису („Службени гласник РС”, број 135/04) и подзаконским актима за његово извршавање.
Члан 3.
Министарство одбране уписује се у Регистар сертификационих тела за издавање квалификованих електронских сертификата, који води министарство надлежно за информационо друштво.
Члан 4.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-7753/2014
У Београду, 18. јула 2014. године
Влада
Председник,
Александар Вучић, с.р.