На основу члана 27. став 3. Закона о детективској делатности („Службени гласник РС”, број 104/13), 
	
Министар унутрашњих послова доноси
 
ПРАВИЛНИК
о евиденцијама из области детективске делатности
"Службени гласник РС", број 
	30 од 27. марта 2015.
 
Члан 1.
Овим правилником прописује се ближа садржина података који се евидентирају, садржина, изглед и начин вођења прописаних евиденција из области детективске делатности које води Министарство унутрашњих послова (у даљем тексту: Министарство).
Члан 2.
Сагласно Закону о детективској делатности Министарство води следеће евиденције:
1. о издатим лиценцама за обављање детективске делатности – правним лицима и предузетницима за обављање те делатности;
2. о издатим лиценцама за вршење детективских послова – физичким лицима за вршење тих послова;
3. о спроведеној стручној обуци и оспособљавању, као и стручном испиту детектива;
4. о издатим легитимацијама за детективе; 
5. о издатим дозволама за ношење оружја за детективе.
Члан 3.
Евиденција о издатим лиценцама за вршење детективске делатности – правним лицима и предузетницима за обављање те делатности садржи:
1. назив правног лица, односно предузетника; 
2. адреса седишта и матични број;
3. серијски број издате лиценце;
4. датум подношења захтева;
5. датум издавања и датум истека важења лиценце;
6. податке о извршеном надзору;
7. податке о изреченој мери привремене забране обављања делатности/вршења детективских послова.
Члан 4.
Евиденција о издатим лиценцама за вршење детективских послова – физичким лицима за вршење тих послова садржи:
1. име и презиме физичког лица;
2. адресу пребивалишта – боравишта;
3. јединствени матични број грађана;
4. датум и место рођења;
5. датум подношења захтева;
6. број издате лиценце;
7. датум издавања и истека лиценце;
8. датум одузимања лиценце.
Члан 5.
Евиденција о спроведеној стручној обуци и оспособљавању и стручном испиту детектива садржи:
1. име, име једног родитеља и презиме;
2. адресу пребивалишта – боравишта;
3. јединствени матични број грађана;
4. датум и место рођења;
5. датум почетка и завршетка обуке;
6. број и датум издате потврде о обучености; 
7. датум и место полагања стручног испита;
8. успех на стручном испиту;
9. број издатог уверења о положеном стручном испиту.
Члан 6.
Евиденција о издатим легитимацијама за детективе садржи:
1. назив правног лица, односно предузетника који подноси захтев за издавање легитимације;
2. адресу седишта и матични број;
3. име и презиме детектива;
4. јединствени матични број грађана;
5. адреса пребивалишта/боравишта и број лиценце детектива;
6. број издате легитимације;
7. датум издавања и рок важења; 
8. датум враћања легитимације;
9. податке о извршеном надзору.
Члан 7.
Евиденција о издатим дозволама за ношење оружја за детективе:
1. назив и адреса седишта правног лица, односно предузетника код кога је детектив запослен;
2. име и презиме детектива;
3. врста, модел, фабрички број оружја, број оружног листа;
4. датум издавања, место издавања, рок важења оружног листа;
5. број издате легитимације;
6. серијски број лиценце.
Члан 8.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 01-1776/15-3
У Београду, 23. марта 2015. године
Министар,
др Небојша Стефановић, 
	с.р.