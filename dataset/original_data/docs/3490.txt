На основу члана 45. став 3. Закона о државном премеру и
катастру и уписима права на непокретностима („Службени гласник РС”, бр. 83/92,
53/93, 67/93, 48/94, 12/96 и 15/96),

Влада Републике Србије доноси
 
ОДЛУКУ
о 
промени границе катастарских општина Брест и Мерошина
„Службени гласник
РС“, број 74 од
28. децембра 2001.
 
 
Члан 1.
Мењају се делови границе између катастарских општина (у
даљем тексту: КО) Брест и Мерошина од граничне белеге број 1 до граничне белеге
број 3, од граничне белеге број 9/1 до граничне белеге број 9/4 и од граничне белеге
број 9/5 до граничне белеге број 10, тако да нова граница иде:
– од граничне белеге број 1 јужном страном, затим источном
страном к.п. број 2644 и западном страном к.п. број 3281 (пут) – КО Брест до граничне
белеге број 3,
– од граничне белеге број 9/1 источном страном к.п. бр.
459 и 460 – КО Мерошина до граничне белеге број 9/4, и
– од граничне белеге број 9/5 источном страном к.п. број
461 – КО Мерошина до граничне белеге број 10.
 
Члан 2.
Скица промене границе катастарских општина Брест и Мерошина
одштампана је уз ову одлуку и чини њен саставни део.
 
Члан 3.
На основу ове одлуке Републички геодетски завод извршиће
обележавање и опис промењене границе катастарских општина и настале промене спровести
на плановима и у катастарском операту.
 
Члан 4.
Ова
одлука ступа на снагу осмог дана од дана објављивања у „Службеном гласнику Републике
Србије”.
 
05 број 950-15709/2001-1
У Београду, 20. децембра
2001. године
Влада Републике Србије
Потпредседник,
Душан Михајловић, с.р.