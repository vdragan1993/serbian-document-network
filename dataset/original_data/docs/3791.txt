Редакцијски пречишћен текст
 
 

На основу члана 97. Пословника Владе
(„Службени гласник РС”, број 61/06 – пречишћен текст) и члана 2. Уредбе о допуни
Уредбе о накнадама и другим примањима изабраних и постављених лица у државним органима
(„Службени гласник РС”, број 31/08),

Републички секретаријат за законодавство,
у сарадњи са Генералним секретаријатом Владе, утврдио је пречишћен текст Уредбе
о накнадама и другим примањима изабраних и постављених лица у државним органима.

Пречишћен текст Уредбе о накнадама
и другим примањима изабраних и постављених лица у државним органима обухвата:

1. 
Уредбу о накнадама и другим примањима
изабраних и постављених лица у државним органима („Службени гласник РС”, број
115/07 – пречишћен текст).

2. 
Уредбу о допуни Уредбе о накнадама
и другим примањима изабраних и постављених лица у државним органима („Службени гласник
РС”, број 31/08), из које је изостављен члан 2, којим је дато овлашћење за утврђивање
и достављање на објављивање пречишћеног текста Уредбе о накнадама и другим примањима
изабраних и постављених лица у државним органима, као и члан 3, којим је утврђено
када та уредба ступа на снагу.

 

Број 110-00-383/2008-01

У Београду, 17. априла 2008. године

Републички секретаријат за законодавство

Директор, 

Зоран М. Балиновац, с.р. 


 

 


УРЕДБА


о накнадама и другим примањима изабраних и постављених лица у државним
органима 

"Службени
гласник РС", бр. 44 од 24. априла 2008 - пречишћен текст, 78 од 10. августа 
2012.


 

 

 


Садржина и обим примене уредбе

 

Члан 1.

Овом уредбом уређују се услови под
којима изабрана лица, као и постављена лица чија радна места нису положаји (у даљем
тексту: постављена лица) у државним органима остварују право на накнаду трошкова
који настају у вези с њиховим радом у државном органу и друга примања, начин остваривања
права и висина накнаде трошкова и других примања.

 

Право на додатак за приправност

 

Члан 2.

Судија, јавни тужилац, заменик јавног
тужиоца и судија органа за прекршаје који ван радног времена мора да буде доступан
(у приправности) да би ако устреба извршио неки посао свог радног места има право
на додатак за приправност.

Додатак за сваки сат приправности
износи 10% вредности радног сата.

 

Право на накнаду трошкова смештаја

 

Члан 3.

Изабрано лице или постављено лице
у државном органу које нема решено стамбено питање у месту у коме ради, а коме није
дат на коришћење службени стан, нити му је на други начин обезбеђен смештај, има
право на накнаду трошкова смештаја у висини разлике између стварних трошкова смештаја
и висине трошкова које би имало да користи одговарајући службени стан.

Стварни трошкови смештаја признају
се највише до цене преноћишта у хотелу друге категорије (четири звездице).

 

Право на разлику зараде

 

Члан 4.

Чланови Владе и постављена лица
у органима државне управе с научним звањем који раде и у научнообразовној установи
и у њој остварују права из радног односа имају право на разлику зараде између плате
коју остварују у научнообразовној установи и плате која им припада за обављање функције.

Чланови Владе и постављена лица у 
органима државне управе кojи oбaвљaју нaстaву нa фaкултeту у звaњу рeдoвнoг или 
вaнрeднoг прoфeсoрa и кojи oствaруjу прaвa из рaднoг oднoсa нa тoм фaкултeту, 
имaју прaвo нa рaзлику зaрaдe измeђу плaтe кojу oствaруjу нa фaкултeту, утврђeнe 
у склaду сa урeдбoм кojoм сe урeђуjу нaчин oбрaчунa срeдстaвa зa плaтe и 
кoeфициjeнти зa oбрaчун и исплaту плaтa нa фaкултeтимa зa дeлaтнoсти кoje сe 
финaнсирajу из буџeтa, и плaтe кoja им припaдa зa oбaвљaњe функциje.*

Судија Уставног суда који обавља
наставу на правном факултету чији је оснивач Република Србија, у звању редовног
или ванредног професора, и који остварује права из радног односа на том факултету,
има право на разлику зараде између плате коју остварује на факултету, утврђене у
складу са уредбом којом се уређују начин обрачуна средстава за плате и коефицијенти
за обрачун и исплату плата на факултетима за делатности које се финансирају из буџета,
и плате која му припада за обављање функције.

Одредба става 3.* овог члана сходно
се примењује и на судију Уставног суда који обавља наставу на правном факултету
чији оснивач није Република Србија.

Накнада трошкова и сходна примена
прописа о државним службеницима. 

 

*Службени гласник РС, број 78/2012

 

Додатак на плату и сходна примена општих прописа о раду

 

Члан 5.

Право на накнаду трошкова: 
превоза за долазак на рад и за одлазак с рада; службеног путовања у земљи; 
службеног путовања и селидбе у иностранство; рада и боравка на терену; 
привременог или трајног премештаја у друго место рада, као и право на отпремнину 
при одласку у пензију – изабрана и постављена лица у државним органима остварују 
сходном применом одредаба уредбе Владе којом се уређује накнада трошкова и 
отпремнина државних службеника и намештеника, осим одредаба којима су утврђени 
посебни случајеви у којима државни службеник или намештеник нема право на 
накнаду трошкова за одвојени живот од породице.

Изабрана и постављена лица 
у државним органима остварују право на додатак на плату за: време проведено у 
радном односу (минули рад); прековремени рад; рад на дан празника који није 
радни дан; рад ноћу – сходном применом одредаба општих прописа о раду.
 

Привремено остваривање права постављених лица у државним органима чија радна места постају положаји

 

Члан 6.

Право на накнаду трошкова смештаја
(члан 3. ове уредбе) има и постављено лице у државном органу чије радно место постаје
положај – до постављења државног службеника на положај.

Право на разлику зараде (члан
4. ове уредбе) има и постављено лице у органу државне управе чије радно место постаје
положај – до постављења државног службеника на положај.

Постављено лице у државном органу
чије радно место постаје положај, до постављења државног службеника на положај,
остварује право на накнаду трошкова за одвојени живот од породице под истим условима
као и изабрана и постављена лица у државним органима.