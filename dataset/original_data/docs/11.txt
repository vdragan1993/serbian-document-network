На основу
члана 43. став 3. Закона о влади („Службени гласник РС“, бр. 55/05,
71/05 – исправка и 101/07)
            Влада
доноси
 
 
ЗАКЉУЧАК
о употреби грба, заставе и химне
Републике Србије на спортским такмичењима на којима учествују репрезентативци, односно
репрезентације Републике Србије 
„Службени гласник РС“, број 3 од 11. јануара 2008.
 
 
            1. Препоручује се спортским савезима да се на спортским
такмичењима на којима учествују репрезентативци, односно репрезентације Републике
Србије грб, застава и химна Републике Србије употребљавају на следећи начин:
            1) на дресовима репрезентативаца користи се Мали грб Републике
Србије;
            2) као застава Републике Србије користи се Државна застава
Републике Србије;
            3) химна Републике Србије „Боже правде” изводи се свирањем,
певањем или свирањем и певањем, и у тексту и мелодији химне не могу се приликом
извођења вршити никакве измене;
            4) боје дресова јесу боје заставе Републике Србије (црвена,
плава, бела), што значи: црвени дрес, плави шортс и беле чарапе, али треба поступати
и у складу са правилима и праксом одржавања спортских такмичења (правила међународних
федерација), тј. употребљавати резервни бели комплет опреме.
            2. Овај закључак објавити у „Службеном гласнику Републике Србије”.
 
05 број 017-7/2008-1
У Београду, 10. јануара 2008. године
Влада
Потпредседник,
Божидар Ђелић, с. р.