Редакцијски пречишћен текст



 





             






 


 


На основу члана 85. став 1. тачка 1. Закона о задругама (“Службени лист СРЈ” бр. 41/96 и 12/98) Скупштина Савеза омладинских и студентских задруга Југославије, доноси


 


 


ОПШТА ПРАВИЛА




	омладинског и студентског задругарства


„Службени лист СРЈ”, бр. 20 од 17. априла 1998, 7 од 11. фебруара 2000 
	- СУС, „Службени гласник РС“, број 47 од 13. јула 2010.


   


 


I. ОСНОВНЕ ОДРЕДБЕ


 


Члан 1.


Овим правилима уређује се примена задружних принципа: добровољности, солидарности, демократичности, економског учешћа, једнаког права управљања, самосталности, задружног образовања и међузадружне сарадње, као и друга питања од значаја за рад и пословање омладинских и студентских задруга, уз уважавање искуства и специфичности омладинског задругарства, његове традиције, економско-социјалне, хумане и образовно-васпитне функције.


 


Престао је да важи ранији члан 
	2.  
	(види Одлуку СУС – 7/2000-18)


 


Члан 2.*


Студентско омладински задружни савез Србије (у даљем тексту: Задружни савез) повезује омладинске и студентске задруге (у даљем тексту: задруга) које су регистроване са ознаком: „омладинска или студентска” задруга и чија је основна делатност прописана законом за ову врсту задруга.*


Општа правила су акт донет за спровођење законом прописаних јавних овлашћења којима се уређују минималне јединствене пословне и моралне норме рада задруге и задружног савеза у циљу промоције, примене и заштите задружног имена, задружних принципа и задружних вредности.*


Садржај и обавезност примене ових правила одређена је врстом и обимом послова пренетих са државних органа на овлашћени задружни савез.*


 


*Службени гласник РС, број 47/2010


 


Члан 3.


Ради заштите законитости, традиције, угледа и интереса омладинског задругарства, задружни савез који врши задружну ревизију (у даљем тексту: ревизијски савез) има право и обавезу да предузме одговарајуће мере, укључујући и подношење захтева за покретање поступка ликвидације, брисања из судског регистра, ускраћивање пореских олакшица и предузимање других мера од стране надлежних инспекцијских и других органа, ако задруга у поступку задружне ревизије не отклони утврђене неправилности у оснивању и пословању.


 


Члан 4.


Задруга и Задружни савез* се оснива и послује без удела * и није им* циљ стицање добити.


Средства за трошкове пословања и друге заједничке потребе задруге и Задружног савеза* обезбеђују задругари и задруге* путем уплате чланарине.


Чланарина из става 2. овог члана састоји се из:


1) чланарине која се уплаћује годишње у једнаком фиксном износу;


2) чланарине (доприноса)* која је променљива и зависи од висине остварене накнаде за рад задругара, а утврђује се на основу једнаког процента за све задруге и задругаре, и уплаћује сукцесивно на одговарајући текући рачун задруге и Задружног савеза приликом исплате зараде*.


Висина, рок и начин уплате чланарине из тач. 1. и 2. став 3. овог члана, утврђује се * актом задруге на основу критеријума утврђених овим правилима и другим * актима Студентско омладинског задружног савеза Србије* (у даљем тексту: Савез).


Није дозвољена наплата провизије у вези рада задругара.


 


*Службени гласник РС, број 47/2010


 


Члан 5.


Ради остваривања социјалне и васпитне функције задруге, Савез предлаже надлежним органима доношење прописа и мера којима се утврђују олакшице и друге погодности за рад задруга и задругара.


 
	Престао је да важи ранији став 2. (види Одлуку СУС – 7/2000-18)


Задруга може у свом називу користити ознаку „омладинска“ или „студентска“ и користити олакшице прописане законом за ову врсту задруга, само ако су јој акта и пословање у складу са задружним принципима и другим нормама прописаним законом и Општим правилима.*


 


*Службени гласник РС, број 47/2010


 


II. ЗАДРУЖНИ ПРИНЦИПИ


 


Члан 6.


Принцип добровољности заснива се на слободно израженој вољи при оснивању, приступању и иступању из задруге.


Принцип добровољности подразумева и добровољно преузимање права и обавеза. 


Принцип добровољности не односи се на прописане и преузете обавезе задруге и задругара.


 


Члан 7.


Принцип солидарности заснива се на начелу узајамности и самопомоћи, као традиционалним вредностима омладинског задругарства.


Принципа солидарности задруга се нарочито придржава приликом одређивања приоритета за посао, коришћења задружних фондова, као и у случајевима повреде на раду, теже болести, несреће у породици и сл, 
	као и у односима са другим чиниоцима задружног система*.


 


*Службени гласник РС, број 47/2010


 


Члан 8.


Принцип демократичности заснива се на томе да сва лица, која испуњавају услове утврђене Законом, овим правилима и правилима задруге, могу под истим условима стећи статус задругара и имати иста права, без обзира на националну, верску, политичку и полну припадност.


Задруге су демократске организације својих чланова, који активно учествују у утврђивању односа у задрузи и у доношењу и спровођењу одлука.


Задруга је дужна да обезбеди потпуну једнакост и равноправност својих задругара на демократским начелима.


 


Члан 9.


Принцип економског учешћа заснива се на обезбеђењу права задругара да, на равноправним основама, стичу новчана средства за личне и заједничке потребе.


Задруга стиче средства радом задругара.


Учешће задругара у расподели средстава и подмиривању личних и заједничких потреба мора бити сразмерно њиховом радном доприносу.


Принцип економског учешћа искључује стицање добити или профита у задрузи.


 


Члан 10.


Принцип једнаког права управљања заснива се на једнаком праву гласа свих задругара у управљању задругом, независно од остварене накнаде за рад и уплаћене чланарине. 


Принцип једнаког права управљања спроводи се непосредно или преко изабраних представника у органима задруге.


 


Члан 11.


Принцип самосталности заснива се на задружној аутономији по којој су задруге и задружни савези самосталне и независне организације у односу на политичке, верске и друге организације и органе.


 


Члан 12.


Принцип задружног образовања заснива се на обавези задруге да, у границама могућности и стварних потреба, врши образовање, стручно усавршавање и информисање задругара и запослених у задрузи, на основу јединственог програма који утврђује и спроводи Савез.


 


Члан 13.


Принцип међузадружне сарадње заснива се на обавези задруге да сарађује са другим задругама 
и задружним савезом уз поштовање моралних и пословних норми рада*.


Савез координира међузадружну сарадњу и сарађује са другим задружним савезима у земљи и иностранству.


 


*Службени гласник РС, број 47/2010


 


III. ПРИМЕНА ЗАДРУЖНИХ ПРИНЦИПА


 


1. Оснивање и пословање задруге


 


Члан 14.


Задруга се оснива да би задругарима омогућила да својим радом остваре допунска средства и за задовољавање социјалних, културних, интелектуалних, образовних, спортских и других личних и заједничких потреба.


 


Члан 15.


Задруга обезбеђује задругарима одговарајућу правну и социјалну сигурност за време радног ангажовања.


Организованим радом преко задруге, задругари обезбеђују зараду и већу сигурност исплате, одговарајуће услове за рад и заштиту на раду, виши заједнички стандард, задружну солидарност, стицање радних навика и практичних знања потребних за стално запослење.


 


Члан 16.


Задругу могу основати студенти, ученици и незапослена лица, у складу са Законом и овим правилима, који нису млађи од 15 нити, старији од 35 година.


Задругу не могу основати правна лица.


Задругари, који су стекли статус задругара као оснивачи задруге и задругари који су тај статус стекли после оснивања задруге, имају иста права и обавезе.


 


Члан 17.


Средства за оснивање и почетак рада задруге обезбеђују оснивачи.


На основу средстава уложених за оснивање и почетак рада задруге не могу се стицати друга права, осим права на повраћај уложених средстава, ако су она већа од износа годишње чланарине једнаке за све задругаре.


 


Члан 18.


Физичко или правно лице не може бити власник задруге.


Средства задруге су у задружној својини.


 


Члан 19.


Савез пружа информације, стручну и другу помоћ при оснивању задруге, ради оснивања оптималног броја задруга, заштите и развоја задругарства.


 


Члан 20.


Задруга обезбеђује одговарајуће материјалне, организационе, просторне, кадровске и друге услове ради постизања оптималног нивоа заједничког стандарда задругара и услова за рад, у складу са циљевима оснивања задруге и општим актом Савеза.


 


Члан 21.


Задруга је обавезна да се упише и* у задружни регистар који води Савез.


Савез из става 1. овог члана издаје потврду да је задруга уписана у задружни регистар.


Престао је да важи ранији 
	став 3. (види Одлуку СУС – 7/2000-18).


Задруга је обавезна да потврду о упису у задружни регистар достави Агенцији за привредне регистре уз пријаву за упис и уз годишњи (завршни) рачун.*


Потврду о упису у задружни регистар задруга доставља Пореској управи уз захтев за регистрацију пореског обвезника и уз порески биланс.*


Задруга је обавезна да за потребе задружног регистра и задружне статистике уредно доставља податке у року и на обрасцу који одреди Задружни савез.*


Задружни савез је дужан да чува пословну тајну задруге и да податке из задружног регистра и задружне статистике доставља ресорном министарству и другом надлежном државном органу.*


 


*Службени гласник РС, број 47/2010


 


Члан 22.


Задруга може обављати послове са незадругарима и за незадругаре, ако је то у интересу задругара, и ако се не доводе у питање општи циљеви и задружни принципи омладинског задругарства утврђени Општим и задружним правилима*. 


Ради заштите и не довођења у питање задружних принципа, задружних вредности, заједничких интереса задругара и општих циљева омладинског задругарства, задруга може обављати послове из става 1. овог члана само ако у својим правилима пропише и доследно примењује најмање следећа ограничења обима и начин обављања ових послова:*


− да ове послове обавља на уговорној основи као допунску делатност, у складу са законом и овим правилима;*


− да је вредност обављених послова на годишњем нивоу мања од вредности обављених послова са задругарима и за задругаре;*


− да приоритет у радном ангажовању имају задругари;*


− да се остварени вишак прихода над расходима не распоређује запосленима, директору, оснивачима или другим лицима;*


− да се остварени вишак прихода над расходима распоређује у задружне фондове у сврху пословања и развоја задруге на задружним принципима;*


− да пословна документација као и садржај, форма и рокови за достављање извештаја, буду усклађени са актима и упутствима Задружног савеза надлежног за вршење јавних овлашћења;*


− да задруга претходно прибави потврду надлежног Задружног савеза, овлашћеног за вршење јавних овлашћења, да су акта и укупан рад и пословање задруге, као и обим и начин обављања допунске делатности (пословање са лицима и за лица која нису задругари) у складу са Законом и Општим правилима. Потврда се доставља уз годишњи рачун и порески биланс, на захтев задружног ревизора или другог надлежног органа и организације.*


 


*Службени гласник РС, број 47/2010


 


2. Услови и начин стицања статуса задругара


 


Члан 23.


Задругар може бити студент, ученик и незапослено лице, које није млађе од 15 нити старије од 35 година.


 


Члан 24.


Полазећи од принципа солидарности, хуманости и задовољавања ширих интереса, статус задругара, изузетно, може стећи и незапослено лице старије од 35 година, и то:


1) ако се ради о лицу тешког социјалног и материјалног стања, избеглици и другом социјално угроженом лицу;


2) ако се ради о потреби ангажовања за рад на специфичним пословима у шумарству, пољопривреди и туризму, који се не могу благовремено обавити на други начин.


Број задругара из става 1. овог члана не може бити већи од 10% од укупног броја задругара на дан 31. децембра т. г.


 


Члан 25.


Уз захтев за стицање статуса задругара подносе се докази о испуњењу услова (лична карта, индекс, потврда школе, потврда о незапослености или други одговарајући доказ).


Подаци о доказима из става 1. овог члана уписују се у књигу задругара.


 


Члан 26.


Задруга је дужна да у књизи задругара обезбеди прегледан увид о броју и основу за стицање статуса задругара.


 


Члан 27.


Исто лице не може бити истовремено задругар у више омладинских и студентских задруга.


Задруга је дужна да од подносиоца захтева за стицање статуса задругара, поред прописаних доказа за испуњавање услова, достави и потврду задруге, у којој је раније стекао статус задругара, да нема уговорених и других неизмирених обавеза, да је одјављен из матичне евиденције Фонда ПИО, као и са подацима из Књиге задругара о исплаћеној заради, уплаћеним доприносима и оствареном стажу осигурања.*


 


*Службени гласник РС, број 47/2010


 


Члан 28.


Задругару се издаје чланска карта.


Податке које садржи чланска карта утврђује Савез.


Задруга може у чланску карту уносити и друге податке.


Чланице Савеза могу, поред ознаке задруге, на чланској карти имати и ознаку Савеза.


 


Члан 29.


Задруга води уредну евиденцију о задругарима, коју чине:


1) захтев за пријем;


2) одлука о пријему;


3) приступна изјава;


4) књига задругара;


5) подаци о зарадама и други подаци о члану задруге.


Задруга је дужна да води одговарајућу евиденцију у вези послова из члана 22. ових правила.*


Облик и садржај образаца за вођење евиденције и начин вођења евиденције из става 1. овог члана утврђује Савез.


Задруга може уносити и друге податке у евиденцију из става 1. овог члана.


 


*Службени гласник РС, број 47/2010


 


Члан 30.


На почетку сваке календарске године задругари подносе доказ да испуњавају услове прописане за стицање статуса задругара.


 


Члан 31.


Супротно је задружним принципима и овим правилима:


1) условљавање ангажовања задругара чланством у одређеној задрузи;


2) преузимање задругара од стране друге задруге без њихове претходне сагласности, односно непоштовање принципа добровољности и поступка за стицање статуса задругара прописаног Законом, овим правилима и правилима задруге.


3) сваки облик нелојалне конкуренције, а нарочито учешће на јавним огласима давањем понуда и закључивањем уговора са послодавцем у којима је накнада за рад задругара, стопа и основица доприноса за обрачун средстава за заједничке потребе задругара и задруга, мања од стопе прописане овим правилима.*


 


*Службени гласник РС, број 47/2010


 


Члан 32.


Лица која су била запослена у задрузи не могу бити оснивачи друге омладинске и студентске задруге, нити засновати радни однос у другој омладинској или студентској задрузи, у року од годину дана од дана престанка статуса запосленог у задрузи, осим у случају престанка рада задруге, односно ако скупштина другачије не одлучи.


 


Члан 33.


Правилима задруге утврђују се права и обавезе задругара, у обиму који не може бити мањи од обима права и обавеза утврђених Законом и општим актом Савеза.


Права и обавезе задругара не могу се преносити на друга лица, осим у случајевима утврђеним Законом.


 


3. Предмет и начин пословања (делатност) задруге


 


Члан 34.


Предмет пословања (делатност) задруге јесте организовање задругара ради обављања повремених, привремених и сезонских послова за потребе послодавца, као и послова привремене замене одсутног радника, повећаног обима рада, односно послова из делатности и ван делатности послодавца, за које се не заснива радни однос или док траје поступак пријема у радни однос.


Врсту, карактер и дужину послова из става 1. овог члана одређује послодавац у складу са законом и својим потребама.*


Поред претежне (основне) делатности из става 1. овог члана која се уписује у надлежни регистар, задруга може обављати и допунску делатност уз претходно прибављен доказ да испуњава услове прописане законом и чланом 22. Општих правила омладинског задругарства.*


 


*Службени гласник РС, број 47/2010


 


Члан 35.


Послове из члана 34. став 1. задругари обављају непосредно на основу уговора са послодавцем који закључује задруга уз сагласност, и у име и за рачун, задругара.*


Послове из члана 34. став 2. задруга обавља на основу уговора закљученог у своје име и за свој рачун.*


 


*Службени гласник РС, број 47/2010


 


Члан 36.


Послодавац, је* свако пословно способно, домаће и страно правно и физичко лице код кога је задругар радно ангажован, осим у смислу прописа о социјалним доприносима.*


 


*Службени гласник РС, број 47/2010


 


Члан 37.


Послодавац је дужан да обезбеди* одговарајуће услове за рад и средства и мере заштите на раду, у складу са одредбама Закона о безбедности и здрављу на раду и закљученим уговором*.


 


*Службени гласник РС, број 47/2010


 


Члан 38.


Послодавац не може распоредити задругара на послове супротно прописима о 
безбедности и 
	здрављу на раду и пре закључења уговора о обављању повремених и привремених 
	послова*.
 

*Службени гласник РС, број 47/2010


 


Члан 39.


У случају повреде на раду, радно ангажованим лицима од стране задруге* остварује одговарајућа права или накнаде по основу пензијско-инвалидског осигурања, по основу полисе осигурања, на основу уговора са послодавцем или по основу осигурања и заштите обезбеђене на други начин.


Лица из става 1. овог члана не могу потраживати од задруге или послодавца друга права или накнаде за случај повреде на раду осим по наведеном основу.*


 


*Службени гласник РС, број 47/2010


 


Члан 40.


Задруга, *, закључује уговор са послодавцем који садржи нарочито: предмет уговора, начин извршења посла, елементе обрачуна * накнаде за рад, рокове и начин плаћања, услове рада, заштиту на раду, накнаду штете и друга права и обавезе послодавца, задруге и задругара.


Основни садржај уговора из става 1. овог члана, као и подаци о врсти и извршиоцу посла, могу бити утврђени и упутом на рад.


Упут на рад има карактер уговора, односно анекса уговора, ако послодавац прихвати упут на рад и ако распореди задругара на посао.


Савез утврђује минималан* садржај обрасца уговора и упута на рад, 
ради обезбеђења јединствене примене задружних принципа и једнаких минималних услова рада.*


 


*Службени гласник РС, број 47/2010


 


Члан 41.


Ако задруга обавља послове изван свог седишта, обавезна је да са послодавцем уговори најмање исте услове и основ за обрачун бруто зараде, односно накнаде за рад задругара, у односу на услове уговорене од стране других задруга које послују у том месту.


Задруга је дужна да обавести Савез о намери обављања послова изван свог седишта. *


Савез координира рад више задруга код истог послодавца и на истом подручју и обезбеђује равноправност услова рада.*


 


*Службени гласник РС, број 47/2010


 



	4. Начин обрачуна, стицања и расподеле прихода задруга*


 


*Службени гласник РС, број 47/2010


 


Члан 42.


Средства која послодавац уплати на текући рачун задруге у бруто обрачунатом износу по основу обављених уговорених послова чине приход задруге.*


Обрачун и расподела средстава из става 1. овог члана врши се на следећи начин:*


1) нето накнада за рад задругара, односно нето зарада за личне потребе непосредног извршиоца посла;*


2) члански допринос за заједничке потребе задругара;*


3) задружни допринос за заједничке потребе задругара и задруга;*


4) допринос за социјално осигурање;*


5) порез на доходак;*


6) порез на додату вредност.*


Средства из тачке 1) немају карактер зараде из радног односа.*


Средства из тачке 2) и 3) немају карактер провизије уколико се обрачунавају по прописаној јединственој стопи и користе наменски.*


Структура средстава из тачке 4) до тачке 6) се мења сагласно прописима из ове области.*


 


*Службени гласник РС, број 47/2010


 


Члан 43.


Нето накнаду за рад из члана 42. тачка 1) задруга и послодавац не могу, без сагласности задругара, уговорити и обрачунати у износу мањем од минималне (заштитне) накнаде за рад по јединици мере коју утврђује Задружни савез најмање једанпут годишње.*


Савез је дужан да, на погодан начин, обавести све задруге које се воде у задружном регистру, о минималним накнадама из става 1. овог члана.


Задруге и послодавци* су дужне да се придржавају минималних накнада и да о њима обавесте задругаре.


 


*Службени гласник РС, број 47/2010


 


Члан 44.


Задруга је дужна да да налог за исплату нето зараде задругара, у року који не може бити дужи од три дана од дана уплате средстава од стране послодавца.


Задруга није у обавези да, пре уплате одговарајућих средстава од стране послодавца, врши плаћање на име:*


– накнада за рад,*


– доприноса,*


– пореза, 


– накнада по основу повреде на раду и сл.*


 


*Службени гласник РС, број 47/2010


 


Члан 45.


Члански допринос за заједничке потребе задругара (члан 42. став 2. тачка 2) обрачунава се по јединственој стопи од 10% и користи се наменски са текућег рачуна задруге.*


Задружни допринос за заједничке потребе задругара и задруга (чл. 42. став 2. тачка 2) обрачунава се по јединственој стопи од 1% и уплаћује на текући рачун Задружног савеза приликом исплате зараде и уплате других доприноса.*


Основица за обрачун доприноса из става 1. и 2. овог члана је нето накнада за рад (члан 42. став 2. тачка 1).*


Доприноси из става 1. и 2. овог члана немају карактер провизије и саставни су део укупне бруто накнаде за рад задругара.*


 


*Службени гласник РС, број 47/2010


 


Члан 46.


Допринос за социјално осигурање задругара (чл. 42. став 2. тачка 4) обрачунава се по прописаној стопи и уплаћује на одговарајући рачун приликом исплате накнаде за рад.*


Порез на доходак грађана обрачунава се на начин и по стопи прописаном законом.*


Порез на додату вредност обрачунава се по прописаној стопи на основицу коју чине средства остварена сходно члану 45. став 1. ових правила.*


 


*Службени гласник РС, број 47/2010


 


Члан 47.


Задруга има карактер недобитне, односно непрофитне организације, у пореском и статусном смислу, уколико су њена акта и укупно пословање у складу са задружним принципима и нормама прописаним законом и Општим правилима, о чему Задружни савез са јавним овлашћењима издаје посебну потврду која се прилаже уз порески биланс, односно пореску пријаву.*


Вишак прихода над расходима, утврђен годишњим обрачуном, распоређује се у обавезни резервни фонд у проценту који не може бити нижи од 10%, а по потреби и у друге фондове или се преноси за покриће трошкова пословања у наредној години.


Вишак прихода над расходима нема карактер добити уколико задруга послује у складу са задружним принципима и нормама утврђеним овим правилима.*


 


*Службени гласник РС, број 47/2010


 


Члан 48.


Јединствену методологију, односно упутство за обрачун зарада задругара, пореза, доприноса, чланарине и других накнада и обавеза, утврђује Савез у складу са законом, овим правилима и другим прописима.


Јединствену методологију обрачуна из става 1. овог члана Задружни савез је дужан да достави државном органу надлежном за доношење и контролу примене прописа о јавним приходима, пре него је достави задругама или јавно објави за потребе задруга, задругара, послодаваца и др.*


Јединствена методологија обрачуна је обавезујућа за све задруге и послодавце.*


Задружни савез је дужан да обавести надлежни орган контроле ако путем задружне ревизије, или на други начин, дође до сазнања да је учињена пореска евазија применом нижих стопа и основица за обрачун.*


 


*Службени гласник РС, број 47/2010


 


Члан 49.


Средства остварена радом и пословањем задруге су у задружној својини, и не могу се претварати у друге облике својине.


Средства која задруга* обезбеђује по основу чланарине не валоризују се и не врши се њихов повраћај по престанку статуса задругара.


 


*Службени гласник РС, број 47/2010


 


5. Управљање задругом


 


Члан 50.


Задругом управљају задругари на принципу један задругар један глас.


У скупштину и надзорни одбор задруге могу бити изабрани само задругари, а у управни одбор и један запослени, ако задруга има више од 50 запослених.


Ако скупштину чине представници задругара, њихов број не може бити мањи од 21. 


Управни одбор има најмање пет чланова.


Надзорни одбор има најмање три члана.


Директор задруге мора бити у сталном радном односу и бира се на пет година, уз могућност поновног избора.


Директор има овлашћење да потписује уговоре и врши друге правне радње, као и да заступа задругу.


 


6. Задружна сарадња


 


Члан 51.


Задруга је део задружног система који чини: задругар, задруга и задружни савез.


Сваки део задружног система дужан је да* води рачуна о интересима система као целине.


Задругар, поред личних интереса, води рачуна о интересу других задругара и задруге.


Задруга послује у интересу задругара, уважавајући интересе других задруга са којима оснива задружни савез, на територијалном принципу, ради координације и задовољавања заједничких интереса на задружним принципима и начелима пословног морала.


 


*Службени гласник РС, број 47/2010


 


Члан 52.


Супротно је задружним принципима, интересима задругарства и овим правилима да се за подручје једне територијалне јединице оснива више од једног задружног савеза омладинских и студентских задруга.


Задружни савез основан за одређену територијалну јединицу може, сагласно Закону и овим правилима, имати у свом називу ознаку те територијалне јединице и представљати задруге, само ако у свом чланству има више од половине задруга уписаних у задружни регистар са седиштем у тој територијалној јединици* која је назначена у називу савеза.


Савези основани на нижем нивоу територијалног организовања дужни су да сарађују и усаглашавају рад и деловање са савезом основаним на вишем нивоу територијалног организовања, ради обезбеђења јединственог система представљања, организовања, рада, стручног и другог информисања свих задруга.


 


*Службени гласник РС, број 47/2010


 


Члан 53.


Студентско омладински задружни савез Србије* повезује, штити и заступа интересе свих омладинских и студентских задруга пред надлежним државним и другим органима и врши јавна овлашћења утврђена Законом (задружна ревизија, општа правила, задружни регистар и задружна статистика), ради обезбеђења јединства система задругарства и једнаких услова за рад и развој свих омладинских и студентских задруга у Србији*.


 


*Службени гласник РС, број 47/2010


 


Члан 54.


Савез основан на вишем нивоу територијалног организовања може, ради рационалнијег и економичнијег пословања обављати стручне, информативне и друге послове за савезе основане на нижем нивоу територијалног организовања.


 


Члан 55.


Средства за рад савеза обезбеђују чланице савеза уплатом чланарине.


 


Члан 56.


Средства за обављање задружне ревизије и вршење других јавних овлашћења од стране надлежног савеза, обезбеђују све омладинске и студентске задруге уплатом задружног доприноса или на други начин, у складу са * актом Савеза и јединственом методологијом, из члана 48. ових правила*.


 


*Службени гласник РС, број 47/2010


 


Члан 57.


Супротан је задружним принципима и овим правилима сваки облик нелојалне конкуренције између задругара, запослених у задрузи, задруга и савеза.


 


Члан 58.


Задругари, запослени у задругама, задруге и савези дужни су да се у свом раду и међусобним односима придржавају Закона, ових правила и норми пословног морала, водећи рачуна да се другом не нанесе материјална или морална штета, не наруши лични и колективни углед, те да се штити и уважава интерес свих у систему задругарства.


 


Члан 59.


Није у складу са задружним принципима и овим правилима да задругари, задруге и савези воде судске спорове и јавну полемику са својим члановима или међусобно, пре него што исцрпе све друге могућности да настали спор реше договором, путем задружне арбитраже, суда части и задружне ревизије.


 


Члан 60.


Задругари, запослени у задрузи, задруге и савези дужни су да, одговорно и савесно, представљају и штите интересе задругара, задруге, савеза и задругарства у целини.


 


Члан 61.


Задруге и савези су дужни да предузму одговарајуће мере, ради спречавања појава којима се наноси штета и угрожава углед и интерес задругарства као целине.


 


7. Задружна арбитража и Суд части


 


Члан 62.


Задругари, задруге и савези стараће се да не дође до међусобних спорова.


 


Члан 63.


За решавање спорова у задрузи и савезима може се организовати арбитража, а у Савезу – Суд части.


 


Члан 64.


Арбитража у задрузи решава спорове између задругара и спорове између задругара и задруге.


Арбитража решава спорове, ако је то предвиђено правилима задруге.


Састав и организација арбитраже из става 1. овог члана, начин избора и поступак у стварима из надлежности арбитраже утврђује се општим актом задруге.


 


Члан 65.


Арбитража у задружном савезу решава:


1) спорове између задругара и задруге ако се спор није могао решити у задрузи;


2) спорове између задруга;


3) спорове између задруге и савеза.


Арбитража решава спорове ако је то предвиђено правилима савеза.


Надлежност, састав и организација арбитраже из става 1. овог члана, начин избора и поступак из надлежности арбитраже, утврђују се општим актом савеза.


 


Члан 66.


Суд части одлучује о повредама одредби ових правила, задружних принципа, о нелојалној конкуренцији, о повредама моралних норми пословања и о нарушавању интереса задружног система као целине.


Суд части одлучује и о неизвршавању обавеза задруге према Савезу.


Надлежност, састав и организација суда части, начин избора и поступак у стварима из његове надлежности утврђују се општим актом који доноси Савез.


Суд части може изрећи:


1) опомену;


2) јавну опомену;


3) опомену пред подношење пријаве за покретање поступка од стране надлежног инспекцијског или другог државног органа;


4) покретање поступка за заштиту задружног имена и за брисање из регистра*.


Одлуке Задружне арбитраже и Суда части се јавно објављују.*


 


*Службени гласник РС, број 47/2010


 


8. Задружни регистар и задружна статистика


 


Члан 67.


Задружни регистар и задружну статистику води Савез.


 


Члан 68.


Све задруге и савези обавезни су да, по методологији и роковима које утврди Савез, благовремено достављају тачне и потпуне податке од значаја за вођење задружног регистра и задружне статистике.


Подаци које задруга означи пословном тајном не могу се давати трећим лицима, без сагласности задруге.


Савез је обавезан да најмање једанпут годишње поднесе извештај ресорном министарству, Агенцији за привредне регистре, Пореској управи и другим надлежним органима, о задругама које не извршавају обавезу прописану овим чланом.*


Списак задруга за које не постоје уредни подаци у задружном регистру и задружној статистици, као и задруга које се нису подвргле вршењу Задружне ревизије сходно Закону, може бити и јавно објављен.*


 


*Службени гласник РС, број 47/2010


 


9. Задружна ревизија


 


Члан 69.


Студентско омладински задружни савез Србије* 
обезбеђује обављање задружне ревизије свих омладинских и студентских задруга, на начин утврђен Законом и правилима о задружној ревизији.


Задружна ревизија је обавезна за све задруге.


 


*Службени гласник РС, број 47/2010


 


Члан 70. 


Задруге и задружни савези су дужни да обезбеде средства, податке, документа и друге услове за вршење задружне ревизије.


 


Члан 71.


Ревизијски савез је дужан да поднесе пријаву надлежном органу за покретање поступка ако, на основу извештаја о задружној ревизији, оцени да је учињено:


1) кривично дело;


2) привредни преступ;


3) прекршај.


Под прекршајем се сматра и када задруга учини повреду одредби Општих правила.*


 


*Службени гласник РС, број 47/2010


 


IV. ПРЕЛАЗНЕ И ЗАВРШНЕ ОДРЕДБЕ


 


Члан 72.


Генерални секретар Савеза стара се о спровођењу ових правила и даје одговарајућа упутства и стручна мишљења.


 


Члан 73.


Омладинске и студентске* 
задруге су дужне да усагласе своју организацију, пословање и опште акте са овим правилима.


 


*Службени гласник РС, број 47/2010


 


Члан 74.


Постојеће задруге су дужне да потврду о упису у задружни регистар доставе државног органа, задружног ревизора, послодавца или другог органа и организације*.


Савез може да објави податке о задругама који нису означени као пословна тајна, а који су од интереса за задруге и задружни систем.*


 


*Службени гласник РС, број 47/2010


   


Члан 75.


Ова правила ступају на снагу осмог дана од дана објављивања у „Службеном листу СРЈ”.


 

 Бр: 51-98


20. марта 1998. године


Београд

 


Генерални секретар 



Милосав Пурић, с. р. 

 


Председник Скупштине



Божидар Шуберић, с. р.