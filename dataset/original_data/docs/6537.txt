На основу члана 214а ст. 1. и 4. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15, 96/15 – др. закон и 92/16) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
УРЕДБУ
о утврђивању лучког подручја луке у Апатину
"Службени гласник РС", број 2 од 13. јануара 
				2017.
   
Члан 1.
Овом уредбом утврђује се подручје луке у Апатину у складу са Стратегијом развоја водног саобраћаја Републике Србије од 2015. до 2025. године („Службени гласник РС”, број 3/15), документима просторног и урбанистичког планирања и планским документима који се односе на управљање водама.
Члан 2.
Лучко подручје из члана 1. ове уредбе чине катастарске парцеле бр. 7805/1, 7805/2, 7805/3, 7805/4, 7805/5, 7805/6, 7805/7, 7805/8 и 7805/22 уписане у лист непокретности број 844 Катастарске општине Апатин, укупне површине 34 hа 99 а 15m².
Саставни део лучког подручја из става 1. овог члана је и сидриште луке омеђено координатним тачкама.
Члан 3.
На основу ове уредбе извршиће се забележба лучког подручја у катастру непокретности.
Агенција за управљање лукама доставиће потребну документацију надлежном правобранилаштву које ће извршити спровођење забележбе из става 1. овог члана.
Члан 4.
Графички прикази подручја и координате сидришта из члана 2. ове уредбе је одштампан уз ову уредбу и чини њен саставни део.
Члан 5.
Ова уредба ступа на снагу осмог дана од дана објављивања у „Службеном гласнику Републике Србије”.
05 број 110-209/2017
У Београду, 13. јануарa 2017. године
Влада
Председник,
Александар Вучић, с.р.