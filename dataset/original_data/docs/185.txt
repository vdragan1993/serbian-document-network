Редакцијски пречишћен текст

 
 
На основу члана 33. ст. 2. и 3. и члана 43. став 1. Закона о Влади („Службени гласник РС”, бр. 55/05 и 71/05 – исправка), 
Влада доноси 
 
 
ОДЛУКУ
о образовању Комисије за израду Грађанског законика 
„Службени гласник РС“, бр. 104 од 17. новембра 2006, 110 од 8. децембра 2006


- исправка
 
 
1. Образује се Комисија за израду Грађанског законика (у даљем тексту: Комисија). 
 
2. За чланове Комисије именују се: 
1) за председника: 
– др Слободан Перовић, професор Грађанског права у пензији; 
2) за чланове: 
– др Миодраг Орлић, професор Грађанског права у пензији; 
– др Мирко Васиљевић, декан Правног факултета у Београду; 
– др Оливер Антић, редовни професор Правног факултета у Београду; 
– др Предраг Шулејић, професор Грађанског права у пензији; 
– др Марина Јањић-Комар, редовни професор Правног факултета у Београду; 
– др Олга Цвејић-Јанчић, редовни професор Правног факултета у Новом Саду; 
– др Милан Париводић, министар за економске односе са иностранством; 
– Зоран Балиновац, директор Републичког секретаријата за законодавство: 
– Снежана Андрејевић, судија Врховног суда Србије; 
– Војислав Недић, председник Адвокатске коморе Београда; 
– Ђурђе Нинковић, адвокат из Београда, и 
3) за секретара: 
– Ратомир Слијепчевић, генерални секретар Удружења правника Србије. 
 
3. Комисија се образује ради кодификације грађанског права и израде текста Грађанског законика. 
 
4. Комисија може, ради ефикаснијег обављања својих активности, образовати сталне или повремене радне групе и ангажовати експерте из области грађанског права. 
 
5. Комисија у свом раду може користити стручну помоћ одговарајућих међународних организација и институција. 
 
6. Стручне и административно-техничке послове за потребе Комисије обављаће Министарство правде. 
 
7. Комисија може донети пословник о своме раду. 
 
8. Комисија је дужна да о свом раду подноси извештај надлежном одбору Владе сваких 60 дана, а Влади сваких 90 дана. 
 
9. Комисија је дужна да Министарству правде достави текст Грађанског законика у року од годину дана од дана ступања на снагу ове одлуке. 
 
10. Висина накнаде за рад чланова Комисије одредиће се актом Владе. 
 
11. Материјалне, техничке и друге услове за рад Комисије обезбедиће Генерални секретаријат Владе. 
 
12. Ова одлука ступа на снагу осмог дана од дана објављивања у Службеном гласнику Републике Србије.*
 *Службени гласник РС, број 110/2006
 
05 број 02-9880/2006
У Београду, 16. новембра 2006. године

Влада
Председник,

Војислав Коштуница, с.р.