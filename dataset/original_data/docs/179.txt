На основу члана 26. став 2. Закона о Влади Републике Србије
(„Службени гласник РС”, бр. 5/91 и 45/93), 
Влада Републике Србије доноси
 
 
ОДЛУКУ
о образовању Радне групе
за организовање контроле промета робе преко границе
„Службени гласник
РС“, број 54 од 24. јуна 2005.
 
 
1. Образује се Радна група за организовање контроле промета
робе преко границе (у даљем тексту: Радна група).
 
2. Задатак Радне групе јесте праћење стања и предлагање
мера надлежним органима у области спречавања нелегалног промета и организовања контроле
промета робе на транспортним правцима, односно путевима преко којих се може вршити
пренос робе преко границе, а на којима не постоје гранични прелази.
 
3. Председника и чланове Радне групе именује Влада Републике
Србије, посебним решењем.
 
4. Стручне и административно-техничке послове за потребе
Радне групе обавља Министарство финансија – Управа царина.
 
5. Ову одлуку објавити у „Службеном гласнику Републике Србије”.
  
05 број
119-3814/2005
У Београду, 23. јуна
2005. године

Влада Републике Србије
Председник,

Војислав Коштуница, с.р.