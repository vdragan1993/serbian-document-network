Редакцијски пречишћен текст


 

На основу члана 15. став 1. Закона о избеглицама („Службени гласник Републике Србије“, број 18/92),
Министар унутрашњих послова, по прибављеном мишљењу Комесара з избеглице, доноси
 
 
ПРАВИЛНИК

о избегличкој легитимацији
„Службени гласник РС", бр. 23 од 24. априла 1992, 139 од 30. децембра 2004.
 
 
Члан 1.
Овим правилником прописује се образац избегличке легитимације и начин вођења евиденције о издатим избегличким легитимацијама и промени боравишта избеглица.
 
Члан 2.*
Образац избегличке легитимације израђен је на картону плаве боје, величине 145 х 100 mm, на чијој се насловној страни, на средини, налази мали грб Републике Србије.
Образац из става 1. овог члана налази се у прилогу овог правилника и чини његов саставни део (Образац 1).*
 
*Службени гласник РС, број 139/2004
 
Члан 3.
У поступку издавања избегличке легитимације, избеглим лицима која су млађа од 15 година не узима се отисак прста.
 
Члан 4.
Организациона јединица Министарства унутрашњих послова у општини у којој избеглица има боравиште (у даљем тексту: надлежни орган) води регистар примљених захтева за издавање избегличке легитимације).
Регистар из става 1. овог члана води се у посебној књизи која садржи податке прописане за регистар примљених захтева за издавање личних карата.
 
Члан 5.
О издатој избегличкој легитимацији, надлежни орган води евиденцију на обрасцу картона о издатој личној карти.
Промене боравишта избеглица евидентирају се на картону из става 1. овог члана.
Картони из става 1. овог члана слажу се у посебну картотеку по азбучном реду.
 
Члан 6.
По пријему захтева за одузимање избегличке легитимације, надлежни орган ће позвати избегло лице ради одузимања избегличке легитимације и брисања из евиденције.
 
Члан 7.
Овај правилник ступа на снагу наредног дана од дана објављивања у „Службеном гласнику Републике Србије".
 
 
09 број 011-13/92
У Београду, 22. априла 1992. године
министар,
Зоран Соколовић, с. р.
 
 

 

 

 

*
 
*Службени гласник РС, број 139/2004