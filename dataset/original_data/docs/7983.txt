На
основу члана 189. став 3. Закона о здравственој заштити („Службени гласник РС”,
број 107/05), 

Министар
здравља доноси

  

ПРАВИЛНИК 

о ближим условима, начину
и поступку за добијање назива примаријус

„Службени гласник
РС“, број 51 од 16. јуна 2006.

  

Члан 1.

Овим
правилником прописују се ближи услови, начин и поступак за добијање назива примаријус.

 

Члан 2.

Назив
примаријус може се доделити доктору медицине, доктору стоматологије и дипломираном
фармацеуту који има:

1)
најмање 12 година рада у здравственој делатности, од чега шест година после положеног
специјалистичког испита;

2)
публиковане стручне и научне радове чији је једини аутор, првоименовани аутор или
коаутор, бодованих са најмање 100 бодова, у складу са овим правилником, под условом
да је 60 бодова остварио радовима у којима је једини или првоименовани аутор.

 

Члан 3.

У
поступку добијања назива примаријус, стручни и научни радови бодују се на следећи
начин:




1. Рад 
		објављен у изводу (резиме, постер) у домаћем зборнику или његовом 
		додатку (суплементу):




1) 
		једини аутор или првоименовани аутор 


4




2) 
		коаутор 


2




2. Рад 
		објављен у изводу (резиме, постер) у међународном зборнику или његовом 
		додатку (суплементу):




1) 
		једини аутор или првоименовани аутор 


8




2) 
		коаутор 


6




Постер 
		се прихвата под условом да има обављену стручну рецензију и потврду 
		организатора скупа.




3. Рад 
		објављен у целини у домаћем зборнику или његовом додатку (суплементу):




1) 
		једини аутор или првоименовани аутор 


6




2) 
		коаутор 


3




4. Рад 
		објављен у целини у међународном зборнику или његовом додатку 
		(суплементу):




1) 
		једини аутор или првоименовани аутор 


10




2) 
		коаутор 


6




5. 
		Стручни часописи – национални




1) 
		оригинални радови


 




(1) 
		једини аутор или првоименовани аутор 


15




(2) 
		коаутор 


10




6. 
		Стручни часописи – међународни 




1) 
		оригинални радови


 




(1) 
		једини аутор или првоименовани аутор


30




(2) 
		коаутор 


20




7. 
		Монографије




1) 
		једини аутор или првоименовани аутор 


20




2) један 
		од осталих аутора 


10




8. 
		Поглавља у стручним књигама




1) 
		једини аутор или првоименовани аутор 


15




2) један 
		од осталих аутора 


10




Ужа 
		специјализација бодује се са 20 бодова.




Студије 
		другог степена бодују се са 20 бодова.




Студије 
		трећег степена – докторске академске студије бодују се са 40 бодова.



Уколико
кандидат има завршене студије другог степена, односно трећег степена – докторске
академске студије, вредноваће се само студије трећег степена – докторске академске
студије.

 

Члан 4.

Прихватају
се само радови објављени у стручним часописима који имају ознаку: CIP – каталогизација
у публикацији (ISSN, ISBN, UDK, UDC).

 

Члан 5.

Период
у коме је аутор објављивао радове не може бити краћи од шест година од дана подношења
захтева, односно предлога за добијање назива примаријус.

 

Члан 6.

Захтев,
односно предлог за добијање назива примаријус подноси се министарству надлежном
за послове здравља.

Уз
захтев, односно предлог из става 1. овог члана за добијање назива примаријус достављају
се докази о испуњености услова из чл. 2–5. овог правилника, и то:

1)
оверена фотокопија дипломе о завршеним специјалистичким студијама;

2)
кратка радна биографија;

3)
потврда одговарајуће здравствене, односно друге установе, као и приватне праксе
о укупној дужини рада у здравственој делатности, односно специјалистичког стажа;

4)
списак објављених стручних и научних радова, који треба да садржи: назив рада, све
ауторе, наслов часописа, зборника, односно друге публикације, годину објављивања
и страну, односно стране на којима је рад одштампан;

5)
фотокопија сваког рада са списка: насловна страна часописа, зборника, односно друге
публикације, страна на којој се налазе имена чланова редакционог одбора (рецензија),
страна, односно стране на којима је рад одштампан;

6)
уз радове одштампане у изводу (резиме, постер) – оригинал рада у целини.

 

Члан 7.

О
поднетим, односно објављеним стручним и научним радовима кандидата за доделу назива
примаријус министарство надлежно за послове здравља прибавља мишљење Српског лекарског
друштва, односно Фармацеутског друштва Србије.

Приликом
одлучивања о добијању назива примаријус здравственим радницима са територије аутономне
покрајине, претходно се прибавља мишљење надлежног органа аутономне покрајине, у
складу са законом.

 

Члан 8.

Дипломе
о додели назива примаријус уручује министар надлежан за послове здравља, на свечан
начин, уз присуство председника Српског лекарског друштва и Фармацеутског друштва
Србије и председника комисија ових друштава.

 

Члан 9.

Даном
почетка примене овог правилника престаје да важи Правилник о условима за добијање
назива примаријус („Службени гласник РС”, број 96/92).

 

Члан 10.

Овај
правилник ступа на снагу осмог дана од дана објављивања у „Службеном гласнику Републике
Србије”, а примењује се од 1. јула 2006. године.

  

Број 110-00-114/06-02

У Београду, 1. јуна 2006. године

Министар,

проф. др Томица Милосављевић, с.р.