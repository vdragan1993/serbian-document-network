ЗАКОН


о давању гаранције 

Републике


Србије


Кредитаншталт фир Видерауфбау 

(Kreditanstalt 
fur Wiederaufbau) за задужење јавног предузећа „Електропривреда


Србије”

„Службени гласник
РС”, број 8 од 
20. фебруара 
2002.

 

 

Члан 1.

Република Србија (у даљем тексту: Јемац) преузима обавезу
да, као гарант, измири дуг Јавног предузећа „Електропривреда Србије”, Београд (у
даљем тексту: ЈП „ЕПС”), према уговору о кредиту закљученом са 

Кредитаншталт фир Видерауфбау (Kreditanstalt fur Wiederaufbau), Немачка, (у даљем тексту: KFW),
у износу од 51.129.188,00 евра (у даљем тексту: ЕУР) уколико то не учини ЈП „ЕПС”.

 

Члан 2.

Република даје гаранцију под следећим условима:

– редовна каматна стопа: утврђује се два дана пре прве исплате
новца, а једнака је важећој тржишној камати Европске монетарне уније за дугорочне
зајмове и умањена је за вредност субвенције Немачке Владе KFW-у,

– затезна каматна стопа: у случају неблаговременог плаћања,
редовна каматна стопа + 2% на годишњем нивоу, али не мање од EURIBOR + 2% у току
периода доцње,

– датум плаћања камате и главнице: платива полугодишње
30. јуна и 30. децембра сваке године почев од 30. децембра 2004. године и завршно
са 30. јуном 2013. године,

– рок отплате обавеза: једанаест година и осам месеци у
који улази период почека од три године и два месеца,

– отплата главнице: у 18 једнаких транши по ЕУР
2.840.510,44.

 

Члан 3.

Средствима зајма ЈП „ЕПС” ће купити робу и услуге, односно
закључиће са једним или више уговарача један или више уговора за набавку опреме
и сличне услуге за обнављање опреме рудника лигнита и генерални ремонт електрана.

 

Члан 4.

Отплата обавеза вршиће се из средстава која ће обезбедити
ЈП „ЕПС”.

Уколико Јемац изврши обавезу за рачун ЈП „ЕПС” организација
која обавља платни промет преноси одговарајући износ са рачуна зајмопримца на рачун
буџета Републике.

 

Члан 5.

Овај
закон ступа на снагу наредног дана од дана објављивања у „Службеном гласнику Републике
Србије”.