На основу члана 24. став 3. Закона о управљању отпадом („Службени гласник РС”, број 36/09) и члана 57. став 5. Закона о заштити животне средине („Службени гласник РС”, бр. 135/04, 36/09, 36/09 – др. закон и 72/09 – др. закон),
Министар животне средине и просторног планирања доноси
 
РЕШЕЊЕ
"Службени гласник РС", број 74 од 15. 
				октобра 2010.
 
1. Овлашћује се Институт за рударство и металургију Бор, Зелени булевар 35, за испитивање отпада, и то за:
1) узорковање отпада по методама утврђеним српским стандардима, међународно признатим стандардима или другим документованим важећим методама;
2) карактеризацију отпада (физичка и хемијска испитивања отпада): ради класификације отпада за прекогранично кретање, третман и одлагање.
2. Послови испитивања отпада ради класификације отпада за прекогранично кретање, третман и одлагање отпада вршиће се за: јаловине, шљаке, концентрате (све на бази бакра); легуре/отпадне материјале на бази племенитих метала; легуре бакра/отпадне материјале на бази бакра односно металне отпаде из Каталога отпада у складу са прописом којим се уређује категорија, испитивање и класификација отпада, који припадају групама: 
– 01 Отпади који потичу од истраживања, ископавања из рудника или каменолома, и физичког и хемијског третмана минерала;
– 02 Отпади из пољопривреде, хортикултуре, аквакултуре, шумарства, лова и риболова, припреме и прераде хране;
– 06 Отпади од неорганских хемијских процеса (06 01 01 сумпорна и сумпораста киселина);
– 10 Отпади из термичких процеса (10 08 из термичке металургије осталих обојених метала);
– 16 Отпади који нису другачије специфицирани у каталогу;
– 17 Грађевински отпад и отпад од рушења (укључујући и ископану земљу са контаминираних локација).
3. Ово решење објавити у „Службеном гласнику Републике Србије.”
Број 19-00-00036/2010-02
У Београду, 7. октобра 2010. године 
Министар,
др Оливер Дулић, с.р
.