На основу члана 14. став 1. тачка 4. Закона о Народној банци Србије („Службени гласник РС”, бр. 72/2003, 55/2004, 85/2005 – др. закон, 44/2010, 76/2012 и 106/2012) и тачке 4. став 3. Одлуке о условима и начину спровођења операција на отвореном тржишту („Службени гласник РС”, број 45/2011),
Извршни одбор Народне банке Србије доноси
 
 
ОДЛУКУ
о утврђивању главних операција на отвореном тржишту

"Службени гласник РС", број 119 од 
	17. децембра 2012.
 
1. Овом одлуком утврђују се главне операције на отвореном тржишту које спроводи Народнa банка Србије (у даљем тексту: главне операције).
2. Главне операције су реверзне репо трансакције, односно репо трансакције продаје хартија од вредности, с роком доспећа трансакције од једне недеље (од пет до девет дана). 
	
На аукцијама организованим ради спровођења трансакције из става 1. ове тачке Народна банка Србије ће се руководити референтном каматном стопом.
Аукције из става 2. ове тачке спроводиће се по правилу једном недељно, у складу са Одлуком о условима и начину спровођења операција на отвореном тржишту.
3. Даном ступања на снагу ове одлуке престаје да важи Одлука о утврђивању главних операција на отвореном тржишту („Службени гласник РС”, број 67/2012).
4. Ова одлука ступа на снагу наредног дана од дана објављивања у „Службеном гласнику Републике Србије”. 
	
 
ИО НБС број 49
У Београду, 14. децембра 2012. године
ПредседавајућаИзвршног одбора Народне банке Србије
гувернер
Народне банке Србије,
др Јоргованка Табаковић,
с.р.