На основу члана 19. Закона о испитивању, жигосању и обележавању ватреног оружја и муниције („Службени гласник Републике Србије”, број
46/95),
Министар надлежан за послове индустрије
у споразуму са министром
надлежним за унутрашње послове, доноси
 
 
ПРАВИЛНИК



о условима, начину и поступку испитивања, жигосања и обележавања ватреног оружја 
и муниције
„Службени
гласник РС”, број 28 од 21. јуна 1996.
 
 
Члан
1.
Овим правилником
утврђују се услови, начин, поступак и врсте испитивања, односно контроле
ватреног оружја, муниције, елемента муниције и направа, начин жигосања,
обележавања и контроле паковања муниције и одређују знакови за жигосање и
обележавање, односно жиг, облик и садржина потврде и налепнице за обележавање
муниције.
 
Члан
2.
Испитивање, жигосање
и обележавање ватреног оружја, муниције, елемената муниције и направа обавља се
ради потврђивања њихове исправности и квалитета према прописаним стандардима,
техничким нормативима и нормама квалитета.
 
Члан
3.
Ватрено оружје и
направе испитују се ако је извршена:
1) замена неког
битног конструктивног дела уз подешавање дела у склопу оружја;
2) промена
димензија;
3) промена
отпорности битних конструктивних делова изазвана механичком или неком другом
обрадом (ковањем, глодањем, стругањем, бушењем, заваривањем, брушењем,
еродирањем, гравирањем и др.).
 
Члан
4.
Испитивање ватреног
оружја обухвата контролу оружја пре торментације, торментацију и контролу после
торментације.
 
Члан
5.
Контрола ватреног
оружја пре торментације обухвата:
1) контролу нанетих
ознака на оружју;
2) визуелну
контролу;
3) контролу
димензија;
4) контролу
сигурности функционисања оружја.
 
Члан
6.
Контролом нанетих
ознака проверава се да ли се на једном од битних конструктивних делова оружја
налазе следећа обележја:
1) назив, фирма или
фабрички знак који носи произвођач;
2) серијски број за
евидентирање оружја;
3) ознака модела
која омогућава идентификацију оружја;
4) назив метка који
се може испаљивати из цеви.
 
Члан
7.
Визуелном контролом
проверава се квалитет површинске обраде, постојање површинских дефеката,
нечистоћа и корозија на оружју, грешке при раду битних конструктивних делова,
деформације цеви или лежишта.
 
Члан
8.
Контролом димензија
проверава се калибар цеви, димензија лежишта метка, величина зазора између чела
цеви и баскиле, дужина цеви и сигурност брављења.
 
Члан
9.
Контролом сигурности
функционисања оружја проверавају се механизми за: пуњење полуаутоматског оружја
(убацивање метка у цеви, извлачење метка из цеви, избацивање метка), затварање,
окидање и опаљење метка, запињање и кочење и други механизми посебно значајни
за правилно и безбедно функционисање и ношење оружја.
 
Члан
10.
Торментација се врши
на готовом оружју или битним конструктивним деловима оружја испаљивањем по два
торментачна метка.
Готовим оружјем, у
смислу овог правилника, сматра се и оружје које се накнадно брунира или
гравира, као и оружје склопљено од испитаних битних конструктивних делова.
Код вишецевног
оружја, свака цев се испитује испаљивањем по два торментачна метка по цеви, а
код револвера свако лежите у добошу испитује се испаљивањем по једног
торментачног метка.
 
Члан
11.
Контрола оружја
после торментације обухвата проверу сигурности функционисања оружја, визуелну
контролу и димензионалну контролу.
 
Члан
12.
Испитивање муниције
и елемената муниције врши се проверавањем узетих узорака сваке поједине серије
произведене муниције.
 
Члан
13.
Муниција се пакује у
амбалажу погодну за руковање. Јединица основног паковања затвара се на прописан
начин и обележава се следећим ознакама:
1) назив или знак
произвођача или онога за кога се муниција лаборише;
2) назив метка према
стандардима;
3) индентификациони
број серије и број метака у основном паковању.
На муницију високих
перформанси и торментачну муницију ставља се додатна ознака која јасно
упозорава да се муниција не може користити у нормалним условима експлоатације
оружја и из оружја које није било подвргнуто специјалном испитивању.
 
Члан
14.
Жигосање ватреног
оружја и направа врши се ако је испитивањем утврђено да испуњавају услове
прописане стандардима, техничким нормативима и нормама квалитета.
 
Члан
15.
Жигосање ватреног
оружја и направа врши се после испитивања тако што се на битним конструктивним
деловима на видљив начин утискују торментачни жигови дати у Прилогу 1. који је
одштампан уз овај правилник и чини његов саставни део.
Битни конструктивни
делови из става 1. овог члана јесу:
1) свака цев и
глава, усадник, навлака, затварач (тело и глава затварача), сандук, код свих
врста оружја, сем револвера;
2) цев, добош,
усадник, код револвера;
3) цев, свако
лежиште и затварач (тело и глава затварача), код оружја чије лежиште није
израђено у цеви.
 
Члан
16.
За ватрено оружје и
направе за које је у поступку испитивања утврђено да испуњавају прописане
услове издаје се писана потврда на Обрасцу број 1. који је одштампан уз овај
правилник и чини његов саставни део.
Потврда садржи:
врсту испитиваног оружја, односно направе, отисак утиснутог жига и друге
прописане ознаке за ватрено оружје, односно направе, врсту испитивања, место и
датум испитивања.
 
Члан
17.
Обележавање муниције
и елемената муниције врши се после утврђивања испуњености услова прописаним
стандардима, техничким нормативима и нормама квалитета.
У свако паковање
муниције, односно елемената муниције за које је утврђено да испуњавају
прописане услове ставља се писана потврда о извршеном испитивању, а на омоту
паковања прописана налепница.
 
Члан
18.
Писана потврда о
извршеном испитивању муниције, односно елемената муниције издаје се на Обрасцу
број 2, који је одштампан уз овај правилник и чини његов саставни део.
Налепница која се
ставља на свако паковање муниције односно елемената муниције израђује се од
хартије или другог одговарајућег материјала и има облик траке, а димензије
налепнице зависе од величине омота на који се налепница ставља.
Налепница садржи
податке о организацији која је извршила испитивање и обележавање муниције,
односно елемената муниције и утиснут жиг коначног пријема означен под редним
бројем 11. Прилога 1.
 
Члан
19.
Даном ступања на
снагу овог правилника престаје да важи Правилник о поступку за испитивање и
жигосање, односно обележавање ручног ватреног оружја, муниције и ручних апарата
(„Службени гласник СРС”, број 15/73).
 
Члан
20.
Овај правилник ступа
на снагу осмог дана од дана објављивања у „Службеном гласнику Републике
Србије”.
 
Број 110-00-3/96-01
У Београду, 29. маја
1996. године
Министар
индустрије,
мр 
Оскар Фодор, с.р.
Министар
унутрашњих послова,
Зоран Соколовић, с.р.