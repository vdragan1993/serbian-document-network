Редакцијски пречишћен текст
 
 
 
 
На основу члана 68. став 2. Закона о Народној банци Србије („Службени гласник РС”, бр. 72/03 и 55/04) и члана 51. став 2. Закона о банкама („Службени гласник РС”, број 107/05), 
Гувернер Народне банке Србије доноси 
 
ОДЛУКУ 
о електронском потписивању докумената с подацима које банке достављају Народној банци Србије
 “Службени гласник РС”, бр. 28 од 24. априла 2009, 47 од 26. јуна 2009. 
 
 
1. Овом одлуком утврђује се обавеза банака да електронски потписују документе с подацима које су, у складу с прописима, дужне да достављају Народној банци Србије. 
Подаци из става 1. ове тачке садржани су у електронским документима који се у XML формату достављају 
Народној банци Србије – Информационој технологији – Централном пријемном одељењу, у складу са упутствима којима се уређује електронско достављање података Народној банци Србије. 
 
2. Документе из тачке 1. ове одлуке банке потписују квалификованим електронским потписом, у складу са законом којим се уређује електронски потпис. 
Изузетно од става 1. ове тачке, документе из тог става банке могу, и то до 30. септембра 2009. године, потписивати и електронским потписом – коришћењем електронских сертификата које издаје Народна банка Србије.* 
Ближи технички услови и начин електронског потписивања докумената из става 1. ове тачке уређују се упутством, које Народна банке Србије објављује на својој Интернет презентацији. 
 
*Службени гласник РС, број 47/2009 
 
3. Ова одлука објављује се у „Службеном гласнику РС” и ступа на снагу 1. јула 2009. године. 
 
            О. број 32 
            У Београду, 16. априла 2009. године 
            Гувернер 
            Народне банке Србије, 
            Радован Јелашић, с.р. 
 
 
ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ ОДЛУКЕ 
 
Одлука о допуни Одлуке о електронском потписивању докумената с подацима које банке достављају Народној банци Србије: „Службени гласник РС“, број 47/2009-20
 
2. Ова одлука објављује се у „Службеном гласнику РС“ и ступа на снагу 1. јула 2009. године.