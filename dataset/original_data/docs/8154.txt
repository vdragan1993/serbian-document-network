На основу
члана 62. став 3. Закона о доприносима за обавезно социјално осигурање („Службени
гласник РС”, број 84/04), и члана 24. Статута Републичког завода за здравствено
осигурање („Службени гласник РС”, бр. 33/99, 16/00, 34/02 и 69/02),

Управни
одбор Републичког завода за здравствено осигурање, на седници одржаној 30. септембра
2004. године, доноси

	 

ОДЛУКУ

о начину плаћања доприноса за обавезно здравствено осигурање страних држављана који се налазе на школовању или стручном усавршавању на територији републике србије

„Службени гласник
РС”, број
111 од 12. октобра 2004.

 

 

Члан 1.

Страни
држављанин, који се налази на школовању или стручном усавршавању у образовној уставнови
на територији Републике Србије плаћа допринос за обавезно здравствено осигурање
(у даљем тексту: допринос) на начин утврђен овом одлуком:

Члан 2.

Страни
држављанин из члана 1. ове одлуке, плаћа месечни износ доприноса који се добија
применом стопе од 12,30% на основицу коју чини просечна месечна зарада у Републици
исплаћена у четвртом кварталу претходне године.

Допринос
плаћају:

– студенти,
за период од 1. октобра текуће до краја фебруара наредне године, односно за период
од 1. марта до краја септембра наредне године,

– ученици
средњих школа, за период од 1. септембра текуће до краја августа наредне године.

Изузетно
од одредбе става 2. овог члана, уколико школовање или стручно усавршавање траје
краће од годину дана, допринос из става 1. овог члана се плаћа за онолико месеци
колико траје школовање или стручно усавршавање.

Члан 3.

Допринос
се уплаћује на прописани уплатни рачун пре уписа на школовање или стручно усавршавање.

Члан 4.

На основу
доказа о извршеној уплати, Филијала Републичког завода за здравствено осигурање
код које страни држављанин остварује право по основу обавезног здравственог осигурања,
издаје страном држављанину уверење о плаћеном доприносу.

Уверење
из става 1. овог члана предаје се установи код које се страни држављанин налази
на школовању или стручном усавршавању приликом приликом уписа или овере семестра.

Члан 5.

Ова одлука ступа на снагу наредног
дана од дана објављивања у „Службеном гласнику РС”.

 

 

01 број
416-321/04

У Београду,
30. септембра 2004. године

Управни
одбор Републичког завода за здравствено

осигурање
– Београд

Председник,


Рајко
Косановић, с.р.