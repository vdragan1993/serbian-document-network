Редакцијски пречишћен текст
 
 
 
 
На основу члана 44. став 1, члана 45. став 3. и члана 49. Закона о евиденцијама у области рада (“Службени лист СРЈ”, бр. 46/96), 

Савезна влада доноси
 
 
ОДЛУКА
о 
јединственим методолошким принципима за вођење евиденција у области рада и 
обрасцима пријава и извештаја
„Службени лист СРЈ”, бр. 40 од 1. августа 1997, 25 од 16. јуна 2000, "Службени гласник РС", бр. 15 од 19. марта 2010 

- др. правилник, 54 од 4. августа 2010. 

- др. уредба
 
 
I. ОСНОВНЕ ОДРЕДБЕ
 
1. Овом одлуком прописују се јединствени методолошки принципи за вођење евиденција у области рада начин уношења података, заштита и обезбеђење комуникационог повезивања података) и обрасци за вођење евиденција у области рада.
2. Евиденције у области рада воде се уношењем података у обрасце прописане овом одлуком.
 
II. НАЧИН ВОЂЕЊА ЕВИДЕНЦИЈА У ОБЛАСТИ РАДА
 
3. У евиденције у области рада подаци се уносе на следећи начин:
1) јединствени матични број грађана уноси се на начин прописан Законом о увођењу јединственог матичног броја грађана („Службени лист СФРЈ„, бр. 58/76);
2) као податак о делатности послодавца уноси се назив активности које у виду занимања обавља послодавац (предузеће и друго правно лице, физичко лице, државни орган и орган јединице локалне самоуправе), и шифра делатности према Закону о класификацији делатности и о Регистру јединица разврставања („Службени лист СРЈ„, бр. 31/96);
3) као податак о радном односу уноси се одговарајући податак о врсти радног односа или ангажовања на основу уговора закљученог са послодавцем, при чему се примењује следећа класификација:
а) радни однос на неодређено време;
б) радни однос на одређено време;
в) приправник;
г) приправник – волонтер;
д) допунски рад;
ђ) привремени и повремени послови;
е) сезонски рад;
ж) привремено радно ангажовање;
з) инвалид;
4) као податак о радном месту уноси се назив послова и задатака које је послодавац утврдио својим општим актом и ознака о врсти радног места (да ли је новоотворено или упражњено);
5) матични број регистра послодавца уноси се као нумеричка ознака – матични број регистра који је добијен уписом у Регистар јединица разврставања;
6) регистарски број пријаве о слободном радном месту уноси се као нумеричка ознака од 13 места којом се означава свака пријава коју прими организација за запошљавање, на следећи начин: у првих пет места уписује се шифра општине, у шестом последња цифра године у којој се пријава региструје, у следећих шест редни број пријаве, а последња тринаеста цифра је контролни број по модулу 11;
7) као податак о радном стажу уноси се, у складу са прописима о пензијском и инвалидском осигурању, број година и месеци навршеног стажа који се рачуна са ефективним трајањем, са увећаним трајањем, као и посебан стаж;
8) о радном искуству уноси се податак о:
а) потребном радном искуству за обављање послова радног места;
б) број месеци радног искуства које је појединац стекао у радном односу, кроз радно ангажовање или волонтерски рад у степену стручне спреме одређеног занимања;
9) податак о занимању исказује се на следећи начин:
а) за запослено лице – као назив и шифра одређених послова и радних задатака које запослени обавља ради производње материјалних и других добара, односно ради вршења услуга и стицања зараде, без обзира на делатност;
б) за незапослено лице – као назив и шифра којом се означава стручна и радна оспособљеност незапосленог за вршење одређених послова, без обзира на делатност;
10) податак о врсти стручне спреме исказује се као назив и шифра школе односно факултета чијим је завршавањем појединац оспособљен за одређену врсту послова;
11) као податак о степену стручне спреме уноси се степен стручне спреме који је појединац добио завршавањем верификованог програма образовања у организацији овлашћеној за извођење таквог програма или других видова образовања признати законом, према следећој класификацији:
 




I   степен


–   завршено   основно   образовање   и   одговарајући   програм за I   степен   стручне   спреме. У   овај степен   разврставају   се и лица без   стручне   спреме,   односно   неквалификовани   радници;




II   степен


–   завршено   основно   образовање   и одговарајући   програм за II   степен   стручне   спреме. У   овај степен   разврставају   се и   полуквалификовани   радници,   лица са   признатом   нижом стручном   спремом, као   и лица са   завршеним   двогодишњим   заједничким   основама   средњег усмереног   образовања;




III   степен


–   завршено   трогодишње   средње   образовање   или   завршене   двогодишње   заједничке   основе   усме-реног   образовања   и   одговарајући   програм за III   степен стручне   спреме. У   овај степен   разврставају   се и лица са   завршеном   трогодишњом   школом за   квалификоване   раднике, као   и лица са завршеном   двогодишњом   средњом   школом, пре него   што је   школовање   постало   трогодишње;




IV   степен


–   завршено   четворогодишње   средње   образовање   или   завршене   двогодишње   заједничке   основе   усмереног   образовања   и   одговрајући   програм за IV   степен   стручне   спреме, или   завршена   гимназија. У   овај степен   разврставају   се и лица са   завршеном   стручном   школом у трогодишњем   трајању, пре   него што је   школовање   постао   четворогодишње;




V   степен


–   завршено   једногодишње   специјалистичко   образовање   након   средњег   образовања   или завршено   петогодишње   средње   образовање. У   овај степен разврставају   се и лица са   завршеном   школом за   висококвалификоване   раднике;




VI/1   степен 


–   завршен   образовни   програм за VI/1   степен стручне   спреме. У   овај степен   разврставају   се и лица са   завршеном   вишом   школом, као и   лица са   савладаним   програмом I   степена   студија на   факултету;




VI/2   степен


–   завршен   образовни   програм за VI/2   степен стручне   спреме;




VII/1   степен 


–   завршен   образовни   програм за VII/1   степен стручне   спреме. У   овај степен   разврставају   се и лица са   завршеним   студијама   на факултету,   високој   школи или   академији;




VII/2   степен 


–   завршен   образовни   програм за VII/2   степен стручне   спреме. У   овај степен   разврставају   се лица са   завршеним   последипломским   студијама и   академским   звањем   магистра   наука или   уметности,   као и лица са   завршеном   специјализацијом   и стручним   називом   специјалисте;




VIII   степен


–   у овај   степен   разврставају   се лица са   стеченим   научним   степеном   доктора   наука;




 

12) о постојању и врсти фактора који отежавају запошљавање уносе се следећи подаци, и то:
а) субјективни фактори – психолошки, физичко-физиолошки и здравствени, под чијим деловањем могућност за запошљавање појединца може бити умањена а статус незапослености пролонгиран;
б) објективни фактори – неусклађеност понуде и тражње запослења која утиче на могућност запошљавања појединца;
13) о посебним знањима и вештинама уноси се податак о свим способностима, функционалним знањима и вештинама које је појединац стекао завршавањем посебних програма образовања, обуком, усавршавањем или специјализацијом, а који могу да увећају његове могућности, односно да олакшају његово запошљавање;
14) податак о заради уноси се као:
а) износ бруто зараде, који подразумева износ који припада запосленом као надокнада за његов рад, а у који су укључени порези и доприноси који се плаћају на терет запосленог а нису укључени порези и доприноси на терет послодавца;
б) износ нето зараде, који подразумева износ који се исплаћује запосленом, а који представља остатак од бруто зараде по одбитку пореза и доприноса.
 
III. ЗАШТИТА И ОБЕЗБЕЂЕЊЕ КОМУНИКАЦИОНОГ ПОВЕЗИВАЊА ПОДАТКА
 
4. Заштита података у евиденцијама у области рада врши се путем њиховог прикупљања, обраде и коришћења искључиво за сврхе утврђене законом.
Заштита података обезбеђује се и кроз исправку нетачних података, као и забрану коришћења нетачних, неажурних и не-потпуних података.
5. Подаци садржани у евиденцијама у области рада који се користе за истраживачке, научне и сличне сврхе, могу се давати само у облику који не омогућава идентификацију података који су личне или поверљиве природе.
6. Лични подаци садржани у евиденцијама у области рада не могу се објављивати или саопштавати.
Уколико постоји потреба за коришћењем личних података за друге, осим у статистичке сврхе, за то се претходно обезбеђује писмена сагласност лица на које се подаци односе.
7. Ако евиденције у области рада садрже податке личне и по-верљиве природе који се ни на који начин не могу саопштавати, ти подаци у евиденцијама морају бити посебно означени.
8. У условима примене аутоматске обраде података субјекти који воде евиденцију утврђују организационе и техничко-технолошке мере заштите података од уништења, губитка, мењања или давања, неовлашћеног коришћења и неовлашћеног приступа простору и опреми која се користи у обради података.
9. Субјекти који воде евиденције у области рада и савезни орган надлежан за обраду и објављивање података обезбеђују комуникационо повезивање података и електронским путем размењују податке из база података у оквиру информационог система у запошљавању и система статистичких истраживања.
У случају када се размена података врши на начин из става 1. ове тачке, субјекти који воде евиденције посебним мерама обезбеђују заштиту прикупљених података, рачунарску и програмску опрему и преносне путеве.
 
IV. ОБРАСЦИ ПРИЈАВА И ИЗВЕШТАЈА
 
10. * За вођење евиденција у области рада и достављање података прописују се следећи обрасци пријава и извештаја:
1) * Е–1, Пријава о слободном радном месту;
2) * Е– 2, Извештај о реализацији пријаве о слободном радном месту;
3) ** Е–3, Пријава о заснивању – престанку радног односа и
4) ** Е-3/1, Пријава о заснивању – престанку радног односа за више лица;
5) * Е–4, Лични картон незапосленог лица и
6) * Е–4/1, Евиденциони картон незапосленог лица;
7) * Е–5, Регистар понуда страних послодаваца за запошљавање грађана СРЈ у иностранству;
8) * Е–6, Лични картон грађанина СРЈ у иностранству и
9) * Е–6/1, Захтев за посредовање при запошљавању у СРЈ;
10) * Е–7, Извештај о запосленим лицима које послодавац упућује на привремени рад у иностранство.
Обрасци су прилагођени за аутоматску обраду података.
11. * Обрасци Е–1 до Е–7 из тачке 10. одштампани су уз ову одлуку и чине њен саставни део.
12. Евиденција о корисницима права инвалидског осигурања води се на обрасцу МИН који је прописан Одлуком о обрасцима пријава података за матичну евиденцију о осигураницима и корисницима права из пензијског и инвалидског осигурања.
 
НАПОМЕНА ИЗДАВАЧА: 
* Престале су да важе тач. 10. и 11. у делу који се односи на запошљавање, осим обрасца Е-3 Пријава о заснивању – престанку радног односа и обрасца Е-3/1 Пријава о заснивању – престанку радног односа за више лица. (види члан 41. Правилника – 15/2010-87).
** Престале су да важе одредбе тач. 10. и 11. у делу који се односи на образац Е-3 – Пријава о заснивању-престанку радног односа и Е-3/1 – Пријава о заснивању-престанку радног односа за више лица (види члан 13. Уредбе - 54/2010-3).

 
V. ПРЕЛАЗНЕ И ЗАВРШНЕ ОДРЕДБЕ
 
13. Даном ступања на снагу ове одлуке престаје да важи Упутство о методолошким принципима за вођење евиденција у области рада и о средствима, начину и роковима достављања пријава и извештаја („Службени лист СФРЈ”, бр. 58/77, 49/82 и 23/86).
14. Ова одлука ступа на снагу 1. јануара 1998. године.
 
Савезна влада
Е. п. бр. 242 Председник,
31. јула 1997. године
др 
Радоје Контић, с. р.
Београд
 
 
У вези са важењем образаца види напомену издавача уз тач. 10. и 11. 


 


– у обрасцу Е-1 после речи: “датум пријема пријаве” и “датум оглашавања пријаве” број поља за уписивање повећава се са шест на осам;*
 

 *Службени гласник РС, број 25/2000
 

– у обрасцу Е-2 после речи: “датум пријема извештаја” и “датум поновног оглашавања слободног радног места” број поља за уписивање повећава се са шест на осам;*
 

 *Службени гласник РС, број 25/2000
 

– у обрасцу Е-3 после речи: “датум пријема пријаве”, “датум заснивања радног односа” и “датум престанка радног односа” број поља за уписивање повећава се са шест на осам;*
 

 *Службени гласник РС, број 25/2000
 




–  у обрасцу Е-3/1 после речи: “датум пријема пријаве”, “датум заснивања  радног односа” и “датум престанка радног односа” број поља за уписивање  повећава се са шест на осам;*
 

 *Службени гласник РС, број 25/2000
 

– у обрасцу Е-4 после речи: “датум пријављивања”, “датум рођења”, “датум пријаве на евиденцију”, “датум почетка коришћења права”, “датум престанка коришћења права”, “датум запослења”, “датум престанка рада”, “заказано јављање”, “датум јављања”, “датум посредовања”, “датум” и “одобрен боравак” број поља за уписивање повећава се са шест на осам;*
 

 *Службени гласник РС, број 25/2000
 

 

 
 

 

 


– у обрасцу Е-5 после речи: “датум пријема понуде” и “рок за реализацију понуде” број поља за уписивање повећава се са шест на осам;*
 

 *Службени гласник РС, број 25/2000

 
 

– у обрасцу Е-6 после речи: “датум рођења”, “датум одласка у иностранство”, “датум пријема страног држављанина”, “датум повратка из иностранства”, “датум посредовања” и “датум” број поља за уписивање повећава се са шест на осам;*
 

 *Службени гласник РС, број 25/2000
 
 


– у обрасцу Е-6/1 после речи: “од ког датума може да прихвати понуђено запослење” број поља за уписивање повећава се са шест на осам;*
 

*Службени гласник РС, број 25/2000
 

– у обрасцу Е-7 после речи: “датум пријема извештаја” и “датум упућивања - повратка”, број поља за уписивање повећава се са шест на осам.*
 

 *Службени гласник РС, број 25/2000