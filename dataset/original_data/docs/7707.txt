На основу члана 22. став 4. Закона о библиотечко-информационој делатности (,,Службени гласник РС”, број 52/11), на предлог Народне библиотеке Србије,
Министар културе и информисања доноси 
 
РЕШЕЊЕ
о одређивању библиотека које обављају матичне функције у библиотечко-информационој делатности

"Службени гласник РС", број 122 
				од 25. децембра 2012.
 
1. Матичне функције на територији Републике Србије за јавне библиотеке, школске библиотеке, специјалне библиотеке, као и информационе центре при другим установама, организацијама или удружењима обављају: 
1) Библиотека града Београда на територији града Београда;
2) Народна библиотека Бор на територији општина Бор, Кладово, Мајданпек и Неготин;
3) Матична библиотека ,,Љубомир Ненадовић” Ваљево на територији града Ваљева и општина Лајковац, Љиг, Мионица, Осечина и Уб;
4) Народна библиотeка ,,Бора Станковић” Врање на територији града Врања и општина Босилеград, Бујановац, Витина, Владичин Хан, Гњилане, Косовска Каменица, Ново Брдо, Прешево, Сурдулица и Трговиште;
5) Матична библиотека ,,Светозар Марковић” Зајечар на територији града Зајечара и општина Бољевац, Књажевац и Сокобања;
6) Народна библиотека ,,Радислав Никчевић” Јагодина на територији града Јагодине и општина Деспотовац, Параћин, Рековац, Свилајнац и Ћуприја; 
7) Градска библиотека ,,Вук Караџић” Косовска Митровица на територији општина Дечани, Вучитрн, Ђаковица, Звечан, Зубин Поток, Исток, Клина, Косовска Митровица, Лепосавић, Пећ и Србица;
8) Народна библиотека ,,Вук Караџић” Крагујевац на територији града Крагујевца и општина Аранђеловац, Баточина, Кнић, Лапово, Рача и Топола;
9) Народна библиотека ,,Стефан Првовенчани” Краљево на територији градова Краљево и Нови Пазар и општина Врњачка Бања, Рашка и Тутин;
10) Народна библиотека Крушевац на територији града Крушевца и општина Александровац, Брус, Варварин, Трстеник и Ћићевац;
11) Народна библиотека ,,Радоје Домановић” Лесковац на територији града Лесковца и општина Бојник, Власотинце, Лебане, Медвеђа и Црна Трава;
12) Народна библиотека ,,Стеван Сремац” Ниш на територији града Ниша и општина Алексинац, Гаџин Хан, Дољевац, Мерошина, Ражањ и Сврљиг;
13) Народна библиотека Пирот на територији општина Пирот, Бабушница, Бела Паланка и Димитровград;
14) Народна библиотека ,,Илија М. Петровић” Пожаревац на територији града Пожаревца и општина Велико Градиште, Голубац, Жабари, Жагубица, Кучево, Мало Црниће и Петровац на Млави;
15) Народна библиотека „Миладин Поповић” Приштина на територији општина Глоговац, Гора, Качаник, Косово поље, Липљан, Обилић, Ораховац, Подујево, Призрен, Приштина, Сува река, Урошевац, Штимље и Штрбце;
16) Народна библиотека ,,Раде Драинац” Прокупље на територији општина Прокупље, Блаце, Житорађа и Куршумлија;
17) Народна библиотека Смедерево на територији града Смедерева и општина Велика Плана и Смедеревска Паланка;
18) Народна библиотека Ужице на територији града Ужица и општина Ариље, Бајина Башта, Косјерић, Нова Варош, Пожега, Прибој, Пријепоље, Сјеница и Чајетина;
19) Градска библиотека ,,Владислав Петковић Дис” Чачак на територији града Чачка и општина Горњи Милановац, Ивањица и Лучани;
20) Библиотека шабачка на територији градова Шабац и Лозница и општина Богатић, Владимирци, Коцељева, Крупањ, Љубовија и Мали Зворник.
2. Матичне функције на територији Републике Србије за универзитетске библиотеке, високошколске библиотеке и библиотеке научноистраживачких института и установа обављају следеће библиотеке:
1) Универзитетска библиотека ,,Светозар Марковић” у Београду на територији града Београда и подручјима Мачванског, Колубарског, Подунавског, Браничевског, Шумадијског, Поморавског, Борског, Зајечарског, Златиборског, Моравичког, Рашког, Расинског, Нишавског, Топличког, Пиротског, Јабланичког и Пчињског управног округа;
2) Библиотека Матице српске у Новом Саду на територији АП Војводине;
3) Народна и универзитетска библиотека ,,Иво Андрић” у Приштини на територији АП Косова и Метохије.
3. Ово решење објавити у ,,Службеном гласнику Републике Србије”.
 
Број 630-02-31/2012-01
У Београду, 20. децембра 2012. године
Министар,
Братислав Петковић, с.р.