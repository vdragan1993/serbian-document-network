На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Радне групе за координацију активности на примени модела развоја електронске управе Републике Естоније
"Службени гласник РС", број 
	17 од 10. фебруара 2015.
 
1. Образује се Радна група за координацију активности на примени модела развоја електронске управе Републике Естоније (у даљем тексту: Радна група).
2. Задатак Радне групе је да припреми план активности на примени модела развоја електронске управе Републике Естоније, прати реализацију тог плана и предлаже мере у циљу ефикасне реализације тог плана.
3. У Радну групу именују се:
за руководиоца:
Душан Стојановић, директор Дирекције за е-управу, Министарство државне управе и локалне самоуправе;
за заменика руководиоца:
Небојша Васиљевић, виши саветник у Министарству трговине, туризма и телекомуникација;
за чланове:
1) Саша Могић, помоћник министра државне управе и локалне самоуправе;
2) Милан Добријевић, виши саветник у Министарству трговине, туризма и телекомуникација;
3) Петар Јањић, помоћник Генералног секретара Владе;
4) Марко Којић, млађи саветник у Сектору за уговарање и финансирање програма из средстава ЕУ, Одсек за координацију хоризонталних послова ИПА у Министарству финансија.
Руководиоца, заменика руководиоца и чланове Радне групе, Влада замењује посебним решењем.
4. За секретара Радне групе одређује се Вања Буквић, саветник у Дирекцији за е-управу.
5. У раду Радне групе могу учествовати представници других органа, као и стручњаци из области електронске управе ради давања стручних мишљења у вези са појединим питањима из делокруга Радне групе.
6. Радна група, ради обављања послова из тачке 2. ове одлуке, може да тражи податке, документа и извештаје од државних органа и других организација од значаја за делокруг рада Радне групе.
7. Радна група је дужна да надлежном одбору, као и министру надлежном за послове државне управе и локалне самоуправе и министру надлежном за послове телекомуникација достави извештај о свом раду најмање сваких 60 дана, а Влади најмање сваких 90 дана.
8. Стручне и административно-техничке послове за потребе Радне групе обавља министарство надлежно за послове државне управе и локалне самоуправе.
9. Радна група за обављање послова из тачке 2. ове одлуке, образује се на период до завршетка имплементације пројекта.
10. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-1480/2015
У Београду, 10. фебруара 2015. године
Влада
Председник,
Александар Вучић, 
	с.р.