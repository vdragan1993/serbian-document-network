На основу члана 18. став 1. Закона о националним савјетима националних мањина („Службени гласник РС”, бр. 72/09, 20/14 – одлука УС и 55/14), и члана 22. став 1. Статута Бошњачког националног вијећа 14/1-12/2014, од 17. новембра 2014. године,
Бошњачко национално вијеће на II редовној сједници Вијећа одржаној 5. децембра 2014. године, донијело је
 
ОДЛУКУ
о утврђивању Јавног предузећа за информисање Нови Пазар за установу од посебног значаја

	"Службени гласник РС", број 137 од 16. децембра 2014.
 
Члан 1.
Овом одлуком се утврђује ЈПИ „Нови Пазар” установом од посебног значаја за очување, унапређење и развој посебности и националног идентитета бошњачке националне заједнице у Републици Србији.
Назив установе: Јавно предузеће за информисање „Нови Пазар”
Скраћени назив: ЈПИ „Нови Пазар”
Адреса: Стане Бачанин 29
Мјесто: Нови Пазар
Члан 2.
Бошњачко национално вијеће утврђује установе културе од посебног значаја за очување, унапређење и развој посебности и националног идентитета бошњачке националне заједнице у Републици Србији и врши права и обавезе оснивача или суоснивача у Републици Србији, у складу са законом.
Члан 3.
Ова одлука ступа на снагу даном објављивања у „Службеном гласнику Републике Србије”.
 
Број 70/1-09/2014
У Новом Пазару, 5. децембра 2014. године
Предсједник Вијећа,
др Сулејман Угљанин, 
	с.р.