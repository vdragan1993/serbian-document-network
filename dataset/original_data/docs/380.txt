Ha основу члана 41. став 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12) и члана 25. ст. 1. и 2. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник PC”, бр. 81/07 – пречишћен текст, 69/08 и 98/12), 
Влада доноси 
 
ОДЛУКУ
о образовању Тела за координацију европске здравствене политике засноване на концепту – „Здравље у свим политикама”

"Службени гласник РС", 
				број 123 од 28. децембра 2012.
 
1. Овом одлуком образује се Тело за координацију европске здравствене политике засноване на концепту – „Здравље у свим политикама” (у даљем тексту: Тело за координацију „Здравље у свим политикама”) и стручне радне групе за потребе Тела за координацију „Здравље у свим политикама” (у даљем тексту: акциони тимови).
2. Задаци Тела за координацију „Здравље у свим политикама” јесу:
– развој и унапређење међусекторског приступа здрављу као предуслова за успешно управљање здравственом политиком, кроз координацију активности надлежних државних органа ради спровођења превентивних мера у реализацији свих политика које спроводе ти органи, а које могу утицати на спречавање настанка обољења и унапређења здравља грађана, као и мера којима се доприноси највишем могућем нивоу здравствене заштите на принципу правичности и доступности;
– развој и унапређивање интегрисаног приступа здравственој заштити кроз међусобно партнерство између свих учесника друштвеног живота у препознавању и утврђивању међусекторских детерминанти здравља и предузимању краткорочних, средњорочних и дугорочних мера и активности у зависности од надлежности сваког појединачног учесника, а којима се доприноси унапређивању и развоју физичког, менталног и социјалног здравља становништва;
– развој капацитета државних органа, јавних служби, као и других правних субјеката, укључујући и грађане, за спровођење стратегије европске здравствене политике и Светске здравствене организације, засноване на концепту „Здравље у свим политикама” и јачању здравствених капацитета као покретача промена у правцу одрживог развоја и добробити заједнице, као и сваког појединца;
– евалуација краткорочних, средњорочних и дугорочних међусекторских мера и активности на инвестирању у здравље и унапређивању здравља.
3. У Тело за координацију „Здравље у свим политикама” именују се:
1) проф. др Славица Ђукић Дејановић, министар здравља, председник;
2) Ивица Дачић, председник Владе и министар унутрашњих послова, члан;
3) др Јован Кркобабић, потпредседник Владе и министар рада, запошљавања и социјалне политике, члан;
4) проф. др Жарко Обрадовић, министар просвете, науке и технолошког развоја, члан;
5) мр Млађан Динкић, министар финансија и привреде, члан;
6) Верица Калановић, министар регионалног развоја и локалне самоуправе, члан;
7) Никола Селаковић, министар правде и државне управе, члан;
8) Горан Кнежевић, министар пољопривреде, шумарства и водопривреде, члан;
9) проф. др Зорана Михајловић, министар енергетике, развоја и заштите животне средине, члан;
10) мр Велимир Илић, министар грађевинарства и урбанизма, члан;
11) Братислав Петковић, министар културе и информисања, члан;
12) проф. др Алиса Марић, министар омладине и спорта, члан.
4. За потребе Тела за координацију „Здравље у свим политикама” образују се акциони тимови, и то:
1) Акциони тим за здравље у политици безбедности кога чине представници Министарства здравља и Министарства унутрашњих послова, као и представници других органа, организација и јавних служби, на предлог ових министарстава;
2) Акциони тим за здравље у политици рада, запошљавања и социјалног старања кога чине представници Министарства здравља и Министарства рада, запошљавања и социјалне политике, као и представници других органа, организација и јавних служби, на предлог ових министарстава;
3) Акциони тим за здравље у политици образовања, науке и технолошког развоја кога чине представници Министарства здравља и Министарства просвете, науке и технолошког развоја, као и представници других органа, организација и јавних служби, на предлог ових министарстава;
4) Акциони тим за здравље у економској политици кога чине представници Министарства здравља и Министарства финансија и привреде, као и представници других органа, организација и јавних служби, на предлог ових министарстава;
5) Акциони тим за здравље у политици регионалног развоја и локалне самоуправе кога чине представници Министарства здравља и Министарства регионалног развоја и локалне самоуправе, као и представници других органа, организација и јавних служби, на предлог ових министарстава;
6) Акциони тим за здравље у политици правде и државне управе кога чине представници Министарства здравља и Министарства правде и државне управе, као и представници других органа, организација и јавних служби, на предлог ових министарстава;
7) Акциони тим за здравље у политици пољопривреде, шумарства и водопривреде кога чине представници Министарства здравља и Министарства пољопривреде, шумарства и водопривреде, као и представници других органа, организација и јавних служби, на предлог ових министарстава;
8) Акциони тим за здравље у политици енергетике, развоја и заштите животне околине кога чине представници Министарства здравља и Министарства енергетике, развоја и заштите животне средине, као и представници других органа, организација и јавних служби, на предлог ових министарстава;
9) Акциони тим за здравље у политици грађевинарства и урбанизма кога чине представници Министарства здравља и Министарства грађевинарства и урбанизма, као и представници других органа, организација и јавних служби, на предлог ових министарстава;
10) Акциони тим за здравље у политици културе и информисања кога чине представници Министарства здравља и Министарства културе и информисања, као и представници других органа, организација и јавних служби, на предлог ових министарстава;
11) Акциони тим за здравље у политици спорта и омладине кога чине представници Министарства здравља и Министарства омладине и спорта, као и представници других органа, организација и јавних служби, на предлог ових министарстава.
5. Председнике, заменике председника, секретаре, заменике секретара и чланове акционих тимова именује председник Тела за координацију „Здравље у свим политикама”.
Председници акционих тимова именују се по правилу из редова државних службеника на положају, а изузетно за председника акционог тима може бити именован истакнути стручњак у одговарајућој области.
Председник акционог тима може позвати представника других органа, организација и удружења грађана да учествују у раду акционог тима.
Тело за координацију „Здравље у свим политикама” доноси пословник о свом раду.
6. Акциони тимови Тела за координацију „Здравље у свим политикама” имају Колегијум кога чине председници акционих тимова.
Колегијумом председава један од председника акционих тимова кога одреди Колегијум.
Колегијум се по правилу састаје једном месечно.
Смернице за рад Колегијума даје Тело за координацију „Здравље у свим политикама” или председник Тела за координацију „Здравље у свим политикама”.
У раду Колегијума могу учествовати и чланови акционих тимова, као и представници других органа, организација и удружења грађана, на позив председавајућег Колегијума.
7. Тело за координацију „Здравље у свим политикама” подноси извештај о свом раду Влади два пута годишње.
8. Стручну и административно-техничку потпору Телу за координацију „Здравље у свим политикама” пружа Министарство здравља.
9. Средства за рад Тела за координацију „Здравље у свим политикама” обезбеђују се у складу са законом.
10. Председник Тела за координацију „Здравље у свим политикама” именоваће чланове, председнике, заменике председника, секретаре и заменике секретара акционих тимова у року од 60 дана од дана ступања на снагу ове одлуке.
11. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-9625/2012
У Београду, 27. децембра 2012. године
Влада
Председник,
Ивица Дачић, с.р.