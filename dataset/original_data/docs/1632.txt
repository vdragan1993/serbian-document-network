Ha основу члана 214. став 2. Закона о општем управном поступку („Службени гласник РС”, брoj 18/16) и члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Координационог тела за усклађивање посебних закона са Законом о општем управном поступку 
"Службени гласник РС", број 82 од 7. октобра 
				2016.
 
1. Образује се Координационо тело за усклађивање посебних закона са Законом о општем управном поступку (у даљем тексту: Координационо тело).
2. Задатак Координационог тела је да процени усклађеност одредаба посебних закона, којима су уређена поједина питања управног поступка у појединим управним областима са одредбама Закона о општем управном поступку и које je потребно ускладити до 1. јуна 2018. године, а нарочито да:
1) утврди критеријуме за одређивање посебних закона чије је усклађивање приоритетно потребно; 
2) усвоји план рада на усклађивању посебних закона; 
3) прати процес усклађивања и даје смернице за рад;
4) усваја извештај о раду;
5) обавља друге послове неопходне за рад на праћењу усклађивања закона са Законом о општем управном поступку.
3. Координационо тело чине:
1) Председник, заменик председника и чланови Координационог тела, са правом гласа и одлучивања;
2) Радна група за подршку раду Координационог тела, без права гласа и одлучивања.
4. У Координационо тело се именују:
1) Жељко Ожеговић, државни секретар, Министарство државне управе и локалне самоуправе, за председника;
2) Дражен Маравић, вршилац дужности помоћника министра, Министарство државне управе и локалне самоуправе, за заменика председника;
3) Тамара Стојчевић, заменик Генералног секретара Владе, Генерални секретаријат Владе, за члана;
4) Ранка Вујовић, помоћник директора, Републички секретаријат за законодавство, за члана;
5) Зоран Балиновац, вршилац дужности помоћника министра, Министарство правде, за члана;
6) Зоран Лазић, помоћник министра, Министарство за рад, запошљавање, борачка и социјална питања, за члана;
7) Јован Стојић, вршилац дужности помоћника министра, Министарство трговине, туризма и телекомуникација, за члана;
8) Душко Маринковић, помоћник директора-координатора, Управа царина, Министарство финансија, за члана;
9) Дубравка Дракулић, помоћник министра, Министарство привреде, за члана;
10) Прим. др Зоран Панајотовић, вршилац дужности помоћника министра, Министарство здравља, за члана;
11) Младен Младеновић, вршилац дужности помоћника министра, Министарство пољопривреде и заштите животне средине, за члана;
12) Милорад Тодоровић, вршилац дужности секретара министарства, Министарство унутрашњих послова, за члана;
13) Александра Дамњановић, државни секретар, Министарство грађевинарства, саобраћаја и инфраструктуре, за члана;
14) Драган Момчиловић, вршилац дужности помоћника министра, Министарство спољних послова, за члана;
15) Небојша В. Николић, вршилац дужности секретара министарства, Министарство одбране, за члана;
16) Бојана Тошић, вршилац дужности заменика директора, Републички секретаријат за јавне политике, за члана;
17) Драгана Радојичић Филковић, шеф Одсека за економска и социјална питања и припрему предлога аката у процесу усклађивања прописа, Канцеларија за европске интеграције, за члана.
5. У Радну групу за подршку се именују:
1) Мирјана Ирић, виши саветник, Генерални секретаријат Владе;
2) Жељко Чургуз, виши саветник, Републички секретаријат за законодавство;
3) Јелица Пајовић, самостални саветник, Министарство правде:
4) Снежана Богдановић, шеф Одсека за унапређење области рада и права по основу рада у земљи и иностранству, Министарство за рад, запошљавање, борачка и социјална питања;
5) Душица Ђорђевић, руководилац Групе за нормативне послове и хармонизацију прописа, Министарство трговине, туризма и телекомуникација;
6) Милка Живановић, самостални светник, Управа царина, Министарство финансија;
7) Сандра Денковић, самостални саветник, Управа царина, Министарство финансија;
8) Весна Гаврић Милинковић, самостални саветник, Министарство привреде;
9) Јелица Радуловић, шеф Одсека за здравствену инспекцију Београд, Министарство здравља;
10) Александра Симоновић, виши саветник, Министарство пољопривреде и заштите животне средине;
11) Милена Стегњаић, правни саветник, Министарство унутрашњих послова;
12) Јованка Атанацковић, вршилац дужности помоћника министра, Министарство грађевинарства, саобраћаја и инфраструктуре;
13) Наташа Рашевић, начелник Одељења за правне послове, Министарство спољних послова;
14) Катарина Дашић, самостални саветник, Министарство државне управе и локалне самоуправе; 
15) Софија Миленковић, саветник, Министарство државне управе и локалне самоуправе;
16) Нинослав Кекић, руководилац Групе за сарадњу са привредним субјектима и грађанима и за покретање иницијатива, Републички секретаријат за јавне политике;
17) Оливера Виторовић, руководилац Групе за енергетику, транспорт, трансевропске мреже и електронске комуникације, Канцеларија за европске интеграције. 
6. Координационо тело подноси Влади годишњи извештај најкасније до 31. јануара текуће године за претходну годину. 
7. Координационо тело може да укључи у рад и друге државне службенике и представнике стручне јавности без права одлучивања.
8. Стручне и административно-техничке послове за потребе Координационог тела у току поступка усклађивања обавља Министарство државне управе и локалне самоуправе у сарадњи са државним службеницима из тачке 5. ове одлуке.
9. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-9282/2016
У Београду, 5. октобра 2016. године
Влада
Председник,
Александар Вучић, с.р.