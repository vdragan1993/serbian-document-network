На основу члана 32. ставa 2. Закона о трансфузиолошкој делатности („Службени гласник РС”, број 72/09), 
	
Министар здравља доноси
ПРАВИЛНИК
о ближим условима за чување, управљање и дистрибуцију крви и компонената крви
"Службени гласник РС", број 119 од 17. 
				децембра 2012.
Члан 1.
Овим правилником прописују се ближи услови за чување, управљање и дистрибуцију крви и компонената крви.
Члан 2.
Овлашћене трансфузиолошке установе и болничке банке крви дужне су да обезбеде услове за чување, управљање и дистрибуцију крви и компонената крви у складу са законом.
Члан 3.
Крв и компоненте крви се чувају на температури која је оптимална за одговарајућу компоненту, како би се спречио ризик од бактериолошке контаминације.
Фрижидери за чување концетрованих еритроцита (који се чувају на температури од +20 Ц до +60 Ц), замрзивачи за чување свеже замрзнуте плазме и криопреципитата (који се чувају до 36 месеци на температури нижој од -250Ц или три месеца на температури од -180Ц до -250Ц) и уређаји где се чувају концентровани, пулирани и аферезни тромбоцити (на температури од +200Ц до +240Ц до пет дана) имају систем за бележење температуре (термограф), као и аудио (аларм) сигнализацију уколико дође до промене предвиђеног температурног опсега.
Ако не постоји или не ради систем за бележење температуре из става 2. овог члана, температура се мери ручно у интервалу од два сата, о чему здравствени радник води записник.
Члан 4.
Дистрибуција и управљање крви и компонената крви спроводи се на начин који не утиче на квалитет и безбедност крви и компонената крви, односно према датуму узимања и року трајања крви и компоненте крви.
Контејнери за дистрибуцију крви и компонената крви морају бити обележени налепницом овлашћене трансфузиолошке установе или болничке банке крви која дистрибуира крв и компоненте крви, као и ознаком „људска крв – не отварати”.
Контејнери из става 2. овог члана имају показивач температуре који омогућава праћење температуре за време транспорта крви и компонената крви, која за компоненте еритроцита износи од +20 Ц до +60 Ц, за концентрoване, пулиране и аферезне тромбоците износи од +200 Ц до +240Ц, а за замрзнуте компоненте крви температура је за време транспорта што ближој температури чувања.
Коришћени контејнери морају бити валидирани.
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-15/2012-01
У Београду, 5. децембра 2012. године
Министар,
проф. др Славица Ђукић Дејановић, 
	с.р.