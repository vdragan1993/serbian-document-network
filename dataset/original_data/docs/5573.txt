На основу члана 24. став 2. Закона о планирању и
изградњи („Службени гласник РС”, бр. 47/03 и 34/06) и члана 43. став 1. Закона
о Влади („Службени гласник РС”, бр. 55/05 и 71/05 – исправка), 

Влада доноси

 

ОДЛУКУ

о изради Просторног
плана подручја посебне намене Националног парка Тара

"Службени гласник
РС", број 
95 
 од
2. новембра 2006.

 

 

1.
Приступа се изради Просторног плана подручја посебне намене Националног парка
Тара (у даљем тексту: Просторни план).

2.
Циљ доношења Просторног плана је утврђивање дугорочне концепције организације,
уређења, заштите и коришћења Националног парка Тара; рационално коришћење и
очување природних ресурса; заштита и унапређење животне средине, природних и
непокретних културних добара; валоризација комплементарних погодности подручја за
развој; просторни, саобраћајни, привредни и други облици интеграције подручја
са окружењем.

3.
Подручје Просторног плана обухвата делове територије општина Бајина Башта,
Ужице и Чајетина, и то: на територији општине Бајина Башта целе катастарске
општине Јагоштица, Растиште, Перућац, Бесеровина, Зауглине, Рача, Мала Река,
Солотуша, Коњска Река и Заовине; на територији општине Ужице целе катастарске
општине Кремна, Мокра Гора, Биоска и Врутци; на територији општине Чајетина
целу катастарску општину Семегњево.

Подручје
Просторног плана дато је на графичком приказу, који је одштампан уз ову одлуку
и чини њен саставни део.

4.
Концепција Просторног плана биће заснована на студијској, просторно планској и
урбанистичкој документацији, као и на резултатима досадашњих истраживања у
области просторног планирања. 

5.
Носилац израде Просторног плана је Републичка агенција за просторно планирање. 

Носилац
израде Просторног плана дужан је да обезбеди прибављање мишљења, услова и
сагласности надлежних органа и организација прописаних законом, као и да
осигура сарадњу и усаглашавање ставова са свим релевантним субјектима
планирања.

6.
Министарства, посебне организације, јавна предузећа и установе надлежне за
послове заштите природе, заштите споменика културе, саобраћаја и телекомуникација,
пољопривреде, шумарства и водопривреде, енергетике и други заинтересовани
органи и организације, доставиће у року од 30 дана од дана ступања на снагу ове
одлуке све расположиве податке, услове и документацију из делокруга рада
носиоцу израде Просторног плана.

7.
Рок за израду Просторног плана је 12 месеци од дана ступања на снагу ове
одлуке.

8.
Средства за израду Просторног плана обезбедиће Републичка агенција за просторно
планирање. 

9.
Предлог Просторног плана биће изложен на јавни увид у трајању од 30 дана у
зградама скупштина општина Бајина Башта, Ужице и Чајетина.

10.
Програм за израду Просторног плана одштампан је уз ову одлуку и чини њен
саставни део.

11.
Ова одлука ступа на снагу осмог дана од дана објављивања у „Службеном гласнику
Републике Србије”.

 

 

 

05 број 350-9137/2006

У Ужицу, 19. октобра 2006. године


Влада  

Председник,


Војислав Коштуница, с.р.

 

 

 

 



 

 

 

ПРОГРАМ ЗА ИЗРАДУ

ПРОСТОРНОГ ПЛАНА
ПОДРУЧЈА ПОСЕБНЕ НАМЕНЕ НАЦИОНАЛНОГ ПАРКА ТАРА

 

 

 

I. ПРОГРАМСКЕ ОСНОВЕ

 

 

1. Уводне напомене

 

Програм за израду Просторног плана подручја посебне
намене Националног парка Тара (у даљем тексту: Програм), припремила је
Републичка агенција за просторно планирање.

Програм је урађен у складу са одредбама члана 24. и 25.
Закона о планирању и изградњи („Службени гласник РС”, бр. 47/03 и 34/06) и чл.
29. и 30. Правилника о садржини и изради планских докумената („Службени гласник
РС”, број 60/03), Закона о националним парковима („Службени гласник РС”, бр.
39/93, 44/93, 53/93, 67/93 и 48/94), Закона о културним добрима („Службени
гласник РС”, број 71/94), и Закона о стратешкој процени утицаја на животну
средину („Службени гласник РС”, број 135/04).

Програм се ради са циљем да се: 

– утврде основна питања која ће се разматрати и
решавати просторним планом,

– одреде прелиминарне границе просторног плана,

– поставе оквирни садржаји,

– дефинише предмет, циљ, метод, организација и динамика
израде просторног плана.

Предмет Програма је израда Просторног плана подручја
посебне намене Националног парка Тара, као интегралног развојног документа који
треба да оспособи подручје за одрживи развој.

Програм је урађен у текстуалном, табеларном и графичком
облику (у размери 1:200 000). 

Програм чини саставни део Одлуке о изради Просторног
плана подручја посебне намене Националног парка Тара.

 

2. Врста, временски
хоризонт и обухват планског документа

2.1. Врста планског
документа и временски хоризонт

 Одредбама члана 19. Закона о планирању и изградњи (у
даљем тексту: Закон), прописано је да се просторни план подручја посебне намене
доноси за подручје које због својих карактеристика има посебну намену која
захтева посебан режим организације, уређења, коришћења и заштите простора.

Одредбама члана 19. Правилника о садржини и изради
планских докумената (у даљем тексту: Правилник), став 1. тачка 1, прописано је
да се просторни план подручја посебне намене доноси за подручје националног
парка и друго веће подручје природног добра. 

Према члану 23. Закона, просторни планови раде се за
период од најмање 10 година. Временски хоризонт Просторног плана подручја
посебне намене Националног парка Тара одређен је за период од 2007. до 2021.
године, током којег се имплементација плана остварује кроз 3 етапе средњерочног
програма од по 4 године, период за који се закључује и уговор о имплементацији
(члан 31. Закона).

Основне аналитичке величине плана приказују се у складу
са потенцијалима и приоритетима и средствима, у виду пројекција до 2021.
године, са детаљном разрадом I етапе до 2011. године. Динамика плана се
остварује преко његове покретљивости јер реализација И етапе уз неопходне
допуне и корекције (основних пројекција) служи као полазна основа за израду
програма II етапе, итд. На тај начин се постиже континуелност и истовременост
планирања јер се етапе плана поклапају са уговорима о имплементацији што је и
основни услов за реализацију Просторног плана. 

Приликом израде средњерочних програма уколико је
неопходно, могуће је приступити изменама и допунама плана.

У складу са наведеним одредбама Закона и Правилника
потребно је урадити Просторни план подручја посебне намене Националног парка
Тара, за период 2007–2021. године (у даљем тексту: Просторни план). 

 

2.2. Обухват
просторног плана

 Подручје
Просторног плана величине 63.451,00 ha  простире се на деловима три општине:
Бајина Башта, Ужице и Чајетина. На територији општине Бајина Башта подручје
Просторног плана захвата КО Бесеровина, Заовине, Зауглине, Јагоштице, Коњска
Река, Мала Река, Перућац, Растиште, Рача и Солотуша укупне површине од
29.938,48 ha . У општини Ужице подручју Просторног плана припадају КО Биоска,
Врутци, Кремна и Мокра Гора површине од 27.580,73 ha . У општини Чајетина
подручју Просторног плана припада само КО Семегњево површине 5.926,92 ha . 

На
овом простору (око 634,5 км²) се налази више значајних природних и
културних добара, и то: 

–
Национални парк Тара 

Закон
о националним парковима („Службени гласник РС”, број 39/93), 

–
Предео изузетних одлика Шарган–Мокра Гора 

Уредба
о заштити Предела изузетних одлика Шарган – Мокра Гора коју је донела Влада
Републике Србије („Службени гласник РС”, број 52/05)

–
Манастир Рача из 13 века, непокретно културно добро од великог значаја 

Одлука
о утврђивању непокретних културних добара од изузетног значаја и културних
добара од великог значаја, коју је донела Скупштина Социјалистичке Републике
Србије („Службени гласник СРС”, број 28/83)

–
Некропола Стећака у Перућцу из средњег века, непокретно културно добро од
изузетног значаја 

Одлука
о утврђивању непокретних културних добара од изузетног значаја и од великог
значаја, коју је донела Скупштина Социјалистичке Републике Србије („Службени
гласник СРС”, бр. 14/79 и 30/89)

–
Стари ha н у Кремни из 18 века, културно добро од изузетног значаја 

Одлука
о утврђивању непокретних културних добара од изузетног значаја и од великог
значаја, коју је донела Скупштина Социјалистичке Републике Србије („Службени
гласник СРС”, бр. 14/79 и 30/89)

Просторним
планом Републике Србије утврђена је обавеза израде и доношења просторног плана
подручја посебне намене за Национални парк Тара као природног добра од
изузетног националног значаја, са предиспозицијама да стекне међународни
статус. Одредбама члана 19, став 1, тачка 1. Правилника предвиђено је да се
„просторни план подручја посебне намене доноси за подручје националног парка и
друго веће подручје природног добра. Подручје просторног плана обухвата
проглашено или предложено подручје природног добра, са заштитном зоном”. 

У
складу са претходним, предлаже се израда и доношење просторног плана подручја
посебне намене који би поред Националног парка Тара, обухватио и подручје
Шарган–Мокра Гора које је заштићено као предео изузетних одлика, као и клисуру
Белог Рзава за коју је планирана заштита у рангу резервата природе. 

 



 

Укупна
површина прелиминарног подручја Просторног плана износи 63.446,13 ha  док ће се
коначне границе утврдити Предлогом плана. У оквиру овога подручја, Национални
Парк Тара заузима 19.175,00 ha , а Предео изузетних одлика Шарган–Мокра Гора
3.678,23 ha . Под заштитом се од прелиминарног планског подручја налази
22.853,23 ha , односно 36% подручја (Табела 1).

 

 

 

 



 

У
току израде Просторног плана обрађивач треба да потврди прелиминарне границе
или пак на бази одговарајуће аргументације (просторне, социо-економске,
демографске, еколошке и др.) у сарадњи са надлежним институцијама (Завод за
заштиту природе Србије, Републички завод за заштиту споменика културе и др.)
предложи границу Просторног плана.

 

Слика 2. Обухват
Просторног плана

 

 

 



 

 

 

Табела 2. Број
становника и густина насељености у 2002. години

 

 



 

 

На подручју Просторног плана по попису из 2002. године
живи 7.220 становника, а још 119 је више од годину дана на раду/боравку у
иностранству. 

Подручје Просторног плана карактерише изузетно мала
густина насељености, свега око 23 ст/км². Зоне веће густине насељености
становништва у оквиру планског подручја су у катастарским општинама Солотуша,
Рача, Перућац и Зауглине у општини Бајина Башта (између 74 и 42 ст/км²).
Насупрот, зоне врло ниских густина су у КО Врутци, Кремна и Мокра Гора на
подручју општине Ужице (између 9 и 13 ст/км²).

 

 

 

3. Разлози, правни и
плански основ за израду и доношење просторног плана

 

 

 

3.1. Разлози за
израду и доношење планског документа

 

Израда Просторног плана подручја посебне намене
Националног парка Тара предвиђена је Програмом рада Републичке агенције за
просторно планирање за 2006. годину.

Основни разлог за израду и доношење Просторног плана је
стварање услова за заштиту и очувања природног добра од изузетног националног
значаја, других значајних природних ресурса и посебних природних вредности,
културно-историјских добара, археолошких налазишта и других вредности, као и
њихово уређење и коришћење на принципима одрживог развоја. 

Ово је посебно значајно ако се има у виду да је
Просторни план подручја Националног парка Тара донет 1989. године („Службени
гласник СРС”, број 3/89) и да је од тада до данас дошло до значајних промена у
простору, повећаног притиска на највредније делове природног добра, као и
промене законске регулативе у области планирања, изградње и заштите животне
средине.

Просторним планом стварају се претпоставке за развој,
рационалну организацију простора, заштиту природних добара од изузетног
националног значаја и заштиту животне средине. С тим у вези, Просторним планом
разрадиће се начела просторног уређења, утврдити циљеви просторног развоја,
организација, заштита, коришћење и намена простора, као и други елементи
значајни за подручје Националног парка Тара и за природна и културна добра од
изузетног значаја који се налазе на овом подручју.

Зато је неопходно да се кроз Просторни план: дефинишу
правила уређења и коришћења простора у ужој и широј зони према утврђеном режиму
заштите за Национални парк Тара (разрада на 1:1000); омогући оживљавање и
привлачење становништва, изградња и реконструкција инфраструктуре као услова за
развој, пре свега, туризма и заштиту околине и природних, културних и
историјских вредности и ресурса; изврши усклађивање између различитих нивоа
одлучивања (локалног, регионалног и националног) предузимањем одређених мера и
разменом информација; изврши процена утицаја развоја од значаја за животну
средину.

 

3.2. Правни основ

 

Правни основ за израду Просторног плана садржан је у
одредбама: 

– Закона о планирању и изградњи („Службени гласник РС”,
бр. 47/03 и 34/06), којим је прописано да се просторни план подручја посебне
намене доноси за подручје које, због својих карактеристика, има посебну намену
која захтева посебан режим организације, уређења, коришћења и заштите простора;

– Чл. 16. и 19–23. Правилника о садржини и изради
планских докумената („Службени гласник РС”, број 60/03) којима је прописана
садржина просторног плана подручја посебне намене;

– Члана 3. Закона о Просторном плану Републике Србије
(„Службени гласник РС”, број 13/96), којим је прописано да се Просторни план
Републике Србије спроводи просторним плановима подручја посебне намене;

– Закона о националним парковима („Службени гласник
РС”, број 39/93), којим је утврђено подручје и граница Националног парка Тара,
природног добра од изузетног значаја сврстаног у И категорију заштите, и
прописано да се заштита и развој Националног парка спроводи у складу са
просторним планом подручја посебне намене којим се утврђују зоне са режимима
заштите и одређују границе заштитне зоне;

– Закона о културним добрима („Службени гласник РС”,
број 71/94); 

– Одлуке о утврђивању непокретних културних добара од
изузетног значаја и културних добара од великог значаја („Службени гласник
СРС”, број 28/83);

– Одлуке о утврђивању непокретних културних добара од
изузетног значаја и од великог значаја („Службени гласник СРС”, бр. 14/79 и
30/89);

– Закона о локалној самоуправи („Службени гласник РС”,
бр. 9/02, 33/04 и 135/04);

– Закона о пољопривредном земљишту („Службени гласник
РС”, број 62/06);

– Закона о јавним путевима („Службени гласник РС”, број
101/05);

– Закона о железници („Службени гласник РС”, број 18/05);


– Закона о телекомуникацијама („Службени гласник РС”,
бр. 44/03 и 36/06); 

– Закона о енергетици („Службени гласник РС”, број
84/04);

– Закона о шумама („Службени гласник РС”, бр. 46/91,
83/92, 54/93, 60/93 и 54/96);

– Закона о заштити животне средине („Службени гласник
РС”, број 135/04);

– Уредби о заштити Предела изузетних одлика
Шарган–Мокра Гора („Службени гласник РС”, број 52/05);

– Закона о стратешкој процени утицаја на животну
средину („Службени гласник РС”, број 135/04);

– Закона о процени утицаја на животну средину
(„Службени гласник РС”, број 135/04);

– Закона о интегрисаном спречавању и контроли
загађивања животне средине („Службени гласник РС”, број 135/04);

– Водопривредне основе Републике Србије („Службени
гласник РС”, број 11/02);

– Закона о водама („Службени гласник РС”, бр. 46/91,
53/93, 67/93, 48/94, 54/96 и 101/05);

– Закона о туризму („Службени гласник РС”, број 45/05);


– Закона о експропријацији („Службени гласник РС”, бр.
53/95, 16/01 и 23/01);

– Правилника о изради и одржавању катастра водова и
подземних објеката („Службени гласник СРС”, број 9/76);

– Правилника о категоризацији заштићених природних
добара („Службени гласник РС”, број 30/92);

– Правилника о класификацији и категоризацији резерви
подземних вода и вођењу евиденције о њима („Службени лист СФРЈ”, број 34/79);

– Правилника о критеријумима за одређивање локације и
уређења депонија отпадних материја („Службени гласник РС”, број 54/92);

– Правилника о критеријумима на основу којих се
одређује потенцијалност подручја у погледу проналажења минералних сировина
(„Службени гласник РС”, број 51/96);

– Правилника о методологији за процену опасности од
хемијског удеса и од загађивања животне средине, мерама припреме и мерама за
отклањања последице („Службени гласник РС”, број 60/94);

– Правилника о опасним материјама које се не смеју
уносити у воде („Службени лист СФРЈ”, бр. 3/66 и 7/66);

– Правилника о опасним материјама у водама („Службени
гласник СРС”, број 31/82);

– Правилника о стављању ознака на непокретна културна
добра („Службени гласник РС”, број 51/96);

– Правилника о техничким условима и нормативима за
безбедан транспорт течних и гасовитих угљоводоника магистралним нафтоводима и
гасоводима и нафтоводима и гасоводима за међународни транспорт („Службени лист
СФРЈ”, број 26/85);

– Правилника о ближем садржају техничког упутства који
морају бити снабдевени уређаји из области радио-комуникација, аудио и видео
технике и уређаји који се на њих прикључују („Службени лист СФРЈ”, број 28/89);

– Правилника о ближим условима за почетак рада и
обављања делатности установа заштите културних добара („Службени гласник РС”,
број 21/95);

– Правилника о условима, начину и поступку за уступање
израде техничке документације радова на изградњи, реконструкцији, одржавању,
заштити магистралних и регионалних путева и набавци опреме и уређаја за потребе
пута или путног објекта („Службени гласник РС”, број 25/99).

 

3.3. Плански основ

 

Просторног плана Републике Србије, и то у:

– поглављу ВII.5 „Доношење просторних планова за уже
просторне целине”, којим је у приоритете за припрему и доношење просторних
планова подручја посебне намене сврстан и Просторни план подручја посебне
намене Националног парка Тара; 

– поглављу В.3 „Заштита природних добара”, којим је
предвиђено да се Национални парк Тара предложи за стицање међународног статуса
заштите, односно за упис у Светску листу заштићене природне и културне баштине
(УНЕСЦО); 

– поглављу В.1 „Развој туризма и организација
туристичких простора“, којим је Тара дефинисана као средњепланинска туристичка
регија „З.1” II степена, у склопу Западне туристичке регије „З” такође II
степена (националног ранга, предвиђена за летњу рекреацију као водећу
туристичку активност, али и остале туристичке активности: транзитне, језерске,
климатске, еколошке, сеоске и др.).

 

4. Предмет, приступ
и метод израде просторног плана

 

 

4.1. Предмет

 

Предмет Просторног плана је истраживање и валоризација
природних добара (заштићена природна добра и остала – пољопривредно, шумско,
водно земљиште, и др.), створених добара (културно историјска добра,
инфраструктура, супраструктура и др.) и капитала (некретнине, земљиште,
инвестициони фондови и др.), утврђивање просторних односа активности и
природних добара и међусобних утицаја и условљености у циљу утврђивања
дугорочне основе за развој, организацију, коришћење, уређење и заштиту планског
подручја, као и оспособљавање за одрживи развој.

У оквиру подручја Просторног плана налазе се природна и
непокретна културна добра. Од природних добара су: Национални парк Тара
природно добро од изузетног националног значаја сврстаног у И категорију
заштите, Предео изузетних одлика Шарган–Мокра Гора, Манастир Рача из 13. века,
непокретно културно добро од великог значаја, Некропола Стећака у Перућцу из
средњег века, непокретно културно добро од изузетног значаја и Стари ha н у
Кремни из 18 века, културно добро од изузетног значаја. Наведена природна и
културно-историјска добра овом простору дају специфичан карактер. 

Прелиминарно подручје обраде има око 634.46 км² на
којем живи око 7.220 становника. У питању је углавном рурално подручје, а
природне карактеристике упућују на развој пољопривреде, посебно сточарства,
шумарства, док се водни ресурси користе у различите сврхе (енергетске,
водоснабдевање, рибарство, туризам, и др.). Већих привредних капацитета на
планском подручју нема. Инфраструктурна опремљеност не задовољава садашње и
будуће потребе. 

У току израде Просторног плана, неопходно је истражити,
анализирати и дијагностиковати укупно стање и потенцијале природних,
социо-економских и инфраструктурних фактора, као и утврдити могућа ограничења
која произилазе из потребе предузимања различитих мера заштите природних и
непокретних културних добара, као и начине њиховог превазилажења. Дефинисањем
посебног режима коришћења, уређења, организације, грађења, заштите стварају се
услови за одрживи развој у складу са чл. 3. (тачка 1) и 22. (став 2) Закона и
члана 16. Правилника.

 

4.2. Приступ

 

Методолошки приступ израде Просторног плана заснива се
на следећим принципима:

– комбинације циљева, опредељења и приоритета и инструмената
реализације;

– партнерства јавног и приватног, и цивилног сектора у
изради, доношењу и имплементацији плана;

– транспарентности процеса планирања у свим фазама
израде, доношења и имплементације.

Поред заштите додатни проблем, односно задатак је демографско
и економско оживљавање овог подручја.

Из претходног се намеће приступ који треба уважити у
изради овог плана, а који значи да Просторни план подручја Националног парка
Тара треба да буде урађен на основама интегралног планирања и принципа одрживог
развоја, интегрисаног друштвено-економског развоја и заштите животне средине са
примарним задатком постизање оптималне организације, уређења, коришћења и
заштите.

 

4.3. Метод

 

Израда Просторног плана се заснива на следећим
стратешким-методолошким поставкама: принцип интегралног приступа простору
(економска, социјална, еколошка), односно на принципима одрживог развоја; а
простор Националног парка Тара сагледати у оквиру ширег окружења, односно на
нивоу Србије, државне заједнице Србија и Црна Гора, Западног Балкана и
југоисточне Европе.

Просторни план подручја Националног парка Тара обухвата
све аспекте процеса планирања: прикупљање и обрада података; приређивање
одговарајућих анализа преко једноставних модела; израда варијанти плана;
вредновање; имплементација и мониторинг.

Обрађивачи да би дошли до експертских мишљења и ставова
могу користити моделе, као што су: „бреин сторминг” – за прикупљање идеја и
ставова стручњака и разних других познаваоца проблема овог подручја; Делфи
метод – софистициран метод „бреин сторминг”, а односи се на прикупљање мишљења
експерата и њихових сазнања о предвидивим будућим кретањима основних појава и
величина; морфолошки метод – сложенија техника која обухвата трагање за
решењима сложених просторних проблема; анализа утицаја – која треба да покаже
како ће се и којом брзином поједини догађаји кретати као резултат инвестиционих
интервенција у, на пример, инфраструктуру, и др.; примена компјутерских
симулационих техника, нарочито код сценарија просторне организације.

Сценарио је свеобухватан метод који има за основу
анализу постојећег и пројекцију будућег стања (екстраполација тренда,
екстраполација структурних промена, и могућих и потребних нивоа развоја у
планираном периоду). Поред алтернативних пројекција, сценарио обухвата и анализу
и пројекцију појединих догађаја за краће временске периоде од 4 године, итд.

СWОТ анализа, представља важан метод за идентификацију
компаративних предности овог подручја, преко које се добијају и инпути за
развој. За СWОТ анализу могу се користити технике „бреин сторминга”, делфи и
друге, преко којих се дефинишу снага (стренгтхс), слабости (њеакнесс),
могућности (оппортунитy) и угроженост (тхреатен) од унутрашњих и спољних
фактора и њихови ефекти и ограничења. СWОТ анализа заснива се на добијању
одговора на унапред дефинисања питања по појединим секторима, као што су:
становништво и социјални развој; привреда, посебно пољопривреда и туризам;
инфраструктура; заштита животне средине; катастар и имовине, урбанистичко
планирање и друга разна ограничења које треба уклонити да би се скратиле
процедуре и убрзало време добијања одобрења за грађење и сагласности. 

 

5. Анализа стања,
проблема и потенцијала

 

5.1. Природни услови
и ресурси

Стање

Подручје
Просторног плана захвата простор од 63.446.13 ha . Од тога има 24.380.72 ha 
пољопривредног земљишта (око 38.43% од укупног), око 32.768.79 ha  шумског (око
51.65% од укупног), око 1.606.23 ha  грађевинског (око 2.53% од укупног), а око
4.690.39 ha  је остало земљиште (око 7.39% од укупног). Када је у питању
грађевинско земљиште највећи део се односи на грађевинско земљиште ван
грађевинског подручја, јер се претежно ради о руралном подручју, са бројним
засеоцима. 

Само
подручје Плана има у односу на припадајуће општине наглашенији шумски карактер,
што овом подручју и даје карактер посебне намене.

 

Табела 3. Биланси
земљишта у ha  у 2005. години на подручју Просторног плана по насељима

 





 

Пољопривредних површина на подручју Плана има око
23.380.72 ha , од тога се 7.954.98 ha  налази на делу општине Бајина Башта, око
14 013.00 ha  на делу општине Ужице и око 2 412.74 ha  на делу општине Чајетина. 

Не располаже се подацима о структури коришћења ових
површина. Може се претпоставити да је слична са структуром коришћења
припадајућих општина, што значи да је висока заступљеност ораница и њива и још
наглашеније учешће ливада и пашњака. Значи да се на планском подручју ради о
потенцијалу како за развој ратарске производње тако и за развој сточарства.

 


Табела 4. Пољопривредне површине према начину коришћења у ha 

 

 

Табела 5. Структура
пољопривредне површине према начину коришћења у %

  

 

На
подручју Просторног плана има 32.768.79 ha  шумског земљишта, од тога се око
20.145.74 ha  налази у општини Бајина Башта, око 10.059.13 ha  у општини Ужице и
око 2.563.92 ha  у општини Чајетина. 

Не
располаже се конкретним подацима о кретању пошумљавања и посеченој дрвној маси
по катастарским општинама обухваћеним Планом. Међутим, може се претпоставити да
се тенденције присутне на припадајућим општинама односе и на планско подручје.
Када је у питању пошумљавање значи да се обим пошумљавања током протеклих
година стално смањивао. Посматрајући општине у целини, обим пошумљавања 2003.
године (у шумама и ван шума) износи око 12.8 ha , док је 2000. године износио
око 29 ha .

 


Табела 6. Кретање пошумљавања (у шумама и ван шума) у ha 

 



 

 

Када је реч о кретању посечене шумске масе, обим сече
2003. је у односу на 2000. годину смањен за 37.6%.

 

Табела 7. Кретање посечене дрвне масе у м3



 

Према
Водопривредној основи Републике Србије и ПППР Србије на планском подручју
налази се изграђена акумулација Врутци у саставу регионалног
Западноморавског-рзавског система (подсистем Ђетина) за снабдевање становништва
општина Ужице и Севојно водом. 

 

Табела 8. Регионални
системи за снабдевање становништва водом

 



 

На планском подручју налазе се и вештачке акумулације
Перућац, Заовина, Стајића и др. које представљају значајан привредни потенцијал
у производњи електричне енергије.

На подручју Просторног плана забележено је интересовање
за истраживање и евентуалну експлоатацију минералних сировина (металичне
сировине – руда никла и др.). Процењено је да би такве активности нарушиле
природни амбијент. Након реакције стручне и шире јавности, а пре свих локалних
заједница, од таквих активности се одустало. 

 

Проблеми и ограничења

 

Пољопривредни земљишни потенцијал не користи се увек
рационално, што је узроковано бројним факторима (неповољна, уситњена, поседовна
структура пољопривредних газдинстава, велика заступљеност старачких
домаћинстава, неодговарајућа опремљеност газдинстава, неразвијена
инфраструктура, посебно мелиорациона итд.). Такође, постојећа организованост
(задружни систем) не одговара потребама савремене организације, што се посебно
испољава код откупа пољопривредних производа. 

Планско подручје располаже значајним шумским фондом,
који се током времена уместо да се повећа смањује. Овај негативан процес
карактеристичан је за земљу у целини и поред чињенице на планска решења (ППР
Србије), као и све негативне последице на животну средину.

Садашњи обим пошумљавања (у шумама и ван шума) је на
подручју општина обухваћене Просторним планом око 2.3 пута мањи у односу на
2000. годину, док је истовремено обим посечене дрвне масе смањен за 37.6 %. Ова
чињеница указује на нерационалан однос према шумском потенцијалу односно његово
девастирање, са могућим негативним последицама на природну (ерозије) и животну
средину (повећање загађености). Овај проблем може бити посебно изражен када су
у питању сливна подручја. Несклад посечене дрвне масе и пошумљавања упозорава
да се закон о заштити природе не уважава јер није испоштован принцип о
посеченој и пошумљеној дрвној маси.

Појава неуређених речних токова, као и недовољна
заштита од ерозије која утиче на смањење приноса пољопривредних култура такође
представља значајан проблем.

 

Потенцијали

 

На
планском подручју, поред шумског земљишта, заступљене су и пољопривредне
површине – посебно су велика пространства пашњака и ливада. Ради се о значајном
потенцијалу за развој сточарства и произодњу здраве хране. Поред наведених
пољопривредних делатности, постоје услови за ратарску производњу, посебно у
општини Бајина Башта.

Релативно
изоловано подручје са малим бројем становника представља погодну средину за
производњу здраве хране, за коју постоји потражња на иностраном тржишту.
Ревитализација становништва треба да буде праћена и ревитализацијом
пољопривреде (сточарства, ратарства и др.) због изузетних ефеката на пораст
доходака становништва и допринос извозу.

Национални
парк Тара представља једно од најшумовитијих подручја у Србији и то како по
површини тако и по квалитету; велико учешће четинарских шума, у укупној намени
површина, без обзира на њихов неуједначен квалитет (посебно у приватном
сектору) представља изванредан еколошки потенцијал планског подручја. Међутим,
повећање пошумљености је неопходно из више разлога (заустављања ерозионих
процеса, у функцији формирања заштитних зона акумулације, рационалног коришћења
земљишта и др.), па су и могућности за значајније повећање дрвне масе реалне.
Поред тога, планско подручје располаже великим потенцијалом за производњу
лековитог и шумског биља.

Обиље
воде, које се огледа у многобројним површинским токовима и подземним водама;
река Дрина, вештачке акумулације, представља значајан потенцијал како за
решавање питања водоснабдевања, тако и за наводњавање, односно одводњавање.
Истовремено, постоје услови за интензивирање рибарства а који су до сада
делимично коришћени. 

 

5.2. Становништво, социјални ресурси и
становање

 

 

Стање

 

Становништво,
домаћинства и станови

 

Позитивне
карактеристике кретања становништва у Златиборском управном округу у целини и
по појединим општинама чији се делови налазе у граници подручја Просторног
плана, нису присутне и на планском подручју. Напротив, смањење броја становника
на планском подручју у целини и по општинама са подручја плана (осим општине
Ужице) карактеристично је и за насеља. У Табели 9. дато је кретање становништва
у периоду од 1948. до 2002. године. Бележи се изразити пад броја становника,
тако да на подручју плана 2002. године живи око 1/2 првобитног становништва,
што даје слику значајне демографске депресије.

 

Табела 9. Кретање
становништва 1948–2002. године

 

 



 

 

На
подручју Просторног плана, према попису из 2002. године, живи 7.220, од којих
119 становника са овог подручја живи дуже од 1 године у иностранству. Садашњи
број становника (7.220) чини око 2.3% популације Златиборског управног округа,
док је 1948. године учешће становништва овог подручја износило 5.5%. Од 1948.
до 2002. године становништво се на подручју Просторног плана смањило за 7.596
(51.3%) односно преполовио се број становника.

Старосну
структуру становништва карактерише висока заступљеност категорије становника
изнад 60 година старости, износи око 34.5%, што је нарочито карактеристично за
подручје општине Чајетина где је близу половина становништва старије од 60
година (47.7%), док је нешто повољнија старосна структура становништва у
насељима са подручја општине Ужица (38.9%) и посебно у насељима са подручја
општине Бајина Башта (31.8%). 

 

Табела 10. Старосна
структура становништва 2002. године

 

 



 

 

Активних
становника у насељима на подручју плана има 3116 односно удео активног у
укупном становништву износи близу 43.2% – у ужичким насељима 41.4%, у насељима
са подручја општине Бајина Башта 43.3% и на подручју општине Чајетина 52.7%.
Део активног становништва не обавља своја занимања, таквих на подручју плана
има 510. Издржаваног становништва има 2256 односно преко 31.2%. 

 

Табела 11. Структура
активности становништва 2002. године

 

 



 

 

Од
7.220 становника која живе на подручју Просторног плана 4.722 односно 65.4% од
рођења станује у месту рођења.

На
подручју Просторног плана, према попису из 2002. године има 2.654 домаћинстава,
док је 1948. године било 2.568. Просечна величина домаћинства се током времена
значајно смањивала и данас износи 2,7 становника по домаћинству, док је 1948.
износила 5.8. Одређене, али не и значајне, разлике у погледу величине
домаћинстава постоје и на подручју Плана. Највећа просечна домаћинства
карактеристична су за насеља која припадају општини Бајина Башта (2.86) а најмања
општини Чајетина (2.44).

На
подручју Просторног плана, према попису из 2002. године има 4.188 стамбених
објеката, од којих су 2.500 за стално становање, укупне површине 131.190
м². Просечна површина стана износи 46.5 м². Просечан број лица у
настањеним становима износи 2.6. Однос броја домаћинстава и станова износи 0.9
што значи да је број станова далеко већи од броја домаћинстава, што је још
израженије у насељима Заовине, Зауглине, Коњска Река, Мокра Гора и Семегњево.
Истовремено, само у Перућцу је број станова мањи од броја домаћинстава, као
последица интензивнијег раста становништва, док је у насељима Јагоштица и
Кремна однос изједначен.

 

Табела 12.
Карактеристике становања 2002. године 

 

 

 



 

 

Проблеми и
ограничења

 

Изражена депопулација становништва представља основни и
вишезначајнији проблем. Насеља са подручја Просторног плана се празне, са
изузетком Перућца где се бележи пораст становништва. Изразито се процес
депопулације испољио у насељу Семегњево (општина Чајетина), где данас живи само
35.5% од броја становника које је живело 1948. године. Слично стање је и у
насељима са планског дела које припада општини Ужице (46.0%), посебно насеље
Врутци, као и у насељима са планског дела које припада општини Бајина Башта
(51.3%) посебно насеља Заовине и Јагоштица. 

Процес старења је увелико захватио простор обухваћен
Просторним планом. С обзиром да се ради о пољопривредном подручју, очигледно је
да су пољопривредна домаћинства стара, што има негативне последице на
пољопривредну производњу. 

Структура становништва према активности на подручју
Просторног плана је неповољнија у односу на окружење. Удео активног у укупном
становништву је око 43%, али пре свега као последица пољопривредног карактера
подручја. Ниска покретљивост становништва је такође проузрокована
неразвијеношћу овог подручја.

Изразито смањење становништва има за последицу вишак
станова у највећем броју сеоских насеља. 

Уколико би се наставило смањење становништва, уз
истовремено интензивирање процеса старења, нека села и делови подручја
Просторног плана би ишла ка демографском гашењу. Имајући у виду стратешки
положај овог подручја и могућности за развој, даља депопулиција би представљала
врло неповољан процес са становишта активирања потенцијала и равномернијег
развоја подручја. 

 

Потенцијали

 

За капацитет људског ресурса као развојног потенцијала
се може рећи да је ограничен – мали број становника, изражено старење
становништва, као и неповољна образовна структура. Међутим, са стратешког
становишта врло је важно да се становништво не само задржи већ и да се обнови.
Реално је очекивати да уколико дође до активирања свих ресурса (туристичког,
пољопривредног, шумског, водног и др.), отварања могућности за запошљавање и
приходовање започне процес повратка становништва и оживљавања демографских
токова и виталних демографских карактеристика.

Неискоришћен стамбени фонд, као последица смањења
становништва и опште привредне заосталости, може да представља одговарајући
потенцијал за развој различитих делатности – од пружања туристичких услуга до
реализације пољопривредних програма. 

 

5.3. Привреда

 

Стање

 

Подручје
ППППН Национални парк Тара захвата делове општина Бајина Башта, Ужице и
Чајетина. Све три општине имају нижи доходак по становнику у односу на просек у
Републици и Централној Србији, што се посебно односи на општину Бајина Башта. У
погледу запошљавања нижи степен запошљавања у односу на наведена шира подручја
има општина Бајина Башта, а виши општине Ужице и Чајетина. Нешто повољније
стање је у нивоу незапослености у односу на просек Републике у све три општине.
Такође, ово подручје карактерише и повољнија ситуација у погледу просечног
прираштаја становништва у периоду 1992–2002, с обзиром да је у општини Ужице
био позитиван и растао по стопи од 0,8, а у општини Ужице – 0,2 док је на нивоу
Републике износио – 1.0 а Централне Србије – 2.4. Само је у општини Чајетина
износио – 1.6.

Подручје
ППППН Национални парк Тара чине катастарске општине сеоских односно руралних
насеља, па је пољопривреда једна од традиционалних, важнијих, активности. Од
7.220 становника 1.329 (око 18.4%) је пољопривредно становништво, а од укупног
активног 34,5% се односи на пољопривредно. Активно се пољопривредом бави 1.076
становника, односно 80.9% пољопривредног становништва. Од укупног активног
пољопривредног становништва 951 су индивидуални пољопривредници. Издржаваног
пољопривредног становништва има 253 односно 19.0% пољопривредног становништва.

 

Табела 13.
Карактеристике пољопривредног становништва 2002.

 

 

 



 

Просечно по 1 пољопривредном становнику на планском
подручју долази 18.3 ha  пољопривредног земљишта – у делу општине Бајина Башта –
око 8,0 ha , у делу општине Ужице 63,7 ha  и у делу општине Чајетина 23,9 
ha . 

У погледу стања поседовне структуре нема података за
подручје Просторног плана, али се даје за општине којима припадају насеља, јер
се може претпоставити да нема већег одступања. 

 

Табела 14.
Пољопривредна газдинства према коришћеном пољопривредном земљишту 2002.

 

 



 

 

Највећи
број газдинстава располаже са малим поседима, највише их је газдинства између
1,01 ha  и 3,00 ha  коришћене површине. 

 

 

Табела 15. Структура
пољопривредних газдинства према коришћеном пољопривредном земљишту у % 2002.

 

 



 

 

У
последње време сточарска производња односно овчарство и свињарство је после
дужег периода стагнирања је у благом пораст, са изузетко говедарства где је
забележен сталан пад броја говеда.

 

 

Табела 16. Кретање
сточног фонда

 

 



 

 

Проблеми и
ограничења

 

Кључни проблем неразвијености су недовољна улагања и
немогућност запошљавања, које имају за последицу, велики одлив становништва у развијеније
општинске центре (пре свега Ужице), друга подручја у земљи и мањим делом у
иностранство, односно сталну депопулацију сеоских насеља, изузев Перућца.

Подручје плана као део Златиборског управног округа
односно општина Бајина Башта, Ужице и Чајетина у протеклим годинама показује
тенденције заостајања, што се пре свега може сагледати у смањењу пољопривредне
производње, посебно у појединим видовима сточарства (говедарство), слабости у
организовању откупа пољопривредних производа, недовољну повезаност са
прерађивачком индустријом. Посебан проблем представља уситњеност поседа
пољопривредних газдинстава са становишта организације модерне пољопривредне
производње.

Пољопривредни земљишни ресурс не користи се увек
рационално, што је узроковано бројним факторима. Коришћење дела земљишта у
пољопривредне сврхе карактерише недовољна усклађеност са природним
предиспозицијама (педолошким, морфолошким, климатским). Истовремено треба
указати да се одређена подручја у оквиру Националног парка налазе у режиму
заштите – коришћења и грађења. С тим у вези јављају се проблеми недовољног
уважавања режима заштите од стране пољопривредних произвођача, с једне стране,
али и нерешеног питања „компензација” пољопривредним произвођачима због
одређених ограничења која произилазе из режима заштите, са друге стране. 

 

Потенцијали

 

На подручју Просторног плана пољопривреда је најважнија
активност. Очувано поднебље пружа могућности за производњу здраве хране, а
традиција је добра основа за производњу специјализованих производа и пољопривредних
услуга.

 

5.4. Туризам

 

 

Стање

 

На
подручју Златиборског управног округа је 2003. године боравило преко 201.684
туриста, са остварених 944.052 ноћења и просечних 4,7 ноћења. Највећи део
туристичког промета остварен је на подручју општина које су делом обухваћене
ППППН Национални парк Тара. Међу овим општинама највећи број туриста и ноћења
остварен је на подручју општине Чајетина, потом у Бајиној Башти а најмањи број
у општини Ужице. 

Анализа
протеклог периода показује да се укупан број туриста у Златиборском управном
округу од 2000. године повећао за 3,2%, али се број ноћења и просечног броја
ноћења смањио. У општинама са подручја ПП је, у истом временском периоду,
такође повећан број туриста, али је смањење броја ноћења и просечног броја
ноћења било наглашеније.

 

Табела 17. Кретање
броја туриста, ноћења и просечног броја ноћења 

 

 

 



 

На подручју Просторног плана формирани туристички
пунктови са изграђеним туристичким и пратећим капацитетима су: Калуђерске Баре,
са војном установом Тара која има 2 хотела, Митровац дечије одмаралиште са 600
лежаја, Предов Крст, главни шумарски и ловачки центар Таре, са посебном
туристичком функцијом и „Шарганска осмица” и „Дрвенград” на Мокрој Гори.

За управни округ и подручје ПП је у целини
карактеристичан недостатак смештајних капацитета. 

 

Ограничења

 

Период кроз који је земља пролазила имао је значајан
негативан утицај и на развој туризма, а што се још више испољава на
неразвијенијем подручју Златиборског управног округа. На подручју ПП нарочито
недостају смештајни капацитети. Недовољна комунална опремљеност насеља и
туристичких пунктова и слабија саобраћајна приступачност су, такође,
ограничавајући фактори туристичког развоја.

 

Потенцијали

 

Планско подручје располаже значајним туристичким
потенцијалима, пре свега: заштићене природне вредности; културно-историјске
вредности; река Дрина; вештачке акумулације Перућац, Заовина, Стајића и др.
које су не само значајан привредни потенцијал у производњи електричне енергије,
већ и изузетно вредан природни ресурс и туристички потенцијал (језерски,
ловно-риболовни); одличне могућности за развој ловног туризма и узгој оних
врста дивљачи које природно настањују оваква подручја; могућности за развој
транзитног (транзитни туристички правац према мору–Јужни Јадран), климатског,
еколошког, сеоског, излетничког и других облика туризма; близина највећег
туристичког тржишта (Београдског региона).

Потенцијали планског подручја су и предео изузетних
одлика Шарган–Мокра Гора, као и клисура „Белог Рзава” потенцијални специјални
резерват природе (са геоморфолошким, флористичким, фаунистичким и другим
вредностима).

Такође, потенцијал овог подручја представљају и
значајни туристички центри, као што су Калуђерске Баре, Митровац, Предов Крст и
други. 

 

5.5. Инфраструктура,
мрежа насеља и јавне службе

 

5.5.1.
Инфраструктура

 

Стање 

 

Путна мрежа

 

Дужина
путне мреже у Златиборском управном округу износи 4095.34 км, од којих је
1973.54 км, односно 48,2% са савременим коловозом (у Републици учешће путева са
савременим коловозом је око 60%). Кроз општине са подручја ППППН Националног
парка Тара пролази путна мрежа дужине око 1678 км, с тим да је веће учешће
путева са савременим коловозом (54,1%). 

У
структури путне мреже у Златиборском управном округу преко 69,7% учествују
локални путеви (у Србији око 60%), регионални 17,4% (у Србији 27,5%), а
магистрални и вишег ранга 12,9% (у Србији 12,4%). У општинама са подручја ППППН
Национални парк Тара значајнија је заступљеност локалних путева, а мања
регионалних и магистралних. 

Просечан
степен моторизације у управном округу износи 152 (републички је 192), а у
општинама са подручја ППППН Национални парк Тара износи у просеку 177 путничких
аутомобила на 100 становника, с тим да је далеко виши у општинама Ужице и
Чајетина.

 

Табела 18. Путна
мрежа и степен моторизације 2004.

 

 

 



 

 

Друмски

 

На подручју Просторног плана најзначајнији путни правци
су: магистрални пут М 5, деоница Ужице–Волујац–Кремна–Которман, укупне дужине
55 км и М 19/1, деоница Ужице–Волујац–Бајина Башта, укупне дужине 39 км.

Мрежу регионалних путева од значаја за планско подручје
чине: пут Р 111 Ваљево–Бајина Башта преко Дебелог Брда; Р 112 Перућац–Бајина
Башта–Кремна преко Калуђерских бара укупне дужине 38 км; Р 112а Калуђерске
баре–Митровац–Заовине–граница Републике укупне дужине 21 км; Р 112б Бајина
Башта–Манастир Рача дужине 4 км и Р112ц Перућац–Митровац. 

 

Железница

 

Најзначајнија железничка веза у региону је пруга
Београд–Бар.

Специфичност читавом региону дају ускоколосечне пруге
(760 мм и 600 мм) у пределу изузетних одлика Шарган–Мокра Гора. Шарганска
осмица је пуштена у саобраћај 1925. године у склопу Моравске трансверзале
(Сталаћ–Чачак, Чачак–Ужице, Ужице–Шарган и Шарган–Вардиште). Путнички и теретни
саобраћај је обустављен 1974, а реконструкција је започела крајем 1999. године.
Својим карактеристикама (дужина 15,5 км, 20 тунела укупне дужине 5,5 км, 5
мостова, неколико видиковаца и др.). Шарганска осмица представља значајан
туристички мотив. 

 

Водни саобраћај

 

Овај вид саобраћаја је локалног и туристичког значаја и
углавном се обавља на реци Тари и Перућачком језеру.

 

Остали системи

 

Од осталих инфраструктурних система издваја се
електроенергетски. Највећи део станова у селима и засеоцима су електрифицирани
(99%). 

 

Проблеми и
ограничења

 

Са становишта инфраструктуре проблем представља
неадекватна техничка опремљеност, и то: 1) недостатак путева са савременим
коловозом; 2) дотрајала железничка инфраструктура; 3) неодговарајући квалитет
снабдевања електроенергијом; 4) мали капацитет пошта и телефонских централа за
већи број прикључака и квалитетније везе; и 5) неравномерна покривеност
сигналом мобилне телефоније што је каркатеристика територије целог Златиборског
управног округа.

Неразвијеност локалне економије и недовољна опремљеност
инфраструктуром (социјалном, саобраћајном и комуналном) представља један од
кључних проблема и захтева дефинисање планских решења са мерама и инструментима
за реализацију оживљавања, опремања и развоја подручја, поготову оних делова
која располажу потенцијалима за развој туризма, интензивног сточарства и
воћарства у комбинацији са пружањем различитих услуга.

 

Потенцијали

 

Постојећа
путна мрежа представља значајан потенцијал за развој инфраструктуре и укупан
социо-економски развој региона. Поред тога, планирана је изградња
једноколосечне пруге (Златибор)–Јабланица–државна граница–Вишеград–Сарајево,
којом се значајно побољшавају услови регионалног повезивања.

Постојећи
војни аеродром „Поникве”, који се налази у близини планског подручја, пружа
могућност да се искористи у цивилне сврхе, посебно за пружање специфичних
туристичких услуга. 

Својеврстан
потенцијал овог подручја представља и могућност бављења циклотуризмом. За
подручје Националног парка Тара урађен је пројекат „Тароцикл”, по којем би
Национални парк Тара постао први национални парк са дефинисаним и обележеним
бициклистичким стазама.

 

Слика 3.
Бициклистичке стазе у Националном парку Тара (тароцикл)

 

 

 



 

 

5.5.2. Мрежа насеља
и јавне службе

 

Стање 

 

На
подручју Просторног плана налази се укупно 15 сеоских насеља. Просечан број
становника по насељу износи 481. Свега 2 насеља имају преко 800 становника
(Перућац 845 и Солотуша 1066), 3 насеља имају између 600 и 800 становника, 4
насеља имају између 400 и 600 становника, 4 насеља имају између 200 и 400
становника а 2 (Јагоштица и Коњска Река) мање од 200 становника. Велика је
уситњеност насеља – просечан број становника по насељу је више од 2,5 пута мањи
од просечног броја у Србији (481 према 1.218 становника).

Насеља
су разбијеног типа и припадају класи засеока, ниске густине насељености, што
иначе умногоме обележава насеља Златиборског управног округа. Овакве
карактеристике су условљене геоморфолошким обележјима – побрђа и брда са
висинама и преко 1250 м су прекривена претежно шумском вегетацијом.

 

Табела 19. Преглед
насеља на подручју 

Просторног плана
2002.

 

 

 



 

 

Слика 4. Насеља на
подручју Просторног плана

 

 

 



 

 

Садашња
опремљеност насеља Златиборског управног округа образовним, здравственим,
културним и другим услужним садржајима, који карактеришу ниво достигнуте
развијености и друштвеног стандарда, је следећа:

–
мрежу образовних институција чине 238 основне школе, 23 средње, 1 виша школа и
1 факултет са 499 студената; предшколских установа има 35. Од општина које
(делом) припадају ППППН Национални парк Тара по концентрацији образовних
институција, посебно факултета, виших и средњих школа, издваја се општина
Ужице, док су основне школе равномерније распоређене;

 

Табела 20. Стање
образовних институција – 2003.

 

 

 



 

–
здравствене услуге становништву Златиборског управног округа пружа 625 лекара,
што значи да на једног лекара долази око 500 потенцијалних корисника. У погледу
опремљености општина чији делови се налазе на подручју ППППН Националног парка
Тара стање опремљености је неуједначено – знатно повољније је у општини Ужице,
док је врло неповољно стање у општини Бајина Башта, где један лекар у просеку
опслужује 1035 становника; 

–
биоскопа у управном округу има 9, са просечних 26 посетилаца на 100 становника.
Општине Ужице и Бајина Башта имају по 1 биоскоп, с тим да је просечна
посећеност далеко виша у Ужицу; 

–
поштанске услуге становништву управног округа пружају 62 поште, а општинама са
подручја ПП 30 пошта. Број телефонских претплатника на 100 становника у
управном округу је нешто испод нивоа у Републици (97.6), а у општинама са
подручја ПП је изнад нивоа Републике (126.0), што је посебно карактеристично за
општине Чајетина и Ужице. 

 

Табела 21.
Показатељи нивоа развијености друштвеног стандарда – 2003.

 

 

 



 

 

Проблеми и
ограничења

 

Велика је уситњеност насеља – само 2 имају више од 800
становника. Просечан број становника по насељу је преко 2,5 пута мања од
просечне величине насеља у Србији (481 према 1.218 становника). 

Ниска густина насељености и уситњеност мреже насеља
представља отежавајућу околност за њихово комунално опремање и обезбеђење боље
доступности основним услужним објектима. 

Достигнути ниво развијености и друштвеног стандарда
општина са подручја Просторног плана не заостаје значајније за просеком Србије
а у појединим елементима опремљеност је и изнад просека. Примера ради, испољава
се мања развијеност мреже образовних институција, посебно средњих и виших
школа, као и факултета, а повољније стање је у погледу мањег просечног броја
становника који један лекар опслужује и у опремљености телефонским прикључцима
(већи број телефонских претплатника на 100 становника).

Неравномеран просторни распоред становништва и
потенцијала представља за планско подручје у целини један од кључних проблема у
планирању развоја и недвосмислено захтева дефинисање планских решења са мерама
и инструментима за реализацију оживљавања и развоја планског подручја у целини.

 

 

Потенцијали

 

Подручје просторног плана располаже бројним ресурсима
који се могу активирати: природним – пољопривреда (производња и услуге) и
водопривреда, шумарство и лековита биља, енергетика, туризам и др.; људским –
локална радна снага; створеним – значајни туристички капацитети (смештајни,
угоститељски и пратећи) и инфраструктура (постојећа и планирана) су додатни
импулс за успешно активирање рсположивих потенцијала, а посебно за развој
савремених услужних делатности (специјализовани сервиси и сл.). 

 

5.6. Прородно и
културно-историјска добра

 

 

Стање

 

На
подручју Просторног плана, величине 63.451,00 ha , налази се више значајних
природних и културних добара, и то: 

 

 

 

Национални
парк Тара

 

Има
површину око 19.200 ha  и простире се на делу територије Бајина Башта. Издваја
се као посебна просторна целина са очуваним и вредним шумама, природног састава
и изузетног изгледа, објектима изворне флоре, посебно Панчићеве оморике и
изворне фауне, посебним природним вредностима, природним знаменитостима и
посебним културно-историјским вредностима.

Законом
о националним парковима који је донела Влада Републике Србије („Службени
гласник РС”, бр. 39/93, 44/93, 53/93, 67/93 и 48/94), чланом 22, овај простор
одређен је као Национални парк Тара које је поверено на управљање ЈП
„Национални парк Тара”.

Просторним
планом подручја Националног парка Тара („Службени гласник СРС”, број 3/89), у
функцији заштите подручја Националног парка, утврђена је шира заштитна зона
површине 37.584 ha , и то: падине према Дрини, Бајиној Башти и Солотуши, део
гребена ка Пониквама, падине према Кремни и подручје села Заовине. Истим
планским документом утврђене су 3 зоне заштите. Зона првог степена заштите
обухвата 2.959,25 ha  (15,43% од укупне површине НП), са природним резерватима
(„Кањон Бруснице”, „Звезда”, „Клисура Дервенте”, „Било”, „Љути Брег”, „Црвене
стене”, „Под Горушицом”, „Црвени поток”, „Рачанска Шљивовица”, „Клисура Раче”),
непокретним културним добрима („Манастир Рача”, „Солотушки Град”, некрополе у
Растишту и Заовинама, Школа у Растишту, објекти народног градитељства измештени
из Заовина у Калуђерске бање и у насељима Јагоштица и Растиште). Зоном другог
степена заштите обухваћено је 7.721,89 ha  (40,27%), са предеоним целинама
(подручје Јагошитце, Црни Врх, Клисура Дервенте и Дрине, Рача, Под Горушицом,
Црвени Поток, Рачанска Шљивовица) и културно историјским целинама (Центар
Седељка у Растишту, шири простор око Манастира Раче). Зона трећег степена
заштите обухвата 8.493,86 ha  (44,30%), делове шумских комплекса „Звезда”, „Црни
Врх”, „Калуђерске баре” и „Рача”, пољопривредне површине (око 1.300 ha ) и
грађевинска подручја туристичких центара („Калуђерске баре”, „Шљивовице”,
„Митровца”, „Ослуше”, викенд зона Крње Јеле – Метаљке и засеоке села Солотуша
(Јасиковице, Пашића, Иглића и Омара). 

 

 

Предео
изузетних одлика Шарган–Мокра Гора

 

Налази
се на подручју општине Ужице (КО Мокра Гора и Кремна) и општине Чајетина (КО
Семегњево), укупне површине 3.678,23 ha , од чега је 2156,38 ha  у државној
својини, док је 1521,86 ha  у приватној и другим облицима својине. 

Уредбом
о заштити Предела изузетних одлика Шарган–Мокра Гора коју је донела Влада
Републике Србије („Службени гласник РС”, број 52/05), дефинисана су 3 режима
заштите, од којих је под првим степеном 351,98 ha , под другим степеном 1.187,46 
ha , а режимом заштите трећег степена обухваћено 2.138,77 ha . 

Предео
изузетних одлика „Шарган–Мокра Гора” карактерише разноврсност и богатство
дивљег биљног и животињског света, са ретким и ендемичним врстама биљака, животиња,
њихових заједница и високих старих шума црног и белог бора, као и објекти
народног градитељства, систем ускоколосечне железнице „Шарганска осмица”, етно
комплекс „Дрвенград”.

 

Табела 22. Списак
заштићених природних добара у општинама са подручја Просторног плана

 

 

 





 

Манастир
Рача из 13. века, непокретно културно добро од великог значаја 

Одлука
о утврђивању непокретних културних добара од изузетног значаја и културних
добара од великог значаја, коју је донела Скупштина Социјалистичке Републике Србије
(„Службени гласник СРС”, број 28/83).

Некропола
стећака у Перућцу из средњег века, непокретно културно добро од изузетног
значаја 

Одлука
о утврђивању непокретних културних добара од изузетног значаја и од великог
значаја, коју је донела Скупштина Социјалистичке Републике Србије („Службени
гласник СРС”, бр. 14/79 и 30/89).

Стари 
ha н у Кремни из 18. века, културно добро од изузетног значаја

Одлука
о утврђивању непокретних културних добара од изузетног значаја и од великог
значаја, коју је донела Скупштина Социјалистичке Републике Србије („Службени
гласник СРС”, бр. 14/79 и 30/89).

 

Табела 23. Списак
заштићених непокретних културних добара у општинама са подручја 

Просторног плана

 

 

 





 

Проблеми и
ограничења 

 

Природна и културна добра су релативно касно стављена
под заштиту (крајем 70-их и средином 80-их година прошлог века). То је утицало
да се многе активности: изградња привредних објеката, изградња фарми и
пољопривредних објеката ван грађевинских парцела, изградња викенд објеката ван
грађевинских рејона, експлоатација минералних сировина и др. на овом простору
развијају не узимајући у обзир елементе заштите. С тим у вези одређене
активности су у супротности узимајући у обзир захтеве који су произашли из
касније дефинисаних зона заштита, а који су ограничавајући и чак забрањују
коришћење природних богатстава и обављање свих активности, сем научних
истраживања и ограничене едукације (зоне првог степена заштите). 

Неконтролисана сеча шума, смештај отпада, као и
неконтролисана посета и понашање посетиоца имају негативне ефекте и захтевају
посебну пажњу приликом дефинисања правила, мера и посебних решења.

 

Потенцијали

 

Заштићена природна и културна добра представљају
својеврстан потенцијал и за развој туризма и пратећих делатности. Развој овог
подручја поред заштите захтева координиране активности на принципу „кластера” у
сарадњи са локалним, регионалним и националним структурама и заинтересованим
предузетницима (у смислу предузимања заједничких активности на развоју туризма,
угоститељства, пољопривреде, рибарства, лова, разних услуга; у смислу
организације различитих садржаја; у смислу креирања финансијских извора и
потпоре интегралном развоју; у смислу заједничког маркетинга, менаџмента,
едукације и др.). 

 

***

 

За потребе израде овог програмског задатка коришћени су
расположиви подаци из планских докумената (Просторни план Републике Србије,
1996. и Просторни план Националног парка Тара, 1989), и у том смислу су
наведена евидентирана заштићена културно-историјска добра. Приликом израде
Просторног плана потребно је извршити адекватно истраживање и рекогносцирање
делова територија општина Бајина Башта, Ужице, Чајетина, како би се
евидентирала културна добра која уживају претходну заштиту и створио плански
оквир за заштиту непокретног културног наслеђа као и нематеријалних културних
творевина на подручју плана.

 

5.7. Заштита животне
средине

 

 

Стање 

 

Ваздух

 

На планском подручју не постоје мерне станице за мерење
квалитета ваздуха.

На подручју Региона основни извор загађења ваздуха је
неконтролисана производња и испуштање издувних гасова из саобраћаја, привреде и
домаћинстава, који настају као последица: 1) коришћења старих возила без
одговарајућих уређаја за пречишћавање издувних гасова; 2) коришћења застарелих
технологија у производњи; 3) неконтролисаног спаљивања различитих материја.

 

 

Воде

 

Квалитет површинских вода на планском подручју
задовољава захтевану класу. Квалитет воде реке Дрина 2004. године је II класа
(профил Бајина Башта) што је и захтевана класа, а опасне и штетне материје нису
регистроване у повишеним концентрацијама. Стварна класа квалитета воде реке
Ђетиња 2004. године није одређена с обзиром на редуковани обим извршених
анализа, а захтевана класа воде је ИВ (профил Горобиље). Од опасних штетних
материја у једном случају регистрована је повишена концентрација сулфата и
мангана.2

Главни извори загађења у мањим центрима су домаћинства.
Насупрот нижем квалитету вода у речним токовима, квалитет и резерве подземних
вода су врло добре и ради очувања оваквог стања захтевају посебан режим
заштите.

_________________________

2 Годишњак РХМЗ
Републике Србије за 2004. годину.

 

Земљиште

 

Према ППР Србије за планско подручје карактеристична је
добра очуваност животне средине, односно веома мало загађивање земљишта, као и
смањени антропогени утицај на квалитет животне средине.

Стање квалитета земљишта у директној је вези са
системом управљања отпадом (чврстим, течним и опасним) и употребом
агрохемијских мера у пољопривредној производњи. 

У насељима се врши неконтролисано одлагање отпада.
Националном стратегијом управљања отпадом, рационално и одрживо управљање
отпадом подразумева формирање регионалних депонија и трансфер станица, које ће
омогућити економичан превоз отпада на великим удаљеностима и санацију
постојећих депонија и сметлишта. За подручје плана планирано је формирање
трансфер станица (Бајина Башта и Ивањица) од којих ће се дистрибуирати отпад ка
регионалној депонији (општине у региону: Ужице, Бајина Башта, Пожега, Ариље,
Ивањица и Чајетина). Такође је неопходно санирати постојеће депоније-сметлишта,
у складу са Законом. До изградње трансфер станица за одлагање ће се користити
постојеће депоније, које морају функционисати у складу са Законом.

 

 

Флора и фауна – биодиверзитет 

 

Подручје плана обилује шумском вегетацијом јеле, смрче,
црног бора, белог бора и др. Посебну вредност представљају травне вегетације
ливада и планинских пашњака, које обилују лековитим биљем. Запажају се и
природне реткости, као што су Панчићева оморика, божур, велика плава линцура,
жута линцура, црна чемерика и др.. 

Због својих природних и амбијенталних вредности,
клисура реке Бели Рзав је потенцијално заштићено природно добро-специјални
резерват природе. 

Планско подручје представља станиште великог броја
врста птица, као што су сури орао, белоглави суп, сиви соко и др., и сисара од
којих су пособно атрактивни мрки медвед, дивокоза, срна, видра и многе друге.

 

Проблеми и
ограничења 

 

Ваздух

 

Нижи
степен економске развијености условљава употребу застарелих технологија како у
привреди, тако и у саобраћају. То за последицу има прекомерно загађивање
ваздуха на појединим подручјима – локацијама. 

 

 

Воде

 

Посебан
проблем представља неконтролисано ослобађање течног отпада из домаћинстава и
привредних капацитета, као последица нижег степена комуналне опремљености,
употребе застарелих технологија и недостатка уређаја за пречишћавање отпадних
вода пре испуштања у реципијент. 

 

 

Земљиште

 

На
планском подручју присутна је појава ерозије и бујица које узрокују не толико
опасност по становништво, колико штете одношењем тла.

Депоније
не функционишу у складу са савременим принципима одлагања комуналног отпада.

Посебан
проблем који је резултат недисциплине и менталитета представљају „дивље
депоније” – расути по насељима и у близини путева. Неретко су и речни токови
исходиште за смештај отпада. 

 

 

Флора
и фауна – биодиверзитет

 

Неконтролисана
сеча шума, често последица економске неразвијености и коришћења дрвне масе за
ложење, има за последицу изражене ерозионе процесе, што подручје Златиборског
управног округа сврстава у једне од угроженијих у Србији. Поред тога, смањено
је испољавање заштитне функције шума.

 

5.8. Сводна СWОТ
анализа стања, проблема и потенцијала

 

 




СНАГЕ (постојеће)

 

 

- подручје са добро очуваном животном средином, веома
  малим загађивањем земљишта, односно смањеним антропогеним утицајем на
  квалитет животне средине;

- специфичне климатске одлике планине Тара, једне од
  најпознатијих ваздушних бања Србије;

- шумско богатство - Национални парк Тара представља
  једно од најшумовитијих подручја у Србији и то како по површини тако и по
  квалитету; посебна вредност је велико учешће четинарских шума, без обзира на
  њихов неуједначен квалитет (посебно у приватном сектору);

- богатство водама које се огледа у многобројним
  површинским токовима и подземним водама; река Дрина, вештачке акумулације;

- локална традиција у пољопривреди, посебно
  стачарству и производњи појединих специјалитета;

- изграђена саобраћајна инфраструктура -друмска:
  магистрални путеви М5 и М19/1; регионални путеви Р 111 Ваљево-Бајина Башта
  преко Дебелог Брда, Р 112 Перућац-Бајина Башта-Кремна, Р 112а Калуђерске
  баре-Митровац-Заовине-граница републике, Р 1126 Бајина Башта-Манастир Рача и
  Р 112ц Перућац-Митровац; железничка: пруга Београд - Бар, водни саобраћај је
  локалног

и туристичког значаја;

- сва заштићена природна добра на планском подручју,
  и то: Национални парк Тара са изузетно очуваним и високовредним екосистемима,
  бројним ретким и угроженим биљним и животињским врстама, огромним и
  квалитетним шумским комплексима, бројним изворима чисте воде, атрактивним и
  јединственим клисурама и кањонима, са: строгим природним резерватима „Црвене
  стене", „Љути брег" (Растиште) и „Рачанска шљивовица",
  спомеником природе Панчићева оморика „Пасјача" и „Борово брдо"
  меморијални природни споменик (Рача) и др., предео изузетних одлика
  Шарган-Мокра Гора;

- клисура „Белог Рзава" потенцијални специјални
  резерват природе (са геоморфолошким, флористичким, фаунистичким и другим
  вредностима);

- сва заштићена непокретна културна добра на планском
  подручју, и то: Манастир Рача из 13. века, културно добро од великог значаја;
  Солотушки град из средњег века; некрополе

у Растишту („Гајеви", „Урошевина" и
  „Пристоје"), Заовинама - („Биљег"); некропола стећака у Перућцу -
  („Мраморје") из средњег века, културно добро од изузетног значаја;
  Мољковића ha н у Кремни из 18 века, културно добро од изузетног значаја;
  евидентирани археолошки локалитети у Кремнама („Мисајловића поље",
  „Црквине И" и „Црквине П"); сакралне грађевине (цркве) у Мокрој
  гори (засеок Кршање) и Биоској из прве половине 19 века; објекти народног
  градитељства измештени из Заовина на Калуђерске баре и у насељима Јагоштица и
  Растиште; народна архитектура, стамбене и економске зграде у Заовинама и
  Перућцу, и др.;

- формирани туристички пунктови са изграђеним
  туристичким и пратећим капацитетима: Калуђерске Баре, са војном установом
  Тара која има 2 хотела, Митровац дечије одмаралиште

са 600 лежаја и Предов Крст, главни шумарски и
  ловачки центар Таре, са посебном туристичком функцијом;



СЛАБОСТИ (унутрашње)

 

 

- демографско пражњење и погоршана старосна структура
  становништва; сеоска насеља на подручју плана су последњих деценија изгубила
  скоро половину становништва (у односу на 1948. годину); изузетак је Перућац,
  једино насеље у коме је забележен раст стално насељених становника, а мањи
  одлив житеља је регистрован у Зауглинама, Рачи, Малој Реци и Кремни;

неконтролисано ширење насеља, првенствено везано за
  тзв. викенд изградњу; тенденција изградње викенд објеката, без неопходне
  инфраструктуре је из године у годину све израженија (нарочито у Калуђерским
  барама, Митровцу, обали Перућачког језера и др.);

- сва насеља су руралног карактера и разбијеног типа,
  што умногоме отежава њихово инфраструктурно опремање;

- недовољна снабдевеност водом насеља и туристичких
  капацитета; недовољна изграђеност и непостојање система одвођења отпадних
  вода као и третман отпадних вода (УПОВ); незаштићеност водних ресурса

од загађивања;

- недовољна изграђеност саобраћајних мрежа локалних
  путева; недовољно одржавање путне мреже; периферни положај у односу на важне
  магистралне и регионалне путне правце утицао је да је подручје Таре изван
  главних транзитних токова;

- неприлагођеност постојећих капацитета
  електроенергетске инфраструктуре захтевима стално растуће потрошње.
  Изграђеност преносне и дистрибутивне мреже не задовољава у погледу капацитета
  и техничких карактеристика водова и дистрибутивних трафостаница као и
  квалитета дистрибутивне мреже, што представља сметњу даљем развоју подручја.
  Јавна расвета у насељима, као и на туристичким локалитетима није потребног
  нивоа;

- телекомуникациона инфраструктура на планском
  подручју (телекомуникациони објекти, телефонске централе, спојни путеви и
  примарна мрежа у насељима) већим делом није на задовољавајућем нивоу, како по
  квалитету тако и по капацитету. Секундарна мрежа је великим делом изграђена
  надземно и недовољног капацитета;

- непостојање организованог сакупљања пољопривредних
  производа, као и њиховог откупа и пласмана;

- сеча шума, брање дивљих плодова, лековитог и
  ароматичног биља је неселективно и неконтролисано, а уз то је и недовољна и
  неадекватна информисаност становништва у циљу формирања модела адекватног
  еколошког понашања;

- још увек постоји експлоатација креча, која показује
  тенденцију раста и поред изражених негативних последица по квалитет животне
  средине;

- проблеми животне средине због: ниског нивоа
  развијености комуналних услуга; нефункционисања депонија у складу са
  савременим принципима одлагања комуналног отпада; загађивања Перућачког
  језера комуналним отпадом; појава ерозије и бујица које узрокују не толико
  опасност по становни штво, колико штете одношењем тла; загађивања отпадним
  водама;





МОГУЋНОСТИ (развојни потенцијали)

 

 

- потенцијали развоја планског подручја у области
  туризма, представљају: заштићене природне вредности; културно-историјске
  вредности; река Дрина; вештачке акумулације Перућац, Заовина, Стајића и др.
  које представљају не само значајан привредни потенцијал у производњи
  електричне енергије, већ и изузетно вредан природни ресурс и туристички
  потенцијал (језерски, ловно-риболовни); одличне могућности за развој ловног туризма
  и узгој оних врста дивљачи које природно настањују оваква подручја;
  могућности за развој транзитног (транзитни туристички правац према мору -
  Јужни Јадран), климатског, еколошког, сеоског, излетничког и других облика
  туризма; близина највећег туристичког тржишта (Београдског региона);

- пољопривредно еколошки потенцијал подручја са свим
  условима за производњу „здраве хране"

и организовање мини - прерађивачких капацитета и
  стицање карактеристичног обележја „брента" за специфичне производе;

- шумски потенцијал и производња дрвне масе, која
  може да се искористи за развој малих капацитета - производних и пратећих
  услужних делатности у ободним насељима, уз испуњавање еколошких критеријума у
  складу са прописима из области заштите животне средине;

- изградња планиране једноколосечне пруге (Златибор)
  - Јабланица - државна граница -Вишеград - Сарајево; реализација пројекта
  „Тароцикл", који омогућује да Национални парк Тара постане први домаћи
  национални парк

са дефинисаним и обележеним бициклистичким стазама;



ПРЕТЊЕ
  (развоју)

 

 

-
  настављање демографског пражњења и процеса старења становништва;

-
  нерешавања питања стимулација и компензација у подручјима где су успостављев
  различити нивои заштите може представљати „ограничавајући фактор" за:

-
  усклађивање пољопривредне производње у оквиру Националног парка Тара са
  режимом заштите еколошке целине у чијем окружењу се одвија;

-
  прилагођавање шумарства на подручју Националног парка Тара посебном режиму
  заштите у складу са шумско-привредном основом Националног парка;

-
  све облике експлоатације минералних сировина, укључујући и традиционалне,
  које треба да се елеминишу на подручју Националног парка Тара;

-
  недовољно развијена дрвна прерађивачка индустрија у ширем окружењу (изван
  Националног парка Тара) која би пружила могућност за развој производних и
  пратећих капацитета на планском подручју;

-
  непостојање стратегије развоја могућих видова саобраћаја одговарајућег
  капацитета, који би иницирали свеукупни развој овог подручја;

-
  изостајање повећања броја базних радио-станица, радио-релејних станица и
  припадајућих антенских стубова за потребе система ГСМ мреже мобилних
  телекомуникација на планском подручју;

-
  не успостављања система: организације управљања, финансирања и мониторинга.




 

 

6. Преглед и оцена
постојеће документације и подлога за израду просторног плана

 

На основу прелиминарне процене расположивих података о
постојећој документацији и подлогама, као и оцене њихове употребљивости,
извршена је следећа класификација релевантне документације за израду Просторног
плана:

1. плански документи и пројектна документација,

2. планско-развојни документи,

3. подаци о становништву, активностима и простору,

4. подлоге.

 

 

 

6.1. Плански и
развојни документи, пројектна и остала документација

 

За
израду Просторног плана значајни су: 

–
Просторни план Републике Србије („Службени гласник РС”, број 13/96); 

–
Генерални план ревитализације пруге узаног колосека Шарган Витаси–Мокра Гора,
са пратећим објектима у зони подручја Шарганска осмица са елементима
регулационог плана, Саобраћајни институт ЦИП, (2002);

–
други важећи урбанистички планови; 

–
Водопривредна основа Републике Србије („Службени гласник РС”, број 11/02);

–
Стратегија привредног развоја Србије до 2010. године (2003); 

–
Средњорочни програм економског развоја Србије 2003–2008. (2003); 

–
Национална стратегија управљања отпадом (2003);

–
Политика научног и технолошког развоја Србије (2003); 

–
Стратегија и политика трговине Републике Србије (2003);

–
Стратегија развоја енергетике (2005); 

–
Стратегија развоја пољопривреде Србије (2005); 

–
Стратегија развоја туризма у Републици Србији (2006); 

–
Стратегија развоја смањења сиромаштва (2004);

–
Студија утицаја хидроенергетских објеката на еколошке услове Таре са решењима
за отклањање њихових последица, (1987);

–
Студија водоснабдевања подручја Таре, (1970);

–
Програм заштите и развоја Националног парка Тара за период 1995–2000. године; 

–
Програм заштите и развоја подручја Националног парка Тара за 2004. годину; 

–
Програм заштите и развоја локалитета Предов крст у Националном парку Тара,
(1990);

–
Привремени програм мера и активности за заштиту и развој Националног парка
Тара, (1991);

–
Ловна основа ловишта Тара 1996–2005. године.

 

6.2. Подаци о
становништву, активностима и простору, подлоге

 

Републичка агенција за просторно планирање располаже
демографским и подацима о активностима (попис 2002. г. и други подаци
Републичког завода за статистику), а недостајући подаци ће се обезбедити
анкетирањем и истраживањем планског подручја. Посебно треба обезбедити податке
о становништву у расејању.

Подаци о простору, подаци о природним условима могу се
преузети из документације планова, студија, истраживачких кућа, аутора и др., а
подаци о створеним условима теренским истраживањима, уз коришћење документације
планова, геодетских података по катастарским општинама и др.

За потребе израде Просторног плана користиће се
постојеће употребљиве геодетске подлоге, као и топографске карте у размери 1:50
000 (ТК 50) и то следећи листови: 527 Вишеград, листови број 1, 2 и 4 (527-1,
527-2 и 527-4), 528 Ужице, листови број 1 и 3 (528-1 и 528-3), 477 Зворник,
листови број 3 и 4 (477-3 и 477-4). Просечна старост садржаја листова је 19
година, штампаних у боји (7 боја) формата 50 х 70 цм, са приказаном територијом
површине по листу око 550 км². Карте су у аналогном облику и по потреби се
може садржај сваког листа скенирати. Истовремено користиће се карте и у
дигиталном облику, као и по могућству аерофото и сателитски снимци. Републички
геодетски завод поседује топографске карте у размери 1:25.000 у дигиталном облику.


Одредбама члана 44. Закона о планирању и изградњи,
Републички геодетски завод је у обавези да на захтев достави локалним
самоуправама геодетске подлоге одговарајуће размере (1:1.000, 1:2.500 и
1.5000). Ове подлоге ће се користити за истраживање, анализу и дефинисање
правила коришћења, уређења и заштите планског подручја у грађевинским и
ванграђевинским подручјима. 

 

II. СТРАТЕГИЈА
РАЗВОЈА ПЛАНСКОГ ПОДРУЧЈА

 

У складу са одредбама члана 33. Правилника прва фазе
израде Просторног плана је Стратегија развоја планског подручја.

Стратегија развоја подручја Просторног плана заснива се
на просторном развоју који представља синтезу културно-историјских,
социо-економских и еколошких фактора са циљем достизања интегралног управљања
културним и природним добрима од националног (потенцијално и међународног)
значаја и одрживог развоја у наредном периоду од петнаестак година. 

Стратегија одрживог развоја по принципима Рио
декларације3 подразумева економски раст са очувањем
историјско-културног наслеђа, заштиту и одрживу експлоатацију природних ресурса
и адекватан квалитет заштите. 

Стратегија развоја се поред заштите природних вредности
и културног наслеђа заснива и на потреби убрзаног социо-економског и
демографског развоја овог подручја уз стварање услова побољшане доступности
инфраструктурним системима и јавним службама, уз рационално управљање природним
и створеним ресурсима, имовином и некретнинама.

У Стратегији се разрађују:

– основе развоја подручја и уређења простора;

– усклађивање развоја и заштите;

– усклађивање приватних и јавних интереса;

– положај и регионални аспекти развоја подручја посебне
намене;

– подлоге за доношење инвестиционих одлука;

– основе за разраду различитих модела и сценарија
развоја;

– усмеравање развоја система насеља и основне
саобраћајне и друге инфраструктуре;

– намена површина посебне намене са билансима
планираних намена и садржаја;

– механизми управљања развојем у простору 

у функцији реализације општих и посебних циљева;

– заштита културно-историјске баштине, природних добара
и животне средине;

– мониторинг. 

Функција Стратегије развоја планског подручја је да да
елементе на основу којих ће се извршити процена економске оправданости и
социјалне прихватљивости планираних активности, објеката и функција посебне
намене.

У оквиру ових опредељења нарочито треба створити
основе, механизме и инструменте за:

1. интегрални развој заснован на стављању у функцију
заштићених културно-историјских и природних добара ради ревитализације
становништва, унапређења стамбеног фонда и обнове насеља;

2. интегрални приступ заштити животне средине,
природних и културних добара у функцији активирања свих потенцијала, пре свега
туристичких, пољопривредних, шумских, водних и развоја пратећих делатности на
принципима одрживог управљања ресурсима;

3. усклађивање развоја локалних инфраструктурних
система и објеката са регионалним и магистралним у смислу функционалног
повезивања планског подручја са секундарним и општинским центрима.

_____________________

3 Рио декларација о
животној средини и развоју, 14. јун 1992; Конференција УН о развоју и животној
средини, Рио де Жанеиро.

 

Стратегија развоја планског подручја треба да обезбеди
елементе на основу којих ће се извршити процена економске оправданости и
социјалне прихватљивости планираних активности, објеката и функција посебне
намене. 

Неоходно је кроз стратегију одговорити на следећа
питања:

ШТА се планира у погледу развоја, заштите и уређења
простора?

ГДЕ се предвиђа развој и заштита?

КАДА се очекује реализација планираних активности?

КАКО, односно НА КОЈИ НАЧИН ће се реализовати планиране
активности? и

КОЛИКА је цена планских (трошкова) решења?

Разрада ових питања треба да поред квантификације
планских опредељења успостави коресподентност дефинисаних циљева и
имплементације.

Одговором на наведена питања ствара се основ за
формулисање Просторног плана и Уговора о имплементацији (Акциони план) као
саставног дела планског документа у складу са чланом 31. став 1. Закона и члана
51. став 1. Правилника. На овај начин Акциони план је операционализација
стратегије и у складу са чланом 16. тачка 4, представља временску координацију
активности (функција) и локација (намена) за период од 4 године.

Стратегија планског подручја у складу са чланом 33.
став 2. нарочито садржи: интерпретацију резултата анализе постојеће
документације за планско подручје; резултате урађених експертиза по различитим
областима; опис стања, потенцијала и ограничења на планском подручју; предлог
основних и посебних циљева; предлог основних правила коришћења, уређења,
заштите и развоја планског подручја; евиденцију и могућност решавања конфликата
на принципима одрживог развоја; варијанте развоја; смернице за избор приоритета
и приоритети развоја; друге елементе који су од значаја за израду Просторног
плана.

 

 

1. Интерпретација резултата анализе
постојеће документације за планско подручје

 

Интерпретација резултата анализа постојеће
документације за планско подручје подразумева: 

– извод из Просторног плана Републике Србије;

– преглед резултата програмске основе;

– анализу докумената органа, посебних организација и
других стручних институција;

– налазе обрађивача до којих су дошли непосредним
истраживањем, анкетирањем и разговорима на терену.

Потребно је да обрађивач поред преузимања резултата,
успостави однос развоја и заштите у простору и да просторно-планску оцену.

 

2. Резултати
урађених експертиза по различитим областима

 

Поред експертиза у ужем смислу, за потребе израде овог
Просторног плана могу се користити и експертска мишљења стручњака, локалних
познаваоца стања и проблема на терену.

Обрађивач ради критичког сагледавања утицаја на простор
може да примени СWОТ анализу, како би кроз унапред дефинисана питања добио
неопходне информације за управљање развојем, заштитом, уређењем и организацијом
простора обухваћеног Просторним планом.

 

 

3. Опис стања потенцијала и ограничења

 

Потенцијали обухватају: 1) природне ресурсе (земљиште,
минерали, сировине, водни ресурси, шуме, предели и сл.); 2) становништво,
односно радно способни контигент становништва (изнад 15 година старости) и
образовање, умешност и квалификациона структура; 3) капитал (створени ресурси)
– станови, фабрике, пословни објекти, школе, болнице, саобраћајнице, крупна и
ситна комунална инфраструктура; 4) институционални ресурси – институције,
оранизација, кадрови, катастар – земљишне књиге и друга информатика и сл.

Ограничења могу бити: географска, топографска,
геолошка, техничка, економска, социјална, административна, политичка,
демографска, инвестициона и друга.

 

***

 

Кроз израду стратегије треба успоставити корелацију
потенцијала и ограничења, јер на пример конфигурација терена (предели) могу
бити повољни за туризам, али неповољни за грађење. У једном моменту нешто што
је потенцијал у другом може бити ограничење. Обиље природних ресурса је
потенцијал, али недостатак инвестиција је ограничење. Исто важи за становништво
(бела куга) или за инфраструктуру и сл. У пракси су нарочито приметна
ограничења кадрова, свежег капитала и институционална ограничења. 

У оквиру анализе и дијагнозе стања потенцијала и
ограничења планског подручја по појединим областима (природни услови и ресурси;
становништво, социјални ресурси и становање; привреда; насеља и инфраструктура;
природна и културно-историјска добра; заштита животне средине) неопходно је
обезбедити развојни и проблемски приступ и утврдити компаративне предности подручја.

У складу са одредбама члана 21. Правилника потенцијале
треба вредновати према економској оправданости и социјалној прихватљивости
планираних активности.

 

4. Предлог основних и посебних циљева
развоја, коришћења и уређења планског подручја

 

Дефинисање
циљева, задатака, приоритета и механизама и инструмената имплементације
просторног развоја и организације и уређења простора спада у најважније аспекте
просторно планске науке, технике и политике. 

Полазне
основе Стратегије развоја и заштите су општи и посебни циљеви. Циљеви су
дефинисани на основу закључака који су изведени из анализе стања, потенцијала и
ограничења која је неопходно превазићи, односно релативизирати. 

Најважније
је наћи меру између развоја и заштите, с обзиром на потребу да се планом створе
услови за економско-социјално и демографско оспособљавање подручја за
„саморазвој”.

 

Графикон 1. Систем
циљева

 

 



 

4.1. Општи циљеви

 

У опште циљеве спадају:

1. Израда, доношење и имплементација Просторног плана
као интегралног планског инструментарија за континуално управљање дугорочним
развојем, заштитом и уређењем подручја Националног парка Тара;

2. Заштита природних добара и културно историјске
баштине – стварање услова да се нормативна заштита плански спроводи, што
подразумева да мере заштите имају економску оправданост и социјалну
прихватљивост;

3. Стварање услова за одрживи развој природних добара и
културно-историјске баштине – што подразумева да буду у функцији развоја
(туризма, пољопривреде, услуга и других компатибилних активности) и ревитализације
становништва;

4. Стварање локационих и других услова за уређење и
коришћење планског подручја – зонинг у функцији заштите и развоја, а посебно
стварање услова за компатибилну изградњу објеката у функцији посебне намене
простора (заштићених природних и културно-историјских и добара);

5. Стварање могућности да општине управљају ресурсима и
имовином и убирају природне и створене ренте и исте инвестирају у сопствени
друштвено-економски развој и заштиту животне средине и природних и културних
добара.

 

 

4.2. Посебни циљеви

 

1. Оживљавање, унапређивање и даљи развој сеоских
насеља и њихово укључивање у активности везане за основне намене Националног
парка;

2. Утврђивање граничних капацитета простора Националног
парка Тара за развој комплементарних делатности, зависно од захтева економије и
могућих антропогених утицаја на природу;

3. Утврђивање услова и режима изградње, уређења и
коришћења подручја Националног парка за комплементрне активности, које нису у
сукобу са функцијама Националног парка;

4. Повећање доступности основним природним добрима. С
обзиром на природу ових добара и њихову „осетљивост” од непланског коришћења
(сеча шума, смештај разноврсног отпада, прекомерна употреба хемијских средстава
и др.) неопходно је обезбедити контролисано коришћење истих како не би дошло до
природних катастрофа (шумски пожари, хемијска загађења и др.);

5. Утврђивање намене површина и концепта организације
садржаја супраструктуре и инфраструктуре у функцији Националног парка и
комплементарних активности;

6. Међусобно усклађивање концепције планског решења
коришћења, организације и заштите подручја Националног парка Тара и концепције
планског решења одржавања и унапређења коришћења вода, заштите квалитета вода и
заштите од штетног дејства вода, као добра од општег интереса који је усвојен
Уредбом о утврђивању Водопривредне основе Републике Србије, сагласно одредбама
члана 8. и члана 9. став 5. Закона о водама;

7. Стварање услова за економску валоризацију основних
туристичких мотива – бројних природних и културних добара. Њихово активирање у
туристичке сврхе захтева ревитализацију инфраструктурне мреже, посебно локалних
путева, изградњу паркинг простора и мобилијара и других пратећих садржаја
(специјализованих продавница и услуга). Такође, неопходно је унапредити систем
туристичке организације и презензације туристичког потенцијала, као и
обезбедити едукацију локалног становништва у функцији производње (здраве хране,
специфичних производа и сл.) и пружања туристичких услуга (боравак, исхрана,
водичи и др.);

8. Утврђивање дугорочне стратегије научних страживања,
едукације и културолошког коришћења природног феномена Националног парка, као и
мера њиховог очувања, унапређења и заштите са прецизирањем приоритета и
динамике средњерочне и краткорочне реализације заштите и коришћења Националног
парка;

9. Успостављање система мониторинга, како би се пратиле
све активности (привредне, водопривредне, инфраструктурне и друге) које би
могле да угрозе заштићена природна и културно-историјска добра на подручју
Плана. Праћење укључује и поштовање режима коришћења земљишта и изградње,
благовремено предузимање свих мера у циљу превенције активности које би могле
да угрозе основни потенцијал.

 

5. Предлог основних
правила коришћења, уређења и заштите планског подручја

 

Правила у просторном плану подручја посебне намене
имају у највећој мери позитивну улогу, јер подстичу на акцију, иако неке мере
заштите које имају посебан значај, ограничавајуће утичу на предузимање неких
акција – радњи (угрожавање јавног интереса, приватних интереса и човекове околине).

Кроз Правила коришћења, уређења и заштите стварају се
просторни услови за развој и заштиту планског подручја. У фази Стратегије
дефинише се предлог основних правила и критеријуми за одређивање правила
коришћења, уређења и заштите планског подручја, што захтева да се већ у овој
фази изврши зонирање подручја на целине и подцелине и зоне заштите подручја
посебне намене, као и на друге зоне у складу са дефинисаним критеријумима за
зонирање.

 

5.1. Правила коришћења, уређења и заштите
планског подручја4

 

Полазећи од чл. 41. и 42. Закона и члана 16. Правилника
о садржини и изради планских докумената прописана је израда Правила коришћења,
уређења и заштите планског подручја. Простор се билансира према постојећем
стању и планираним наменама, основних категорија коришћења земљишта у складу са
чланом 21. тачка 3. Правилника, и то:

1. Коришћење и заштиту природних ресурса (пољопривредно
земљиште, шуме и шумско земљиште, воде и водно земљиште);

2. Развој и уређење система насеља (изграђена подручја
и подручја предвиђена за изградњу – традиционална подручја – сеоска насеља);

3. Просторни развој и уређење руралних подручја;

4. Просторни развој и размештај привредних делатности; 

5. Просторни развој и размештај услужних делатности и
јавних служби;

6. Просторни развој, размештај и коришћење
инфраструктурних система;

7. Заштиту животне средине;

8. Коришћење и заштиту природних и културних добара;

9. Коришћење и уређење простора од интереса за одбрану
земље и заштиту од елементарних непогода.

Правила се одређују на основу претходно утврђених
критеријума, и дефинисаним просторним целинама, од којих свака треба да садржи
правила у оквиру основних категорија коришћења земљишта. Простор се билансира
према постојећем стању и планираним наменама, основних категорија коришћења земљишта,
и то:

– грађевинско;

– пољопривредно;

– шумско, и

– водно. 

__________________

4 Правила, коришћења,
уређења и заштите планског подручја треба графички представити у оквиру
рефералних карата Просторног плана.

 

 

 

5.1.1. Коришћење и заштита природних ресурса

 

Потребно је да се, у складу са основним категоријама
коришћења земљишта, дефинишу правила за:

 

 

А) Пољопривредно земљиште

 

– очување, еколошко газдовање и унапређивање
пољопривредних површина;

– организацију пољопривредне производње на основу бонитетне
структуре земљишта;

– коришћење пољопривредног земљишта у складу са
својствима педолошког покривача;

– коришћење пољопривредног земљишта у складу са
висинским зонама;

– развој потенцијалне вегетације на пољопривредном
земљишту чији је биљни покривач одстрањен и не користи се за пољопривреду
(делови парцела близу саобраћајних коридора, између суседних парцела и сл.); 

– очување и унапређење природног, али и вештачки
подигнутог вегетацијског покривача (пољозаштитни шумски појасеви, живице,
забрани итд.) у пољопривредним зонама, посебно у близини насеља;

– предузимање агротехничких мера ради сузбијања ерозије
земљишта;

 

 

Б) Воде

 

– заштиту вода као ресурса, применом технолошких,
водопривредних и организационо-економских мера;

– регулисање вода ради заштите урбаних и
инфраструктурних система, као и пољопривредног земљишта од штетног деловања
(плављење спољним и унутрашњим водама, превлаживање и др.);

– уређење вода као елемента животне средине ради
стварања јединственог амбијенталног оквира; 

– уређење водног земљишта и његова заштита пре свега са
становишта очувања могућности несметане евакуације великих вода, одводњавања и
очувања биодиверзитета у ширем обухвату акваторије;

– задржавање, развијање или поново успостављање
природних или природи блиских вода, као и њихових обала и природних ретензија.
Треба избећи промене нивоа подземних вода, које могу да доведу до трајног
оштећења биотопа вредних за заштиту;

– заштиту и унапређење водених екосистема, која
укључују пажљиве мере код извођења хидрограђевинских радова, преграђивања
речних токова, мелиорације, односно исушивања ритова, мочвара и бара;

 

 

В) Шуме

 

– уређење и коришћење шума и шумских земљишта кроз:
унапређивање стања шума и повећање површине под шумом; 

– повећање површине под шумом пошумљавањем земљишта VI
– VIII бонитетне класе у складу са природним потенцијалом станишта у оквиру:

– изворишта вода, и у приобаљу речних токова 

– изграђених и пројектованих саобраћајница

– подизања заштитних имисионих шума

– стварања функционалних просторних целина итд.;

– заштиту станишта (посебно степских) појединих врста
посебно кроз контролисану сечу шуме и друге физичке акције у природи
(повећавања пољопривредних површина, акције комасације и арондације, примене
хемијских препарата, сезонско паљење вегетације и др.); 

– задржавање биолошке разноврсности у функцији заштите
природних процеса кроз осигурање разноврсности животних простора и животних
заједница врста животиња и биљака као и генетичку разноврсност унутар врста; 

– заштиту специјске и екосистемске компоненте
биодиверзитета, односно дивљих животиња и биљака и њихових животних заједница у
природном и историјском окружењу. Њихове укупне животне услове треба заштити,
неговати, развијати или поновно успостављати;

– планско организовање лова и риболова, ловног и
риболовног туризма на деловима који су у функцији одрживог коришћења биолошког
ресурса;

 

 

Г) Минералне сировине

 

– уређење и организацију експлоатационог простора
предвиђеног за коришћење расположивих резерви минералних сировина (откоп,
транспорт, планско одлагање јаловине итд.);

– коришћење, уређење и организацију простора
предвиђеног за експлоатацију обновљивих и необновљивих природних ресурса.
Посебан значај треба дати коришћењу обновљиве енергије (ветар, геотермална
енергија, соларна енергија, биомаса итд.);

– смањење емисије штетних гасова при истраживањима и
експлоатацији сировина;

– рекултивацију, ренатурализацију, природи блиско
уређење, у случају неизбежног оштећења природе и предела; 

 

 

Д) Предео

 

– заштиту природе и негу предела, чиме се утиче на
побољшање климе, укључујући микроклиму. Очување природних екосистема, пре свега
шумских. Подизање нових шумских састојина, зелених површина унутар градског
језгра, укључујући паркове итд.;

– заштиту природних процеса и структуре предела
сагласно одговарајућем станишту са циљем трајног задржавања његових функција и
смањења штетних утицаја;

– очување и унапређење природног и вештачког
вегетацијског покривача у урбаним центрима;

– заштиту и развијање постојећих природних станишта у
изграђеним подручјима. При планирању грађевинских објеката, саобраћајница,
енергетских инсталација и сл., узети у обзир природне структуре, тако да
„потрошња” предела буде што је могуће мања; 

– неизграђена подручја која треба задржати због њиховог
значаја за компоненте предела (земљиште, воду, ваздух, флору и фауну) као и за
рекреацију и туризам. Предео треба заштитити у његовој разноврсности,
јединствености и лепоти као и његовом значају за доживљај и рекреацију
становништва. У ту сврху, треба заштитити погодна подручја, према њиховим
својствима и положају и где је неопходно неговати, уредити их и задржати
проходним или учинити проходним. Пре свега у подручјима у близини настањених
места треба да се обезбеди довољно површина за рекреацију;

– повратак у природно стање изграђених површина које
нису више у употреби; и 

– делове предела посебне вредности, укључујући пределе
око значајних, заштићених или вредних за заштиту културно-историјских добара.

 

 

5.1.2. Развој и
уређење система насеља

 

Потребно је да се, у складу са основним категоријама
коришћења земљишта, дефинишу правила за:

– децентрализовани развој мреже насеља и формирање
система заједница насеља, у циљу стварања услова за задржавање локалног
становништва;

– техничку, финансијску и економску ревитализацију
насеља и у функцији развоја пољопривреде, али и развијања туристичке понуде;

– дефинисање граница грађевинских рејона у сеоским
насељима;

– организацију и уређење простора за привредни развој у
складу са хијерархијским нивоом насеља у мрежи и расположивим потенцијалима;

– организацију објеката јавних служби у центрима, као и
инфраструктуре у насељима и међунасељском простору;

– развијање туристичких зона на већ формираним потезима
и пунктовима који треба да подстакну развој околних насеља;

 

 

5.1.3. Просторни
развој и уређење руралних подручја

 

Потребно је да се, у складу са основним категоријама
коришћења земљишта, дефинишу правила за:

– афирмацију градитељског наслеђа у складу са
традицијом средине;

– изглед, величину, облик и површину грађевинске
парцеле;

– удаљеност од суседа, организацију дворишта (стамбеног
и економског дела као и окућнице);

– регулациону и нивелациону линију;

– одређивање индекса изграђености и индекса
искоришћености парцеле;

– величину, висину, облик и површину објекта;

– постављање ограде на парцели;

– гаражирање и паркирање;

– могућност прикључења објекта на комуналну и техничку
инфраструктуру;

– могућност изградње или реконструкције
слободностојећих, двојних и објеката у непрекинутом низу;

– начин изградње или реконструкције објеката у зонама
традиционалне градње са специфичним архитектонским елементима и у функцији
туризма; итд.

 

5.1.4. Просторни
развој и размештај привредних делатности

 

Потребно је да се, у складу са основним категоријама
коришћења земљишта, дефинишу правила за:

– равномернији размештај капацитета у планском
подручју, селективност у избору привредних грана;

– ревитализацију и модернизацију постојећих и изградњу
нових производних капацитета;

– формирање породичних пољопривредних газдинстава са
здравом економском структуром, као комплемент развоја туризма;

– ревитализацију и реконструкцију сеоских стамбених
објеката у циљу развоја туристичке понуде уз формирање зона сеоског туризма;

– изглед, величину, облик и површину грађевинске
парцеле;

– удаљеност од суседа;

– регулациону и нивелациону линију;

– одређивање индекса изграђености и индекса
искоришћености парцеле;

– величину, висину, облик и површину објекта;

– гаражирање и паркирање;

– постављање ограде на парцели;

– могућност прикључења објекта на комуналну и техничку
инфраструктуру; итд.

 

5.1.5. Просторни
развој и размештај услужних делатности и јавних служби

 

Потребно је да се, у складу основним категоријама
коришћења земљишта и према положају у хијерархији мреже насеља и НУТС систему,
дефинишу правила за изградњу, реконструкцију и ревитализацију објеката:

– социјалне заштите и предшколског васпитања и
образовања; 

– образовања;

– здравствене заштите;

– културе;

– физичке културе и рекреације, и

– услужних делатности.

 

5.1.6. Просторни
развој, размештај и коришћење инфраструктурних система

 

Потребно је да се, у складу важећим законским прописима
и у складу са основним категоријама коришћења земљишта, дефинишу правила за
изградњу или реконструкцију:

– саобраћајне мреже (све видови саобраћаја заједно са
пратећим објектима);

– електроенергетских система (сви напонски нивои
заједно са пратећим објектима);

– водопривредних система (регулација, капацитети,
преносни системи, заједно са пратећим објектима);

– система телекомуникација (сви видови комуникационих
мрежа заједно са пратећим објектима);

– система комуналних објеката (отпад, гробља, пијаце
итд., заједно са пратећим објектима).

 

5.1.7. Заштита
животне средине

 

Потребно је да се, у складу са основним категоријама
коришћења земљишта, дефинишу правила за:

– заштиту елемената животне средине (ваздух, вода,
земљиште) и биолошке разноврсности;

– заштиту и задржавање природно вредних и очуваних
екосистема, као и простора код којих квалитет животне средине није битније
нарушен;

– санирање и ревитализацију деградираних и угрожених
екосистема и санитацију последица загађења;

– резервисање и чување подручја која се из стратешких
разлога не смеју загађивати и уништавати (изворишта водоснабдевања, заштитни
појасеви, заштићена природна добра и др.);

– заштиту од негативних утицаја пољоприведе, коришћења
вода, шума, руда и других привредних активности које могу имати негативни
утицај;

– заштиту у утицајним зонама саобраћаја; и

– заштиту у широј, ужој и непосредној зони заштите.

 

5.1.8. Заштита
природних и културних добара

 

Потребно је да се дефинишу правила за изградњу или
реконструкцију објеката у складу са условима надлежних републичких или
регионалних институција.

 

5.1.9. Коришћење и
уређење простора од интереса за одбрану земље 

и заштиту од
елементарних непогода и др. 

 

За коришћење и уређење простора од интереса за одбрану
земље, потребно је да се дефинишу правила за изградњу или реконструкцију
објеката у складу са условима надлежних институција. 

У складу са основним категоријама коришћења земљишта,
дефинисати правила за изградњу објеката у смислу заштите од:

– земљотреса;

– поплава (посебно бујичних водотокова);

– плављења унутрашњим водама – одводњавање;

– клизишта и нестабилних терена;

– индустријских удеса;

– транспорта опасних материја;

– хемијских удеса и загађивања животне средине;

– трасе превоза опасних материја утврђивати посебним
одлукама;

– односно, заштите посебних водених еколошких система.

 

***

 

При изради наведених правила, неопходно је користити
тзв. Правилнике о привременим правилима грађења у локалним самоуправама и према
потреби их додатно разрадити у планском документу. 

Правилима треба детаљно да се прикаже и начин изградње
или реконструкције објеката у зонама традиционалне градње са специфичним
архитектонским елементима. Како постоји могућност да се овакве зоне нађу у свим
основним категоријама коришћења земљишта неопходно је стриктно поштовање,
претходно наведених, општих правила. 

Правилима посебно треба да буду одређени услови под
којима објекат не може да добије одобрење за изградњу (нпр. уколико је изграђен
на јавној површини, у зони уже санитарне заштите водоизворишта, или на
објектима или коридорима инфраструктуре итд.). 

Правила треба да буду прецизно дефинисана уз
обавезујуће смернице за ниже хијерархијске нивое. Посебно треба издвојити
просторне целине за које је обавезна израда планова детаљне регулације у смислу
детаљније разраде или начина прибављања земљишта. 

При одређивању правила уважити критеријум да се планови
детаљне регулације обавезно израђују за грађевинска подручја у насељима на
локацијама погодним за друштвено – економски развој. 

Правила која се односе на просторне зоне прописати тако
да се може сагласно одредбама члана 57. Закона о планирању и изградњи
приступити издавању акта о урбанистичким условима за подручја за које није
предвиђена израда урбанистичких планова, а у циљу поједностављивања израде
планске документације за прибављање одобрења за изградњу. На тај начин,
омогућава се локалним самоуправама која имају ограничена финансијска средства
да брже дођу до неопходних планова и програма, а у циљу привлачење домаћих и
страних инвестиција.

 

 

5.2. Критеријуми за коришћење, уређење и
заштиту планског подручја

 

У циљу дефинисања правила за коришћење, уређење и
заштиту планског подручја неопходно је извршити зонирање подручја на целине и
подцелине и зоне заштите подручја посебне намене, као и на друге специфичне
зоне у складу са критеријумима за коришћење, уређење и заштиту.

 

5.2.1. Критеријуми
за коришћење планског подручја

 

– туристичко-рекреативна подручја (подручја заштићених
природних и културних добара);

– подручја пољопривредне производње (одредити најмањи %
интензивне пољопривреде);

– подручја управљања водама (одредити најмањи % за
водопривредне сврхе и режиме изградње);

– подручја газдовања шумама (одредити најмањи % шумских
површина);

– подручја традиционалне изградње (сеоска подручја);

– изграђена подручја (остала изграђена подручја – инфра
и супраструктура).

 

5.2.2. Критеријуми за уређење планског
подручја – дефинисање просторних зона (подручја од националног, регионалног и
локалног значаја)

 

Критеријуми за дефинисање просторних зона:

 

Подручја од националног значаја

– Национални парк Тара са зонама заштите;

– Предео изузетних одлика Шарган–Мокра Гора са зонама
заштите; 

– зоне заштићених културних добара (Стари 
ha н у Кремни,
културно добро од изузетног значаја, Некропола Стећака у Перућцу из средњег
века, непокретно културно добро од изузетног значаја, Манастир Рача, непокретно
културно добро од великог значаја);

– специфичне туристичке зоне;

Подручја од регионалног значаја

– зона слива акумулације Врутци;

– туристичко-рекреативне зоне са предеоним целинама
(Митровац, Калуђерске Баре, Предов крст, Перућац, Заовине и др.);

– коридор магистралне инфраструктуре М-5 и коридори
регионалне инфраструктуре;

– подручја за цивилну заштиту и одбрану од елементарних
непогода. 

Подручја од локалног значаја

– зоне туристичко-услужног типа;

– зоне пољопривредне производње и прераде;

– зоне прикупљања и прераде шумских производа;

– зоне експлоатације грађевинских материјала;

– комуналне зоне и подручја могућег контролисаног
одлагања отпада;

– зоне јавних служби и јавних сервиса;

– зоне становања (стално и повремено становање);

– зоне општег типа.

 

 

5.2.3. Критеријуми за заштиту планског
подручја

 

На основу одредаба члана 6. Закона о стратешкој процени
критеријуми су дефинисани по основу:

 

А) Карактеристика Просторног плана, а нарочито:

1) значаја Просторног плана за заштиту животне средине
и одрживи развој;

2) проблема заштите животне средине у Просторном плану
и могућност утицаја на: 

– ваздух; 

– воде; 

– земљиште; 

– климу; 

– заштићена природна добра; 

– културно-историјску баштину; 

– биљни и животињски свет; 

– станишта и биодиверзитет; 

– становништво и здравље; 

– насеља; 

– инфраструктурне, привреде и друге објекте; 

– друге створене вредности;

3) степен утицаја Просторног плана на друге планове и
програме, укључујући и оне у различитим хијерархијским структурама;

4) степен којим се Просторним планом успоставља оквир
за реализацију пројеката у погледу локације, природе, обима и услова
функционисања или у вези са алокацијом ресурса.

Б) Карактеристике утицаја, а нарочито:

1) вероватноћа, интензитет, сложеност, реверзибилност;

2) временска димензија (трајање, учесталост,
понављање);

3) просторна димензија: 

– локација; 

– географска област; 

– број изложених становника;

4) кумулативна и синергијска природа утицаја;

5) ризици по људско здравље и животну средину;

6) деловање на области од природног, културног и другог
значаја: 

– природни предели којима је признат заштићени статус
на републичком нивоу – Национални парк Тара; 

– посебне природне карактеристике;

– споменици културе којима је признат заштићени статус
на републичком нивоу – Стари ha н, Некропола Стећака, Манастир Рача;

– насељене области; 

– области са различитим режимима заштите;

7) деловање на угрожене области: 

– посебно осетљиве и ретке области; 

– интензивно коришћење земљишта; 

– постојећи природни и створени 
ha зарди; 

– смањени капацитет животне средине; 

– екосистеми; 

– биљне и животињске врсте.

 

 

 

6. Евиденција и могућност решавања
конфликата

На основу досадашњих сазнања могуће је указати на
следеће конфликте у простору, који су резултат различитих намена коришћења и
заштите простора: 

 

1. опремање туристичких зона инфраструктуром

Подразумева пролажење коридора и траса и кроз заштићене
делове шумских подручја Националног парка, која су и у државном и приватном
власништву. У том смислу, потребно је прописати специфичне режиме изградње,
како се не би угрозиле постојеће природне вредности.

2. пољопривредне и друге активности локалног
становништва

Бављење земљорадњом и сточарством, као и другим
привредним активностима у условима ограничења која произилазе из дефинисаних
режима заштите, изискује разрешавање „конфликта“ системом компензација и других
фискалних олакшица; 

Коришћење и организација планског подручја у условима
ограничених могућности због поштовања зона заштите изворишта на очувању
квалитета воде за пиће регионалног система Врутци.

Према Националној стратегији управљања отпадом општине
Бајина Башта, Ужице и Чајетина су сврстане: 

– са Пожегом, Ариљем и Ивањицом као заједнички корисник
једне од 29 регионалних депонија, чија локација још није утврђена;

– са Пожегом, Ариљем, Ивањицом, Чачком, Краљевом,
Горњим Милановцем и Лучанима у регион РЕЦ 11, у оквиру планираних 17
рециклажних центара за 160 општина, а чија локација још није одређена;

– са Пожегом, Ариљем, Ивањицом, Прибојем, Пријепољем,
Новом Вароши, Новим Пазаром, Рашком, Тутином и Сјеницом у регион КОМ 5, у
оквиру планираних 7 станица за компостирање за 146 општина, и чија локација
такође није одређена;

– са Пожегом, Ариљем, Ивањицом, Чачком, Краљевом,
Горњим Милановцем, Лучанима, Крагујевцем, Тополом, Книћем, Рековцем, Прибојем,
Новом Вароши, Крушевцем, Ћићевцем, Варварином, Трстеником, Врљачком Бањом,
Брусем, Александровцем, Новим Пазарем, Рашком, Тутином и Сјеницом у регион ИНС
3, у оквиру планираних 4 инсинератора за комунални отпад.

– Поред тога, општина Бајина Башта је са општином
Ивањицом сврстана као једна од 17 трансфер станица, чија ближа локација није
одређена.

Такође, реално је очекивати да се појаве одређени
конфликти између туризма и заштите природних и културно-историјских добара, као
и сукоб интереса између одређених активности локалног становништва
(пољопривреда, шумарство, вађење камена и др.) и захтева који произилазе из
заштите природе, природних и културно-историјских добара.

 

***

 

Неопходно је да обрађивач одреди мере и акције за
решавање потенцијалних конфликата.

 

7. Варијанте развоја

 

У складу са чланом 33. став 1. Стратегија развоја
планског подручја ради се у варијантама. На основу анализе и дијагнозе стања
потенцијала и ограничења, дефинишу се циљеви развоја и заштите и предлажу
варијанте развоја. У том смислу, неопходно је да се предвиде 2 или више
варијанти (сценарија) развоја и заштите планског подручја засноване, пре свега,
на улагањима у развој и заштиту. Наиме, прво је питање са којим обимом
средстава се у одређеном временском периоду може рачунати – да ли се ради о
иницијалним улагањима или се пак ради о значајним улагањима у развој. Друго
питање које тражи одговор је какав ће бити утицај датих улагања на развој:
туризма, пољопривреде, шумарства, водопривреде, инфраструктуре, као и зонирање
подручја и заштите. 

 

 

***

 

Предложене варијанте треба да задовоље услов да буду
засноване на критеријумима динамичности, економске оправданости, социјалне и
еколошке прихватљивости.

Обрађивач треба да има јасни став о свакој варијанти,
заснован на стручној аргументацији, која омогућује избор оптималне варијанте. 

 

8. Смернице за избор приоритета и
приоритетних активности

 

Основне смернице за избор приоритета и приоритетних
активности треба да проистекну из усаглашавања жеља, потреба и могућности. 

Приликом избора приоритета потребно је имати у виду
потребе да се: 

– развој и заштита сагледава на дуги рок у општем
интересу, а не само краткорочно са појединачних становишта и интереса;

– оствари децентрализација, а не да се настави процес
централизације активности и управљања;

– обезбеди партиципација локалног становништва у
развоју, коришћењу и управљању ресурсима;

– оствари умрежавање овог подручја са свим својим
вредностима са окружењем.

Имајући претходно у виду, приоритетна активност се
односи на инфраструктурно опремање овог подручја, како би се створили
предуслови да се привуче приватни капитал да улаже у изградњу туристичких и
пратећих садржаја. С тим у вези, издвајају се следећи приоритети:

– изградња локалног пута Заовине–Мокра Гора, као и
ревитализација пута Београд–Ваљево–Бајина Башта;

– опремање система мобилне телефоније на одговарајућим
локацијама, који би омогућили рад овог система телекомуникација на целом
планском подручју;

– израда одговарајућих урбанистичких планова за
грађевинска подручја;

– припрема одговарајућих програма и пројеката за развој
пољопривреде, примарне производње природне хране и сточарства прилагођених
природним условима, и програма за развој туризма са пратећим активностима,
трговином, угоститељством, занатством, односно малом привредом које могу да
повећају запосленост на планском подручју.

 

 

9. Други елементи од значаја за израду
просторног плана

 

Просторни
план подручја посебне намене, поред елемената из члана 16. Правилника, садржи и
елементе из члана 21. Правилника:

–
у складу са тачком 1. овог члана, Границе целина и подцелина посебне намене и
зоне заштите;

–
у складу са тачком 2. овог члана, Положај и регионални аспекти развоја подручја
посебне намене. По својој природи утицаји могу бити интра и интеррегионалног
карактера. Интрарегионални аспекти одражавају усклађеност развоја и различитих
режима заштите простора унутар планског подручја. Интеррегионални аспекти
дефинишу функционалне везе овог подручја са спољним тржиштима, које могу да
генеришу изградњу туристичких садржаја (хотела, ресторана, рекреативних целина
и др.), комуналне инфраструктуре и разне друге административне, институционалне
и финансијске аранжмане, укључујући и прекограничне; 

–
у складу са тачком 3. наведеног члана, Намена површина подручја посебне намене
са билансима планираних намена и садржаја;

–
у складу са тачком 4. овог члана, Процена економске оправданости и социјалне
прихватљивости планираних активности, објеката и функција посебне намене. Овај
елеменат је један од најважнијих и обавезује да се ове процене обављају у свим
фазама израде планског документа. Другим речима, процена економске оправданости
и социјалне прихватљивости је критеријум који се примењује почев од анализе и
дијагнозе стања, преко дефинисања проблема и ограничења, пројекције циљева и
њиховог вредновања, па до избора и вредновања варијанти, оцене њихових
перформанси и формулисања предлога плана. Ако је вредновање спроведене на
наведени начин, на крају се даје преглед активности и објеката које треба
извести (као што су хотели и ресторани, саобраћајнице, комунална инфраструктура
итд.), њихов ценовни израз (вредност), у периоду од 4 године. У том поступку,
постоји уска корелација вредновања са дефинисаним уговором о имплементацији као
акционог плана за период од 4 године. 

Суштина
Просторног плана је да се изврши синтеза и донесу таква планска решења и
пропозиције који ће произаћи као резултат развоја и заштите. Модел „Профил
околине природног и културног добра” пружа могућност за испитивање међусобног
односа активности у простору и њиховог утицаја на животну средину, с обзиром да
обухвата све аспекте утицаја, као и мера које је потребно предузети.

 

Графикон 2. Модел профила околине природног
и културног добра

 

 

 



 

 

 

 

 

III. ПРОСТОРНИ ПЛАН – ПРЕДЛОГ

 

1. Садржај предлога просторног плана
подручја посебне намене

 

Просторни план садржаће следеће елементе:

 

1. Опис границе подручја просторног плана, са границама
целина и подцелина посебне намене и зона заштита;

2. Обавезе, услови и смернице из планских докумената
вишег реда, овог и суседних подручја;

3. Скраћени приказ постојећег стања (природни ресурси,
становништво, мрежа и функције насеља, рурална подручја, привредне делатности,
услужне делатности и јавне службе, саобраћај и инфраструктурни системи, животна
средина, природна и културна добра итд.); 

4. Ограничења и потенцијали подручја просторног плана;

5. Положај и регионални аспекти развоја планског
подручја;

6. Општи и посебни циљеви;

7. Циљеви развоја по појединим областима;

8. Коришћење и заштита природних ресурса;

9. Развој и уређење мреже насеља;

10. Просторни развој и уређење руралних подручја;

11. Просторни развој и размештај привредних делатности;

12. Просторни развој и размештај услужних делатности и
јавних служби;

13. Просторни развој, размештај и коришћење
инфраструктурних система;

14. Заштита животне средине;

15. Заштита природних и културних добара;

16. Коришћење и уређење простора од интереса за одбрану
земље и заштиту од елементарних непогода;

17. Намена површина подручја посебне намене са
билансима планираних намена и садржаја;

18. Процена економске оправданости и социјалне
прихватљивости планираних активности, функција и објеката посебне намене;

19. Имплементација Просторног плана подручја посебне
намене Националног парка Тара до 2021. године;

20. Листа приоритетних активности за имплементацију
просторног плана;

21. Учесници у имплементацији просторног плана;

22. Мере и инструменти за имплементацију просторног
плана;

23. Уговор о имплементацији просторног плана.

У складу са наведеним елементима предлаже се следећи
садржај текстуалног дела Просторног плана:

 

Текстуални део

 

И. Полазне основе

1. Границе, активности и потенцијали

– Опис границе подручја просторног плана, са границама
целина и подцелина посебне намене и зона заштите;

– Обавезе, услове и смернице из планских докумената
вишег реда, овог и суседних подручја;

– Скраћени приказ постојећег стања (природни ресурси,
становништво, мрежа и функције насеља, рурална подручја, привредне делатности,
услужне делатности и јавне службе, саобраћај и инфраструктурни системи, животна
средина, природна и културна добра итд.);

– Ограничења и потенцијали подручја просторног плана;

2. Положај и регионални аспекти развоја подручја
посебне намене.

 

 

II. Циљеви просторног развоја

– Општи и посебни циљеви;

– Циљеви развоја по појединим областима.

 

 

III. Правила коришћења, уређења и заштите планског
подручја5

_______________

5 Одредбе члана 22.
Правилника обавезују да поред елемената из чл. 16. и 21. Правилника просторни
план подручја посебне намене садржи: за непокретна културна добра од изузетног
значаја правила уређења и коришћења простора у ужој и широј зони према
утврђеном режиму заштите културних добара; и за подручја природних добара
правила уређења и коришћења подручја према утврђеном режиму заштите појединих
природних целина.

 

 

1. Правила

– Коришћење и заштита природних ресурса;

– Развој и уређење мреже насеља;

– Просторни развој и уређење руралних подручја;

– Просторни развој и размештај привредних делатности;

– Просторни развој и размештај услужних делатности и
јавних служби;

– Просторни развој, размештај и коришћење
инфраструктурних система;

– Заштита животне средине;

– Заштита природних и културних добара;

– Коришћење и уређење простора од интереса за одбрану
земље и заштиту од елементарних непогода

 

2. Намена површина подручја посебне намене са билансима
планираних намена и садржаја.

 

 

ИВ. Имплементација просторног плана

1. Процена економске оправданости и социјалне прихватљивости
планираних активности, функција и објеката посебне намене

2. Имплементација Просторног плана подручја посебне
намене Националног парка Тара до 2021. године

 

2.1. Етапност

– Прва етапа до 2011. године

– Друга етапа до 2016. године

– Трећа етапа до 2021. године 

 

2.2. Мере и инструменти

Имплементација Прве етапе (до 2011. године) Просторног
плана подручја посебне намене Националног парка Тара

– Листа приоритетних активности за имплементацију
просторног плана;

– Учесници у имплементацији просторног плана;

– Мере и инструменти за имплементацију просторног
плана;

– Уговор о имплементацији просторног плана.

 

Графички део

 

Графички
део просторног плана садржаће рефералне и тематске карте у размери 1: 25 000, и
то:

–
Реферална карта бр. 1 – Посебна намена простора

–
Реферална карта бр. 2 – Туризам и заштита животне средине

–
Реферална карта бр. 3 – Мрежа насеља, функција, јавних служби и
инфраструктурних система

–
и друге тематске карте.

 

 

2. Финансијска
средства и рокови потребни 

за израду просторног
плана подручја посебне намене

 

 

2.1. Процењена
финансијска средства потребна за израду просторног плана

 

За
потребе Програма израде Просторног плана извршена је прелиминарна процена
минималних потребних финансијских средстава. 

ПРОЦЕЊЕНА
МИНИМАЛНА СРЕДСТВА ЗА ИЗРАДУ ПЛАНА износе 5.750.000,00 дин. Средства су
обезбеђена Законом о буџету Републике Србије за 2006. годину (у оквиру раздела
13 Министарство за капиталне инвестиције, функција 620 – Развој заједнице,
економска класификација 451 – Субвениције јавним нефинансијским предузећима и
организацијама).

Према
основним фазама израде Просторног плана даје се следећи распоред процењених
средстава:

 

Табела 24. Процена
финансијских средстава потребних за израду Просторног плана

 

 

 



 

 

2.2. Рокови израде
просторног плана

 

Фазе израде Просторног плана су:

1. Стратегија развоја планског подручја 

2. Предлог Просторног плана

Израда и доношење Просторног плана, одвијаће се по
следећој динамици:

1. Стратегија развоја планског подручја

Израда радне верзије Стратегије развоја планског
подручја (интерпретација резултата анализе постојеће документације за планско
подручје и резултата урађених експертиза по различитим областима; опис стања,
потенцијала и ограничења на планском подручју; предлог основних и посебних
циљева; предлог основних правила коришћења, уређења, заштите и развоја планског
подручја; евиденција и могућност решавања конфликата у простору на принципима
одрживог развоја; варијанте развоја; смернице за избор приоритета и приоритети
развоја; други елементи од значаја за израду просторног плана);

Рок: 4 месеца

Стручна контрола Стратегије развоја планског подручја и
усаглашавање ставова надлежних органа, посебних организација, органа
територијалних јединица, локалне самоуправе, као и корисника простора;

Рок: 15 дана

Израда финалне верзије Стратегије развоја планског
подручја;

Рок: 1 месец

2. Предлог просторног плана

– Израда радне верзије предлога Просторног плана;

Рок: 3 месеца

– Стручна контрола радне верзије предлога Просторног
плана

Рок: 15 дана

– Израда финалне верзије предлога Просторног плана

Рок: 1 месец

– Обављање јавног увида

Рок: 1 месец

– Финална редакција Просторног плана

Рок: 15 дана

– Доношење Просторног плана

Рок: 15 дана

Укупан рок за израду Просторног плана у свим фазама
планиран је на 12 месеци.

Од тога, рок за израду Стратегије развоја планског
подручја и Предлога Просторног плана планиран је на 7 месеци, а рок за
процедуру стручне контроле и редакције Просторног плана 3 месеца, а укупан рок
за обављање јавног увида и доношења Просторног плана је 2 месеца.

 

 

3. Усвајање
просторног плана

 

Сагласно одредбама члана 19. Закона о планирању и
изградњи Просторни план подручја посебне намене Националног парка Тара доноси
Влада, чија општа садржина је утврђена одредбама члана 16. Правилника о
садржини и изради планских докумената.

 

4. Закључивање
уговора о имплементацији

 

Сагласно одредбама
члана 31. Закона о планирању и изградњи саставни део Просторног плана
представља Уговор о имплементацији. Неопходно је покренути питање
имплементације плана још у најранијој фази – дефинисању циљева и стратешких
опредељења. Саставни део Уговора о имплементацији биће Биланс приоритета и
Биланс средстава.

4.1. Биланс
приоритета биће разрађен према обавезама појединих носиоца који ће обухватити
приоритете дефинисане плановима, програмима, пројектима и објектима, и

4.2. Биланс
средстава обухватиће обавезе по основу дефинисаних приоритета односно по
плановима, програмима, пројектима и објектима.

Уговор о
имплементацији садржи нарочито обавезе потписника у погледу услова за приступ
одговарајућим фондовима, према специфицираним планским решењима и мерама, као и
динамику и начин обезбеђивања средстава за њихову реализацију