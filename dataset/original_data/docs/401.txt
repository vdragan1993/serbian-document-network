На основу члана 35. став 6. Закона о инспекцијском надзору („Службени гласник РС”, број 36/15),
Министар државне управе и локалне самоуправе доноси
 
ПРАВИЛНИК
о општем обрасцу записника о инспекцијском надзору
"Службени гласник РС", број 81 од 24. 
				септембра 2015.
 
Члан 1.
Овим правилником прописује се општи образац записника о инспекцијском надзору.
Члан 2.
Општи образац записника о инспекцијском надзору даје форму за уједначавање вршења инспекцијског надзора, која се прилагођава одговарајућој врсти и облику инспекцијског надзора, појединачним областима, посебним прописима и поступцима и конкретним околностима инспекцијског надзора.
Општи образац записника о инспекцијском надзору одштампан је уз овај правилник и чини његов саставни део.
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 30. априла 2016. године.
 
Број 110-00-00123/2015-17
У Београду, 16. септембра 2015. године
Министар, 
др Кори Удовички, с.р.
 
 
Прилози
 
Прилог 1 -
				Општи образац 
				записника о инспекцијском надзору