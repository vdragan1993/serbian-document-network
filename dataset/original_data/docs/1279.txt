На
основу члана 21. става 2. Закона о личној карти („Службени гласник СРС“, бр.
15/74) републички секретар за здравље и социјалну политику и покрајински
секретар за здравство и социјалну политику САП Војводине у споразуму са
републичким секретаром за унутрашње послчове и покрајинским секретаром за
унутрашње послове САП Војводине, доносе
 
 
ПРАВИЛНИК



о поступку за издавање уверења о крвној групи која се уписује у личну карту 
„Службени
гласник СРС", број 7 од 1. марта 1975. 
 
 
Члан
1. 
Овим правилником
утврђује се поступак за издавање уверења о крвној групи која се уписује у личну
карту. 
 
Члан
2.
Грађанин који жели
да му се одреди крвна група подноси захтев здравственој организацији одређеној
у смислу члана 4. овог правилника. 
Приликом подношења
захтева грађанина здравствена организација утврђује његов идентитет на основу
важеће личне карте или изводом из матичне књиге рођених, као и на основу других
доказа. 
Захтев за одређивање
крвне групе подноси се на обрасцу који садржи име, име једног од родитеља и презиме,
датум и место рођења, место пребивалишта и адресу, број личне карте и место
издавања или број извода из матичне књиге рођених и потпис подносиоца захтева. 
 
Члан
3. 
Врсте анализа на
основу којих се утврђује припадност одређеној крвној групи, подразумевају
обавезно одређивање крвних група ABO система и Rh (D) фактора, по поступку и на
начин утврђен Хигијенско-техничким мерама које морају предузимати радне
организације, које се баве производњом и прометом крви и крвних деривата
(„Службени лист СФРЈ", 28/67 и 31/68). 
Резузлтати о
припадности одређеној крвној групи обавезно се уписује и означава штампаним
словима латинице и то: крвна група А, крвна група B, крвна група О, крвна група
AB, а резултат Rhesus фактора са ознаком Rh (D) поз., Rh (D) нег. 
Резултат о
припадности одређеној крвној групи здравствена организација може издати и на
основу сопствене медицинске документације о раније одређеној крвној групи. 
 
Члан
4. 
Одређивање крвних
група може се вршити у здравственим организацијама које испуњавају услове у
погледу кадрова и опреме предвиђене Хигијенско-техничким мерама које морају
предузимати радне организације које се баве производњом и прометом крви и
крвних деривата („Службени лист СФРЈ", бр. 28/67 и 31/68). 
Члан
5. 
Образац уверења о
одређеној крвној групи који издају здравствене организације из члана 2. став 3.
овог правилника садржи назив здравствене организације, број протокола, датум
издавања, седиште здравствене организације, име, име једног од родитеља и
презиме лица коме се издаје уверење, датум и место рођења, место пребивалишта и
адресу, број личне карте и место издавања или број извода из матичне књиге
рођених, резултат одређене крвне групе, потпис овлашћеног лица и печат
здравствене организације. 
Образац захтева из
чл. 4. и образац уверења из члана 5. став 1. овог правилника саставни је део
овог правилника и розе боје. 
 
Члан
6. 
Трошкове одређивања
крвних група сноси подносилац захтева. 
 
Члан
7. 
Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије". 
 
Број 510-9/74
Покрајински секретар
за
здравство и
социјалну политику
САП Војводине,
др 
Јосип Дулић, с.
р.
Број 205-1/74-02
У Београду,
24. јануара 1975.
године
Републички секретар
за
здравље и социјалну
политику
СР Србије,
др 
Љубинко Ђорђевић,
с. р.