На
основу члана 90. тачка 2. Устава Републике Србије, а у вези са Законом о основним
правима бораца, војних инвалида и породица палих бораца („Службени лист СРЈ”, бр.
24/98, 29/98 – исправка и 25/00 – СУС и „Службени гласник РС”, број 101/05 – др.
закон), 
Влада
доноси
 
 
УРЕДБУ
о праву на месечно новчано
примање за време незапослености ратних војних инвалида од V до X групе из оружаних
акција после 17. августа 1990. године
„Службени гласник
РС“, број 42 од 19. маја 2006.
 
 
Члан 1.
Ратни
војни инвалиди од В до X групе из оружаних акција после 17. августа 1990. године,
који су остваривали право на месечно новчано примање за време незапослености по
Уредби о материјалном обезбеђењу и другим правима бораца, ратних војних ивалида
и цивилних инвалида рата из оружаних акција после 17. августа 1990. године („Службени
гласник РС”, бр. 7/92, 20/92, 31/92, 45/93, 75/93, 8/94, 37/94, 52/96 и 35/06),
имају право на месечно новчано примање за време незапослености у износу од
12.668 динара, почев од исплате за април 2006. године.
 
Члан 2.
Право
из члана 1. ове уредбе остварује се под условима, на начин и по поступку прописаном
чланом 51. ст. 1. и 2. Закона о основним правима бораца, војних инвалида и породица
палих бораца („Службени лист СРЈ”, бр. 24/98, 29/98 – исправка и 25/00 – СУС и
„Службени гласник РС”, број 101/05 – др. закон).
 
Члан 3.
Износ
права из члана 1. ове уредбе усклађује се сваког месеца са кретањем просечне месечне
зараде запослених без пореза и доприноса у Републици Србији.
 
Члан 4.
Ова
уредба ступа на снагу осмог дана од дана објављивања у „Службеном гласнику Републике
Србије”.
 
05 број 110-3079/2006
У Београду, 18. маја 2006. године
Влада
Председник,
Војислав Коштуница, с.р.