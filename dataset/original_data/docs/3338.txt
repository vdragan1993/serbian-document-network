Редакцијски пречишћен текст
 
 
 

На 
основу овлашћења из члана 163. став 6. Закона о ауторском и сродним правима 
(„Службени лист СЦГ”, број 64/04) и члана 23. Статута Организације произвођача 
фонограма Србије, 


Управни одбор Организације произвођача фонограма Србије доноси 
ТАРИФУ
накнада коју од корисника наплаћује О.Ф.П.С.


„Службени гласник РС“, бр. 94 од 12. новембра 2009, 

30 од 6. маја 2011, 

98 од 23. децембра 2011 - 


др. тарифа, 45 од 22. маја 2013 -   др. тарифа, 
25 од 1. марта 2014 - др. споразум,

53 од 19. јуна 2015 - 
др. јединствена тарифа, 7 од 31. јануара 2017 - др. 
јединствена тарифа

ПРЕТХОДНЕ ОДРЕДБЕ


Члан 1. 

Овом тарифом накнада коју од корисника наплаћује О.Ф.П.С. (у даљем тексту: 
Тарифа) утврђује се висина и начин обрачуна накнаде коју је корисник по закону 
дужан да плати за одређени облик искоришћавања предмета заштите, фонограма, који 
чине репертоар О.Ф.П.С.-а. 

Као субјекат искључивих имовинскоправних овлашћења О.Ф.П.С., у складу са 
одредбама ове тарифе, са заинтересованим корисницима закључује уговоре о 
неискључивом уступању овлашћења на одређени облик коришћења свих предмета 
заштите са репертоара О.Ф.П.С.-а, којим се ближе регулишу услови коришћења 
репертоара, висина и начин плаћања накнаде, као и друга права и обавезе 
уговорних страна. 


Члан 2. 

Накнада се наплаћује од корисника на основу и у складу са одредбама ове тарифе, 
као и у складу са одредбом члана 125. Закона о ауторском и сродним правима (у 
даљем тексту: Закон). 


ПОЈАМ ПОЈЕДИНИХ ИЗРАЗА


Члан 3. 

Фонограм је запис звука, односно одређеног низа звукова, на носачу звука. 


Под фонограмом, у смислу ове тарифе, сматра се оригинални снимак на коме је 
звук, односно слика са звуком, снимљен на аналогни, односно дигитални начин, 
аудио, видео, ТВ, филмском или било којом другом садашњом и будућом техником и 
поступком или комбинацијом тих техника и поступака. Право на постојећем 
фонограму није ни на који начин ограничено уграђивањем фонограма у видеограм.


Плаy бацк, караоке и сл. је коришћење фонограма као тонске основе за наступ 
извођача чија је интерпретација снимљена на фонограму, уз могућу надоградњу 
вокалним и инструменталним извођењем уживо преко фонограма. 
 


Члан 4. 

Репертоар О.Ф.П.С.-а чине фонограми: 

1) 
домаћих произвођача фонограма и носилаца сродних права, чланова О.Ф.П.С.-а, који 
су О.Ф.П.С.-у уговором уступили своја искључива имовинскоправна овлашћења, у 
складу са чланом 150. Закона;

2) 
домаћих произвођача фонограма и носилаца сродних права, чија права О.Ф.П.С. 
штити у складу са чланом 167. Закона;

3) 
свих страних произвођача фонограма и носилаца сродних права, у складу са Законом 
и међународном праксом. 


Члан 5. 

Корисник је правно или физичко лице које на територији државе Републике Србије, 
обављајући своју регистровану делатност, јавно користи репертоар О.Ф.П.С.-а, као 
и свако друго лице које јавно користи репертоар О.Ф.П.С.-а. 


Члан 6. 

Начин коришћења репертоара обухвата:

1) 
емитовање, путем радио и ТВ станица (аналогне и дигиталне), укључујући 
сателитске програме, кабловске, радио и ТВ станице, као и симултано емитовање 
преко телефона, интернета и др. Коришћење репертоара за емитовање фонограма 
путем интернета не обухвата „доњнлоад” који је предмет посебног уговарања између 
носилаца права и корисника;

2) 
јавно саопштавање (у даљем тексту: саопштавање), којим су обухваћени корисници 
који обављајући своју делатност или на други начин, у објектима и другим 
просторима користе репертоар (ресторани, хотели, ноћни клубови, дискотеке, 
трговине, тржни центри, спортске хале, стадиони, сајамске хале, превозна 
средства, школе плеса, финтес центри и др. објекти и простори);

3) 
јавно саопштавање фонограма који се емитује, а све у складу са чланом 125. 
Закона. 

Обавеза плаћања накнаде за саопштавање не зависи од начина коришћења које може 
бити директно (коришћењем уређаја за репродукцију тонских носача) или индиректно 
(коришћењем радио и ТВ пријемника и других уређаја за репродукцију репертоара 
који се емитује).


Члан 7.

Приход у смислу ове тарифе је приход који корисник остварује по свим основама 
(приходи добијени из буџета републике или локалне самоуправе, приходи од 
спонзора, донатора и сл., приходи од продаје рекламног времена и простора, 
конзумација јела и пића, резервација, као и сви други начини остваривања 
прихода), без икаквих умањења.

Трошак  у смислу ове тарифе је збир свих направљених трошкова које корисник има 
обављајући делатност у оквиру које користи репертоар, без обзира да ли су 
плаћени.

Минимална нанада у смислу ове тарифе је најнижи износ накнаде који се наплаћује 
за искоришћавање предмета заштите који чине репертоар О.Ф.П.С. 


ОБАВЕЗЕ КОРИСНИКА РЕПЕРТОАРА


Члан 8.

Корисници фонограма дужни су:

1) 
да испуне своју законску обавезу и прибаве дозволу закључивањем уговора о 
неискључивом уступању права на искоришћавање предмета заштите са репертоара 
О.Ф.П.С. и да плате накнаду у складу са чланом 125. Закона и чланом 10. Тарифе;

2) 
да редовно обавештавају О.Ф.П.С. о свим чињеницама које су релевантне за обрачун 
накнаде која се плаћа према и у складу са одредбама ове тарифе;

3) 
да у случају спора око висине накнаде, плате О.Ф.П.С.-у, износ накнаде предвиђен 
овом тарифом, на посебан рачун О.Ф.П.С.-а са кога се средства не распоређују 
носиоцима права до правоснажног окончања спора. 


Члан 9.


Корисник из реда јавног саопштавања
је дужан да у писаној форми, путем редовне или електронске поште или коришћењем обрасца 
који се налази на сајту О.Ф.П.С.-а пријави свако коришћење репертоара
 .

Брисан је ранији став 2. (види члан 2. Измена и допуна Тарифе - 30/2011-32).

*Службени 
гласник РС, број 30/2011


Члан 10.

Свако коришћење репертоара О.Ф.П.С.-а обавезује корисника да плати накнаду и 
испуни и друге обавезе предвиђене Законом и овом тарифом, без обзира на то да ли 
има или нема закључен уговор са О.Ф.П.С.-ом.

У 
случајевима неовлашћеног коришћења предмета заштите који чине репертоар 
О.Ф.П.С.-а, овлашћени заступник О.Ф.П.С.-а има право да такво коришћење 
евидентира и да о томе сачини одговарајући записник.

Непоштовање обавеза предвиђених одредбама Закона, ове тарифе и коришћење 
репертоара без претходног одобрења (дозволе) добијене од О.Ф.П.С.-а, сматра се 
неовлашћеним, односно представља понашање које је супротно важећим законским 
прописима те је подобно за примену одредби чл. 187. и 188. Закона о ауторском и 
сродним правима којима је такво понашање предвиђено као привредни преступ и 
прекршај, као и одредби члана 199. Кривичног законика, према коме се овакво 
понашање сматра кривичним делом. 


Члан 11.

Уступљено право је неискључиво право на коришћење фонограма у складу са 
одредбама ове тарифе. Уступљено право не садржи у себи право корисника да без 
посебне писане сагласности власника, односно носиоца права, користи фонограме 
за:

1) 
производњу видеограма;

2) 
снимање и емитовање рекламних порука;

3) 
повезивање са робном марком;

4) 
идентификацију радио, односно ТВ станице;

5) 
премонтиравање и адаптацију снимка (ово не искључује право емитовања дела снимка 
као самосталне целине);

6) 
промоцију догађаја који нису део емитовања;

7) 
емитовање које би могло бити употребљено као клевета извођача, аутора или 
продуцента;

8) 
уступање фонограма или дела фонограма у мобилној телефонији.


ОБРАЧУН НАКНАДЕ


Члан 12.

Ако другачије није уређено овом тарифом, основицу за обрачун накнаде чини укупан 
приход, који корисник остварује обављајући делатност у оквиру које користи 
репертоар О.Ф.П.С.-а.

Ако корисник не остварује приход, основицу за обрачун накнаде чини трошак који 
корисник има обављајући делатност у оквиру које користи репертоар.

Накнада се обрачунава применом процента на основицу ближе описану ст. 1. и 2. 
овог члана, према одговарајућем тарифном броју.

Ако се приходи, односно трошкови корисника не могу поуздано утврдити или је 
утврђивање прихода, односно трошкова или сразмерности тарифног износа приходима 
неразумно тешко, накнада се може одредити у паушалном износу. 

Корисник је дужан да плати накнаду у року од осам дана од дана пријема рачуна.



Члан 13.

За 
обавезе корисника солидарно одговарају: лице које користи предмет заштите, 
власник, држалац и закупац простора у којем је предмет заштите коришћен, 
организатор активности у којој је дошло до коришћења предмета заштите, као и 
сервис провајдери (власници интерактивних мрежа – мобилних мрежа, интернет 
провајдери и сл.) и провајдери садржаја, односно лица која предмете заштите чине 
доступним јавности и на њих могу утицати. 


Члан 14. 

О.Ф.П.С. има право потраживања накнаде штете за искоришћавање предмета заштите 
за три године уназад. 


Члан 15.

Накнада за коришћење предмета заштите који чине репертоар О.Ф.П.С.-а путем 
јавног емитовања фонограма, наплаћује се аконтационо на месечном нивоу, до 
коначног годишњег обрачуна у складу са садржином одредаба у Тарифној класи 1. 
Тарифни број 1. 


Члан 16.

Накнада за коришћење предмета заштите са репертоара О.Ф.П.С.-а путем јавног 
саопштавања фонограма и јавног саопштавања фонограма који се емитује, одређена 
је у јединственом износу на годишњем нивоу, за календарску годину, независно од 
обима коришћења.

Право на попуст од 33,3% од износа основне накнаде, уколико није другачије 
предвиђено овом тарифом, за коришћење фонограма путем јавног саопштавања и 
јавног саопштавања емитованог фонограма, одобрава се кориснику који прибави 
дозволу за коришћење предмета заштите, достави све податке релевантне за обрачун 
накнаде у складу са одредбом члана 9. ове тарифе, као и у случајевима када 
благовремено извршава обавезу плаћања накнаде. 


Члан 17.

Износи накнаде изражени су у бодовима. 

Вредност бода износи 9,00 динара. 

Износи накнада предвиђених овом тарифом исказани су без пореза на додату 
вредност и могу се усклађивати са индексом раста цена на мало, према званично 
објављеним подацима органа надлежног за послове статистике. 


Члан 18.

Према начину коришћења предмета заштите са репертоара О.Ф.П.С.-а, утврђују се 
следеће тарифне класе: 

ТАРИФНА КЛАСА 1.

ЕМИТОВАЊЕ ФОНОГРАМА


Тарифни број 1.


РАДИО-ДИФУЗИЈА

Корисник је дужан да обезбеди дозволу за емитовање фонограма закључивањем 
уговора о неискључивом уступању права на емитовање фонограма путем 
радија/телевизије. 

Накнада се плаћа месечно у виду аконтације до коначног годишњег обрачуна у 
проценту од прихода корисника. 

Реемитовање програма друге радио, односно ТВ станице сматра се емитовањем.

Уговором је утврђен износ месечне аконтације за корисника који користи репертоар 
О.Ф.П.С. (Тарифна класа 1, Тарифни број 1).

Корисник је дужан да достави О.Ф.П.С.-у биланс  успеха  до 30. марта текуће 
године за претходну годину.

Поред биланса успеха, корисник је дужан да приложи и релевантну финансијску и 
другу документацију из које се може поуздано утврдити основица за обрачун 
накнаде. 

Ако корисник не достави годишњи биланс успеха за годину у којој је имао месечно 
аконтационо задужење, О.Ф.П.С. може за претходни период да утврди коначни 
годишњи обрачун накнаде паушално. Корисник има право оспоравања тако утврђене 
накнаде без права одлагања плаћања накнаде.

Корисник из овог члана је дужан да доставља О.Ф.П.С.-у податке (у виду 
извештаја) о коришћењу репертоара, називе и трајање фонограма, време емитовања и 
назив инепретатора и то најкасније до 15. у месецу за претходни месец, у форми 
која је предвиђена Правилником о пријави емитованих фонограма од стране емитера.

Уколико су дуговања емитера према О.Ф.П.С. већа од тромесечне накнаде, односно 
уколико емитер не доставља О.Ф.П.С.-у податке о емитованим фонограмима у периоду 
дужем од три месеца, Управни одбор О.Ф.П.С. може да донесе одлуку да је 
неовлашћени корисник музичких дела, уз претходно образложење које се доставља 
емитеру. Такав емитер биће пријављен Републичкој радио-дифузној агенцији, сходно 
одредби члана 22. Закона о радиодифузији, а О.Ф.П.С. задржава право наплате 
судским путем, као и право да предузме све друге правне мере. 

1. 
Установе јавног радио-дифузног сервиса

Корисник је дужан да доставља О.Ф.П.С.-у биланс успеха до 30. марта текуће 
године за претходну годину. 

Уколико корисник не разграничи поделу прихода на радио и ТВ, О.Ф.П.С. ће 
самостално приход поделити у односу 5% прихода на име радија и 95% прихода на 
име ТВ. 

Уколико корисник не разграничи исказане приходе, накнада се обрачунава у износу 
од 65% од исказаних прихода на име претплате, односно донација, субвенција и/или 
других прихода реализованих интервенцијама државних органа и 35% од исказаних 
прихода на име маркетинга и других комерцијалних прихода. 

Накнада се утврђује према приходима, а висина процента одређена је према 
заступљености музичког репертоара у односу на укупно трајање програма.

Емитери сами одређују и обавештавају О.Ф.П.С. којој класификацији заступљености 
музичког програма припадају. О.Ф.П.С. задржава право да наведено обавештење 
упореди са извештајем о мониторингу о емитованим фонограмима одговарајућег 
емитера од стране независне куће.
Брисан је ранији став 6. (види члан 3. Измена и допуна Тарифе – 30/2011-32)

Уколико су дуговања емитера према О.Ф.П.С. већа од тромесечне накнаде, односно 
уколико емитер не доставља О.Ф.П.С.-у податке о емитованим фонограмима у периоду 
дужем од три месеца, Управни одбор О.Ф.П.С. може да донесе одлуку да је 
неовлашћени корисник музичких дела, уз претходно образложење које се доставља 
емитеру. Такав емитер биће пријављен Републичкој радио-дифузној агенцији, сходно 
одредби члана 22. Закона о радиодифузији, а О.Ф.П.С. задржава право наплате 
судским путем, као и право да предузме све друге правне мере.


ТВ 
станице

 




		
		Заступљеност музичког репертоара


		
		% од прихода на име претплате/прихода који су реализовани интервенцијама 
		државних органа


		
		% од маркетинга и других комерцијалних прихода




		
		до 30%


		
		1,00%


		
		1,00%




		
		од 30% до 60%


		
		1,5%


		
		1,2%




		
		преко 60%


		
		2%


		
		1,5%


 


Радио-станице

– 
1,5% од прихода од маркетинга и других комерцијалних прихода

– 
2,5% од прихода оствареног на име претплате/прихода који су реализовани 
интервенцијама државних органа

2. 
Комерцијалне телевизијске и/или радио-станице
Престала је да важи (види члан 17. Споразума - 25/2014-12)

3. 
Подела коришћења канала (time sharing)
Престала је да важи (види члан 17. Споразума - 25/2014-12)

4. 
Радио/ТВ станице цивилног сектора
Престала је да важи (види члан 17. Споразума - 25/2014-12)
5. Емитовање путем сателита и кабловско емитовање сопственог програма

Престала 
је да важи (види члан 17. Споразума - 25/2014-12)

Тарифни број 2.

КАБЛОВСКО РЕЕМИТОВАЊЕ

Престао је да 
важи (види члан 5. Јединствене тарифе - 53/2015-33) 

Тарифни број 2/1.

ЕМИТОВАЊЕ/РЕЕМИТОВАЊЕ ПУТЕМ САТЕЛИТА, КАБЛОВСКИХ СИСТЕМА/ИПТВ И ДРУГИХ
ДИГИТАЛНИХ ТЕХНОЛИГИЈА (DVBT, ТОТАЛ ТВ, 
D3, WiFi и сл.)

Престао је да 
важи (види члан 5. Јединствене тарифе - 53/2015-33) 


Тарифни број 3.


ИНТЕРАКТИВНО ЧИЊЕЊЕ ФОНОГРАМА ДОСТУПНИМ ЈАВНОСТИ

Интерактивни приступ репертоару О.Ф.П.С.-а обухвата омогућавање крајњем 
кориснику приступ репертоару на изабрани начин, у обиму који он одреди и у 
изабрано време. 

Интерактивни приступ репертоару подразумева: 

– 
преслушавање – пренос у току емитовања или на захтев поједница, без могућности 
задржавања/снимања дела (снимања на хард диск, мобилни телефоно и сл.) и/или


– 
снимање одабраног дела репертоара О.Ф.П.С. на одговарајући трајни носач звука.


Солидарни дужници по питању плаћања накнаде за интерактивни приступ репертоару 
О.Ф.П.С.-а и испуњавања других обавеза утврђених законом и овом тарифом су:

– 
сервис провајдери (власници интерактивних мрежа – мобилних мрежа, интернет 
провајдери и сл.),

– 
провајдери садржаја, односно лица која репертоар О.Ф.П.С.-а чине доступним 
јавности и на њега могу утицати.

За 
сваки вид интерактивног приступа репертоару О.Ф.П.С.-а доступним јавности или 
нови начин употребе који није обухваћен овом тарифом, О.Ф.П.С. ће издавати 
посебне дозволе, а у складу са законом.

1. 
Преслушавање (streaming) без могућности задржавања/снимања музичког дела



Преслушавање
– WEB RADIO, WEB SIMULCASTING, WEB 
TV и сл.

Престала 
је да важи (види члан 7. Јединствене тарифе - 
7/2017-60)

ТАРИФНА КЛАСА 2.

САОПШТАВАЊЕ ФОНОГРАМА



Престала је да важи (види члан 8. Тарифе – 45/2013-44)

ТАРИФНА КЛАСА 3.

ДАВАЊЕ У ЗАКУП ПРИМЕРАКА ФОНОГРАМА


Тарифни број 1.


ДАВАЊЕ У ЗАКУП ПРИМЕРАКА ФОНОГРАМА НА ФОНОГРАМУ

Накнада се плаћа месечно, у износу од 10% од прихода корисника.

Корисник је дужан да достави податке о приходу, до 5. у месецу за претходни 
месец.

Ако корисник не достави податке о приходу у предвиђеном року, накнада се 
обрачунава у износу од 10 динара по могућем броју изнајмљених фонограма који 
утврђује О.Ф.П.С.


Тарифни број 2.


ДАВАЊЕ У ЗАКУП ПРИМЕРАКА ФОНОГРАМА НА ВИДЕОГРАМУ

Накнада се плаћа месечно, у износу од 10% од прихода, односно 5% ако корисник у 
исто време и на истом месту изнајмљује и видео касете са филмовима. 

Корисник је дужан да достави податке о приходу, до 5. у месецу за претходни 
месец.

Ако корисник не достави податке о приходу у предвиђеном року, накнада се 
обрачунава у износу од 20 динара по могућем броју изнајмљених видеограма који 
утврђује О.Ф.П.С.

ТАРИФНА КЛАСА 4.

ПОСЕБНА НАКНАДА



Престала је да важи (види члан 14. Јединствене тарифе – 98/2011-50)


ПРЕЛАЗНЕ И ЗАВРШНЕ ОДРЕДБЕ


Члан 19.

Измене и допуне ове тарифе врше се на начин и у поступку по коме су утврђене и 
донете одредбе ове тарифе. 


Члан 20.

Ова тарифа ступа на снагу наредног дана од дана објављивања у „Службеном 
гласнику Републике Србије”, изузев члана 18, који ће се примењивати од 1. 
јануара 2010. године.

Даном ступања на снагу ове тарифе, престаје да важи Тарифа накнада које од 
корисника наплаћује О.Ф.П.С. („Службени гласник Републике Србије”, бр. 53/08, 
74/08, 43/09, 56/09 и 77/09), изузев члана 17, који ће се примењивати до 31. 
децембра 2009. године. 

 

У 
Београду, 2. новембра 2009. године


Председник


Управног одбора О.Ф.П.С.,



Бранислав Стојановић, 
с.р.