На
основу члана 25. став 1. Уредбе о начелима за унутрашње уређење и систематизацију
радних места у министарствима, посебним организацијама и службама Владе („Службени
гласник РС”, бр. 81/07 – пречишћен текст и 69/08),
Влада
доноси
 
 
ОДЛУКУ
о оснивању Координационог тела за спровођење
Националне стратегије за борбу против организованог криминала
„Службени гласник РС“, број 84 од 15. октобра
2009.
 
 
1.
Оснива се Координационо тело за спровођење Националне стратегије за борбу против
организованог криминала (у даљем тексту: Координационо тело).
 
2.
Задатак Координационог тела је да прати, усмерава и  координира активности
везане за спровођење Националне стратегије за борбу против организованог криминала
(„Службени гласник РС”, број 23/09) и у складу с тим да:
–
усмерава и координира активности и образује радну групу за израду акционог плана
за спровођење Националне стратегије за борбу против организованог криминала (у даљем
тексту: Стратегија);
–
координира радом органа државне управе одговорних за спровођење Стратегије;
–
подноси Влади извештаје о спровођењу Стратегије;
–
предлаже измене Стратегије у складу са насталим околностима и потребама.
 
3.
Координационо тело може образовати посебан тим за праћење имплементације Стратегије
и периодично преиспитивање извршења мера, активности и реализације задатака утврђених
Стратегијом.
 
4.
У Координационо тело се именују:
–
Ивица Дачић, први потпредседник Владе – заменик председника Владе и министар унутрашњих
послова;
–
др Диана Драгутиновић, министар финансија;
–
Снежана Маловић, министар правде; 
–
Драган Шутановац, министар одбране.
У
раду Координационог тела могу, по позиву, учествовати и директор Безбедносно-информативне
агенције и Републички јавни тужилац.
Радом
Координационог тела руководи Ивица Дачић, први потпредседник Владе – заменик председника
Владе и министар унутрашњих послова.
 
5.
Координационо тело подноси извештај о свом раду Влади сваких 90 дана.
 
6.
Стручне и административне послове за Координационо тело обавља Управа криминалистичке
полиције Министарства унутрашњих послова.
 
7.
Ова одлука ступа на снагу осмог дана од дана објављивања у „Службеном гласнику Републике
Србије”.
 

 
05 број 02-6486/2009
У Београду, 9. октобра 2009. године

Влада
Први потпредседник Владе –
заменик председника Владе,

Ивица Дачић, с.р.