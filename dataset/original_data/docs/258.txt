На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
	
Влада доноси
 
ОДЛУКУ
о образовању Радне групе за праћење ликвидности буџета Републике Србије
"Службени гласник РС", бр. 
	16 од 9. фебруара 2015, 25 од 13. марта 2015.
 
1. Образује се Радна група за праћење ликвидности буџета Републике Србије (у даљем тексту: Радна група).
2. Задаци Радне групе су: 
– старање о ефикасној размени информација између органа надлежних за пројекције новчаних токова буџета, прикупљање прихода буџета Републике Србије, извршење буџета и за управљање јавним дугом;
– разматрање извештаја о извршењу буџета и пројекцији буџетских прихода, примања, расхода и издатака;
– праћење и анализа токова ликвидности, тржишних и економских кретања која могу бити од значаја за планирање и управљање ликвидношћу буџета;
– обављање других послова у вези са пројектовањем, дефинисањем и ефикаснијим управљањем ликвидношћу буџета. 
	
3. У Радну групу се именују: 
1) за председника:
– др Душан Вујовић, министар финансија;
2) за заменика председника:
– Ненад Мијаиловић, државни секретар у Министарству финансија;
3) за чланове:
– Веселин Пјешчић, вицегувернер Народне банке Србије,


	− Драгана Марковић, вршилац дужности директора Пореске управе у Министарству 
	финансија,*
– Бранислав Зороја, генерални директор Сектора за монетарне операције у Народној банци Србије,
– Светлана Љубичић, директор Управе за трезор у Министарству финансија,
– Бранко Дрчелић, директор Управе за јавни дуг у Министарству финансија, 
	
– Марко Маринковић, заменик директора Пореске управе у Министарству финансија,
– Јелена Ранчић, помоћник министра финансија – Сектор за макроекономске и фискалне анализе и пројекције,
– Гордана Пуља, помоћник директора Управе за трезор у Министарству финансија,
– Ивана Магдић, помоћник директора Управе за јавни дуг у Министарству финансија,
– Мирјана Ћојбашић, помоћник министра финансија – Сектор буџета,
– Марко Лазаревић, дипломирани економиста.*
*Службени гласник РС, број 25/2015
 
4. У раду Радне групе, ради пружања стручне помоћи, могу учествовати и други представници Министарства финансија и Народне банке Србије.
5. Стручне и административно-техничке послове за потребе Радне групе обавља Министарство финансија, док се организација рада Радне групе уређује посебним актом који доноси министар финансија.
6. Ова одлука ступа на снагу осмог дана од дана објављивања у „Службеном гласнику Републике Србије”. 
	
 
05 број 02-1308/2015
У Београду, 8. фебруара 2015. године
Влада
Потпредседник Владе,
проф. др Зорана Михајловић, с.р.