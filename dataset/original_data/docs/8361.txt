Редакцијски пречишћен текст


 

	 


На основу члана 90. тачка 2. Устава Републике
Србије, а у вези са Законом о правима бораца, војних инвалида и чланова њихових
породица („Службени гласник СРС”, број 54/89 и „Службени гласник РС”, број
137/04) и Законом о основним правима бораца, војних инвалида и породица палих бораца
(„Службени лист СРЈ”, бр. 24/98, 29/98 и 25/00), 
Влада Републике Србије доноси
 
 
УРЕДБУ
о начину остваривања
права припадника Југословенске војске у отаџбини и Равногорског покрета у
области борачко-инвалидске заштите
„Службени гласник
РС”, бр. 51 од 17. јуна 2005, 103 од 30. октобра 2012 - УС
 
 
I. Основне одредбе
  
Члан 1.
Овом уредбом уређује
се * начин остваривања права припадника Југословенске војске у отаџбини и
Равногорског покрета у области борачко-инвалидске заштите, као и начин добијања
и изглед „Равногорске споменице 1941”.
 
*Службени гласник РС, број 103/2012 (Одлука 
	УС)
 

Чл.
2. до 5.
Престали су да важе (види

Одлуку УС - 103/2012-7)
 
II.
Права 

	 
Члан 6.
Права, у складу са
законом, јесу:


1) до 10) престале су да важе (види

Одлуку УС - 103/2012-7)
11) месечно новчано
примање;
12) накнада
трошкова смештаја у установу социјалне заштите;
13) додатак за негу;

14) до 16) престале су да важе (види

Одлуку УС - 103/2012-7)
17) додатак
на име разлике између оствареног примања и гарантованог износа за носиоце
„Равногорске споменице 1941.”;
18) професионална
рехабилитација и новчана накнада за време професионалне рехабилитације;

19) престала је да важи (види

Одлуку УС - 103/2012-7)
20) бесплатна и
повлашћена вожња;
21) накнада
за исхрану и смештај за време путовања и боравка у другом месту;
22) накнада трошкова
путовања;
23) помоћ у случају
смрти;
24) накнада
погребних трошкова;

25) престала је да важи (види

Одлуку УС - 103/2012-7)

26) престала је да важи (види

Одлуку УС - 103/2012-7).
 

Чл.
7. и 8.

Престали су да важе (види
	
	Одлуку УС - 103/2012-7)
 
 

III. „Равногорска
споменица 1941.”
 
Члан 9.



Престао је да важи (види
		
Одлуку УС - 103/2012-7)

 
Члан 10.
Споменица је кружног
облика, величине 49 мм у пречнику. На левој страни се налази грб Војске
Краљевине Југославије, сребрнасте боје, а на десној страни фигура борца
позлаћене боје, у стојећем ставу, који у левој руци држи заставу Краљевине
Југославије, а десном руком позива народ на борбу.
 
IV.
НаЧин остаривања права

	 
Члан
11.
Чињеница да је рана,
повреда или озледа настала под околностима из чл. 2. и 3. ове уредбе утврђује
се писменим доказним средствима, која потичу из времена када је задобијено
оштећење организма, односно у року од годину дана од дана престанка тих
околности. 
Чињеница да је
болест настала под околностима из чл. 2. и 3. ове уредбе утврђује се само на
основу медицинске документације која потиче из периода док су трајале те
околности, а најдоцније до истека две године од дана њиховог престанка.
Чињеница да је лице
од којег чланови породице изводе права по овој уредби погинуло, умрло или
нестало под околностима из члана 2. ове уредбе утврђује се свим доказним
средствима у поступку по захтеву за признавање права поднесеном до 31. јула
2007. године.
Чињеница да је лице
од којег чланови породице изводе права по овој уредби погинуло, умрло или
нестало под околностима из члана 4. тачка 3. ове уредбе утврђује се свим
доказним средствима у поступку по захтеву за признавање права поднесеном до 31.
јула 2007. године.
Захтев за признавање
својства војног инвалида по основу оштећења организма насталог услед болести
задобијене под околностима из чл. 2, 3. и 4. ове уредбе поднесен после 31. јула
2007. године неће се узети у поступак.
Својство борца НОР-а
из члана 2. ове уредбе утврђује се само писменим доказним средствима. Изузетно,
до 31. јула 2007. године, ово својство може се доказивати и квалификованим
сведоцима. 
Писменим доказним
средством, у смислу ст. 1. и 6. овог члана, сматра се писмени документ који
указује на чињенице о испуњености услова из чл. 2, 3. и 4. ове уредбе, а
посебно војни документи, судске пресуде, акти о конфискацији или
национализацији имовине због припадности Југословенској војсци у отаџбини,
односно Равногорском покрету и медицинска документација. Изјава сведока, без
обзира у ком облику је дата, не сматра се писменим доказним средством.
Квалификованим
сведоком, у смислу става 6. овог члана, сматра се борац НОР-а коме је својство
утврђено писменим доказним средством и који је са борцем чије се својство
утврђује био у истој јединици и на истој територији дејстава Југословенске
војске у отаџбини, односно Равногорског покрета.
 
Члан 12.
Захтев за додељивање
Споменице може се поднети до 31. јула 2007. године, а решава се само на основу
писмених доказних средстава о учешћу у НОР-у. 
Уз захтев се морају
приложити изјаве најмање два борца НОР-а о учешћу подносиоца захтева у НОР-у,
који о том учешћу имају лично и непосредно сазнање.
 
Члан
13.
У поступку
остваривања права припадника Југословенске војске у отаџбини и Равногорског
покрета органи надлежни за одлучивање о правима у области борачко-инвалидске
заштите утврђују својство борца НОР-а из члана 2. ове уредбе.
 
Члан
14.
О додељивању
Споменице одлучује решењем комисија из члана 43. став 3. Закона о правима
бораца, војних инвалида и чланова њихових породица („Службени гласник СРС”,
број 54/89 и „Службени гласник РС”, број 137/04). 
 
Члан
15.
Комисија из члана
14. ове уредбе, на захтев органа надлежног за одлучивање о правима у области
борачко-инвалидске заштите, даје мишљење о признавању својства борца НОР-а,
својства војног инвалида и својства корисника породичне инвалиднине.
 
V. ЗаврШна
одредба
 
Члан
16.
Ова
уредба ступа на снагу осмог дана од дана објављивања у „Службеном гласнику
Републике Србије”, а примењиваће се од 1. октобра 2005. године.
 
 
05 број
110-3679/2005
У Београду, 17. јуна
2005. године

Влада Републике
Србије
Потпредседник,

Мирољуб Лабус, с.р.