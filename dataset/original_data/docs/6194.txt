Редакцијски пречишћен текст

 
На основу члана 31. став 6. Закона о подстицајима у пољопривреди и руралном развоју („Службени гласник РС”, број 10/13) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11 – УС, 72/12 и 7/14– УС),
Министар пољопривреде, шумарства и водопривреде доноси
 
ПРАВИЛНИК
о условима, начину и обрасцу захтева за остваривање права на регрес за ђубриво
"Службени 
	гласник РС", бр. 40 од 11. априла 2014, 57 од 30. маја 
	2014, 9 од 5. фебруара 2016, 8 од 3. фебруара 2017.

Члан 1.
Овом правилником ближе се прописују услови, начин и образац захтева за остваривање права на регрес за ђубриво.

Ђубриво, у смислу овог правилника јесте свако средство за исхрану биља које 
	је стављено у промет у складу са посебним прописима којима се уређује област 
	исхране биља.
*Службени гласник РС, 
	број 57/2014
Члан 2.
Правно лице, предузетник и физичко лице – носилац комерцијалног породичног пољопривредног газдинстава има право на коришћење регреса за ђубриво ако, поред услова прописаних законом којим се уређују подстицаји у пољопривреди и руралном развоју, у периоду 
	од  1. 
	октобра претходне године до 30. септембра текуће године купи ђубриво за радове у пољопривреди.
Лицу из става 1. овог члана одобрава се регрес за ђубриво у висини од 10 динара по килограму купљеног ђубрива, а највише 
	2.000 динара по хектару. 
	
*Службени гласник РС, број 9/2016
**Службени гласник РС, 
	број 8/2017
Члан 3.
Захтев за остваривање права на регрес за ђубриво подноси се једанпут годишње, у два примерка, Министарству финансија – Управи за трезор (у даљем тексту: Управа), у периоду 
	од 3. маја до 30. септембра текуће године, на Обрасцу – Захтев за остваривање права на регрес за ђубриво у _______ години, који је одштампан уз овај правилник и чини његов саставни део.
Уз захтев из става 1. овог члана подноси се оригинал фискалног исечка издат у складу са законом којим се уређују фискалне касе.

Ако се из фискалног исечка из става 2. овог члана не могу утврдити сви 
	подаци неопходни за остваривање права на регрес за ђубриво, уз фискални 
	исечак подноси се и оригинал рачун.
Приликом пријема захтева из става 1. овог члана Управa уписује на оба примерка захтева назив филијале Управе, број, датум и време пријема захтева, као и број примљених фискалних исечака, оверава их потписом и један примерак захтева враћа подносиоцу захтева као доказ да је захтев примљен.
*Службени гласник РС, 
	број 57/2014
**Службени гласник РС, број 9/2016
Члан 4.
Управа упоређује податке из захтева из члана 3. став 1. овог правилника и податке 
	из приложених доказа из члана 3. ст. 2. и 3. овог правилника са подацима о пријављеним површинама и засејаним, односно засађеним површинама, утврђује да ли су испуњени услови прописани законом којим се уређују подстицаји у пољопривреди и руралном развоју и овим правилником, одобрава исплату и даје налог за пренос средстава по основу регресирања на наменски рачун пољопривредног газдинства.
*Службени гласник РС, 
	број 57/2014
Члан 5.
Управа доставља податке о исплаћеном износу средстава остварених по основу права на коришћење регреса за ђубриво 
	министарству надлежном за послове пољопривреде ради уписивања у Регистар подстицаја у пољопривреди и руралном развоју, у складу са законом којим се уређују подстицаји у пољопривреди и руралном развоју.
*Службени гласник РС, 
	број 8/2017
Члан 6.
Овај правилник ступа на снагу наредног дана од дана објављивања у „Службеном гласнику Републике Србије”.
 
Број 110-00-190/2014-09 
У Београду, 9. априла 2014. године
	
Министар,
проф. др Драган Гламочић,
	с.р.