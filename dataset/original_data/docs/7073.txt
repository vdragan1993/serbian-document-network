Редакцијски пречишћен текст
 
 
На основу члана 33. став 3. Закона о основном образовању и васпитању („Службени гласник РС”, број 55/13), члана 8. став 2. Закона о средњем образовању и васпитању („Службени гласник РС”, број 55/13) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
ОДЛУКУ
о образовању Комисије за верску наставу у школи

	"Службени гласник РС", бр. 9 од 30. јануара 
	2014, 10 од 14. фебруара 2017.
1. Образује се Комисија за верску наставу у школи (у даљем тексту: Комисија) која прати организовање и остваривање верске наставе у школи, на време од шест година.
2. За чланове Комисије именују се:
1) епископ бачки Г. Иринеј, Српска Православна Црква;
2) мр Јосип Пекановић, Римокатоличка црква;
3) Кристина Новаков, Словачка Евангеличка Црква а.в.
	у Србији;
4) епископ Халас Бела, Реформатска Хришћанска Црква у Србији;
5) заменик бискупа Габор Долински, Евангеличка Хришћанска Црква а.в. у Србији;
6) рабин Исак Асиел, Савез јеврејских општина Србије;
7) реису-л-улема Сеад еф. Насуфовић, Исламска 
	заједница Србије;
8) др Марко Николић, Министарство правде, Управа 
	за сарадњу с црквама и верским заједницама;
9) др Милета Радојевић, Министарство правде, 
	Управа за сарадњу с црквама и верским заједницама;
10) Владимир Тодић, Министарство правде, Управа за 
	сарадњу с црквама и верским заједницама;
11) Милош Благојевић, Министарство просвете, науке 
	и технолошког развоја;
12) Александар Марковић, Министарство просвете, 
	науке и технолошког развоја;
13) Снежана Павловић, Министарство просвете, науке и технолошког развоја.
Председника и заменика председника Комисије бирају чланови Комисије на првој седници, већином гласова од укупног броја чланова Комисије.
*Службени гласник РС, број 10/2017
3. Комисија обавља послове који се, нарочито, односе на:
1) усаглашавање предлога програма верске наставе;
2) уџбенике и друга наставна средства, у складу са законом којим се уређују питања везана за уџбенике и друга наставна средства;
3) давање мишљења о листама наставника верске наставе;
4) друга питања везана за праћење организовања и остваривања програма верске наставе.
4. Начин рада и друга питања од значаја за рад Комисије уређују се пословником о раду Комисије.
5. Стручне и административно-техничке послове за потребе Комисије обавља Министарство просвете, науке и технолошког развоја.
6. Ступањем на снагу ове одлуке престаје да важи Одлука о образовању Комисије за верску наставу у основним и средњим школама („Службени гласник РС”, број 123/04).
7. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-849/2014
У Београду, 29. јануара 2014. године
Влада
Председник,
Ивица Дачић, 
	с.р.