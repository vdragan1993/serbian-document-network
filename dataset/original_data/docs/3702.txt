На основу члана 60а став 10. Закона о безбедности и здрављу на раду („Службени гласник РС”, бр. 101/05 и 91/15),
Министар за рад, запошљавање, борачка и социјална питања доноси
ПРАВИЛНИК
о садржини и изгледу националних признања из области безбедности и здравља на раду 
"Службени гласник РС", број 86 од 21. 
				октобра 2016.
Члан 1.
Овим правилником прописују се садржина и изглед националних признања из области безбедности и здравља на раду. 
Члан 2.
Повеља „28. април” штампа се на 160 грамском кунстдрук папиру, формата А4, оивичена је бордуром златне боје и садржи:
1) Мали грб Републике Србије;
2) текст следеће садржине: „Република Србија Министарство за рад, запошљавање, борачка и социјална питања, Управа за безбедност и здравље на раду, Поводом Дана безбедности и здравља на раду у Републици Србији, додељује се Повеља ’28. април’”;
3) назив добитника и освојено место у одговарајућој категорији запослених;
4) текст следеће садржине: „за посебан допринос и афирмацију безбедности и здравља на раду за ____ годину”;
5) место и датум;
6) печат и потпис министра надлежног за рад.
Текст је црне боје, а речи: „Повеља ’28. април’” су златне боје. 
Изглед повеље „28. април” одштампан је у Прилогу 1. овог правилника и чини његов саставни део.
Члан 3.
Плакета „28. април” штампа се на 160 грамском кунстдрук папиру, формата А4, оивичена је бордуром златне боје и садржи:
1) Мали грб Републике Србије;
2) текст следеће садржине: „Република Србија Министарство за рад, запошљавање, борачка и социјална питања, Управа за безбедност и здравље на раду, Поводом Дана безбедности и здравља на раду у Републици Србији додељује се Плакета ’28. април’”;
3) назив добитника;
4) текст следеће садржине: „За постигнуте резултате и заслуге у промоцији безбедности и здравља на раду за ____ годину”;
5) место и датум;
6) печат и потпис министра надлежног за рад.
Текст је црне боје, а речи: „Плакета ’28. април’” су златне боје.
Изглед плакете „28. април” одштампан је у Прилогу 2. овог правилника и чини његов саставни део.
Члан 4.
Похвалница „28. април” штампа се на 160 грамском кунстдрук папиру, формата А4, оивичена је бордуром златне боје и садржи:
1) Мали грб Републике Србије;
2) текст следеће садржине: „Република Србија Министарство за рад, запошљавање, борачка и социјална питања Управа за безбедност и здравље на раду Поводом Дана безбедности и здравља на раду у Републици Србији додељује се Похвалница ’28. април’”;
3) назив добитника;
4) текст следеће садржине: „За допринос подизању свести код запослених о значају безбедности и здравља на раду за ____ годину”; 
5) место и датум;
6) печат и потпис министра надлежног за рад.
Текст је црне боје, а речи: „Похвалница ’28. април’” су плаве боје.
Изглед похвалнице „28. април” одштампан је у Прилогу 3. овог правилника и чини његов саставни део.
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-00005/2016-01
У Београду, 4. октобра 2016. године
Министар,
Александар Вулин, с.р.
   
 

				Прилози


				Повеља „28. април”


				Плакета „28. април”


				Похвалница „28. април”