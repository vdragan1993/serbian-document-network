На основу члана 8. Закона о
регулисању јавног дуга
Савезне Републике Југославије по уговорима о девизним депозитима грађана ороченим код Дафимент
банке а.д. Београд, у ликвидацији и по девизним средствима грађана положеним код Банке
приватне привреде Црне Горе д.д. Подгорица („Службени лист СРЈ",
број 36/2002),
Влада Републике
Србије доноси
 
ОДЛУКА


о начину и условима издавања потврде о утврђивању права на исплату доспелих 
обавеза депонентима Дафимент банке а.д. Београд у ликвидацији и грађанима који 
су девизна средства положили код Банке приватне привреде Црне Горе д.д. 
Подгорица
„Службени
гласник РС”, број 48 од 19. августа 2002.
 

	 
1. Овом одлуком
уређују се ближи услови и начин издавања потврде о утврђивању права на исплату
доспелих обавеза депонентима Дафимент банке а.д. Београд у ликвидацији и
грађанима који су девизна средства положили код Банке приватне привреде Црне
Горе д.д. Подгорица и образује се Комисија за издавање потврде на основу којих
се утврђује право на исплату доспелих обавеза према депонентима Дафимент банке
а.д. Београд, у ликвидацији и грађанима који су девизна средства положили на
основу Уговора о пословно-техничкој сарадњи са Југоскандиком д.д. Београд код
Банке приватне привреде Црне Горе д.д. Подгорица (у даљем тексту: Комисија).
 

2.
Потврде на основу којих се утврђује право на исплату доспелих обавеза
депонентима Дафимент банке а.д. Београд, у ликвидацији (у даљем тексту:
депоненти) и грађанима који су девизна средства положили на основу Уговора о
пословно-техничкој сарадњи са Југоскандиком д.д. Београд код Банке приватне
привреде Црне Горе д.д. Подгорица (у даљем тексту: грађани) издаје Комисија.
 

3.
Образује се Комисија за издавање потврде на основу којих се утврђује право на
исплату доспелих обавеза према депонентима Дафимент банке а.д. Београд, у
ликвидацији и грађанима који су девизна средства положили на основу Уговора о
пословно-техничкој сарадњи са Југоскандиком д.д. Београд код Банке приватне
привреде Црне Горе д.д. Подгорица.
Комисија
се састоји од три члана.
Чланове
Комисије именује Влада Републике Србије (у даљем тексту: Влада), од
представника Министарства финансија и економије, Трговинског суда у Београду и
Народне банке Југославије.
Представник
Министарства финансија и економије је истовремено председник Комисије који
руководи радом Комисије.
Задатак
Комисије је да на основу документације Трговинског суда у Београду и друге
веродостојне документације утврди висину доспелих обавеза према депонентима
Дафимент банке а.д. Београд, у ликвидацији и грађанима који су девизна средства
положили код Банке приватне привреде Црне Горе д.д. Подгорица, преко предузећа
„Југоскандик" д.д. Београд, у стечају и на основу тако утврђене обавезе
издаје потврду о томе.
Стручне
и административно-техничке послове за потребе Комисије обављаће Народна банка
Југославије.
 

4.
Комисија утврђује право на исплату обавеза депонентима на основу неисплаћених
орочених депозита тих депонената, умањених за износ обрачунатих уговорених
камата на те депозите и за износ исплата извршених по депозитима до отварања
поступка ликвидације над Дафимент банком а.д. Београд, према документацији
Трговинског суда у Београду.
Депоненти
из става 1. ове тачке који нису пријавили своја потраживања код Трговинског
суда могу то потраживање пријавити Комисији подношењем одговарајуће
документације у року од 90 дана од дана ступања на снагу ове одлуке.
 

5.
Комисија утврђује право на исплату обавеза грађанима на основу неисплаћених
девизних средстава умањених за износ обрачунатих уговорених камата и за износ
извршених исплата до дана ступања на снагу Закона о регулисању јавног дуга СР
Југославије по уговорима о девизним депозитима грађана ороченим код Дафимент
банке а.д. Београд, у ликвидацији и по девизним средствима грађана положеним
код Банке приватне привреде Црне Горе д.д. Подгорица (у даљем тексту: Закон)
према документацији Трговинског суда у Београду, пред којим се води поступак
стечаја над предузећем „Југоскандик" д.д. Београд, у стечају, преко кога
су грађани полагали девизна средства код Банке приватне привреде Црне Горе д.д.
Подгорица.
Грађани
који нису пријавили своја потраживања код суда из става 1. ове тачке, могу то
потраживање пријавити Комисији подношењем одговарајуће документације у року од
90 дана од дана ступања на снагу ове одлуке.
 

6.
Комисија је дужна да при утврђивању обавеза према депонентима, односно
грађанима у смислу ове одлуке проверава веродостојност документације добијене
од Трговинског суда у Београду, као и документације из тач. 4. и 5. ове одлуке.
Ако
Комисија утврди да недостаје неки од података, односно документ на основу којег
се несумњиво може утврдити стварно стање обавеза према депонентима, односно
грађанима затражиће од њих да у року од пет дана доставе те податке, односно
документе.
 

7.
Кад утврди висину обавеза у смислу ове одлуке, Комисија депоненту, односно
грађанину издаје потврду преко овлашћене банке на основу које он стиче право на
исплату доспелих обавеза.
Потврда
из става 1. ове тачке садржи име и презиме, адресу, јединствени матични број
депонента, односно грађанина, као и износ депозита, односно девизних средстава
утврђен у смислу ове одлуке, исказаних у оригиналним валутама.
Потврду
потписује председник Комисије и оверава је печатом.
Потврда
из става 1. ове тачке издаје се у три примерка, од којих се два примерка
достављају овлашћеној банци, а трећи задржава Комисија.
 

8.
На основу потврде из тачке 7. ове одлуке овлашћена банка врши конверзију
депозита, односно девизних средстава у обвезнице према пребивалишту депонента,
односно грађанина.
 

9.
Комисија сачињава извештај о издатим потврдама из тачке 7. ове одлуке и
доставља га Министарству финансија и економије и Народној банци Југославије.
Комисија
је дужна да о висини обавеза утврђених према депонентима, односно грађанима
обавести Трговински суд у Београду.

 

10. Ова одлука ступа
на снагу наредног дана од дана објављивања у „Службеном гласнику Републике
Србије".
 
05 број
42-11969/2002-001/2
У Београду, 15.
августа 2002. године
Влада Републике
Србије
Потпредседник,
проф.
др Жарко Кораћ, с.р.