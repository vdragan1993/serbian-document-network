На основу члана 26. став 2. Закона о Влади Републике Србије
(„Службени гласник РС”, бр. 5/91 и 45/93),
Влада Републике Србије доноси
 
 
ОДЛУКУ


о образовању Савета за реформу система пензијског 
осигурања
„Службени гласник РС“,
број 134 од 17. децембра 2004.
 
 
1.
Образује се Савет за реформу система пензијског осигурања (у даљем тексту: Савет).
 
2.
Задатак Савета је да утврђује предлоге, иницира и предлаже Влади Републике Србије
предузимање мера и активности које се односе на реформу система пензијског осигурања,
даје иницијативе и предлоге за измене постојећих и доношење нових закона, других
прописа и општих аката, даје претходна мишљења на нацрте закона и других прописа
које разматрају одбори Владе Републике Србије, у делу који се односи на систем пензијског
осигурања.
 
3.
Председника и чланове Савета Влада Републике Србије ће именовати посебним решењем.
 
4.
Савет може ради проучавања појединих нарочито сложених питања која се односе на
реформу система пензијског осигурања ангажовати стручне и образовне институтције
и истакнуте стручњаке, као и образовати радне групе.
 
5.
Савет може у свом раду користити стручну помоћ која му се пружа у виду међународних
пројеката.
 
6.
Стручне и административно-техничке послове за потребе Савета обављаће Министарство
рада, запошљавања и социјалне политике и Министарство финансија.
 
7.
Ова одлука ступа на снагу наредног дана од дана објављивања у „Службеном гласнику
РС”.
 
05 број 181-8272/2004-3
У Београду, 16. децембра
2004. године

Влада Републике Србије
Потпредседник,

Мирољуб Лабус, с.р.