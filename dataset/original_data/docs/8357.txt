Редакцијски пречишћен текст
 
 

 

ЗАКОН

о основним правима лица одликованих орденом 
народног хероја

„Службени лист СФРЈ", бр. 67 од 21. 
децембра 1972, 21 од 30. 
априла 1974, 33 од 23. 
јула 1976, 32 од 12. 
јуна 1981, 68 од 18. 
децембра 1981, 53 од 10. септембра 1982. 
- пречишћен текст, 25 од 17. 
маја 1985, 75 од 31. 
децембра 1985, 44 од 28. 
јула 1989, 87 од 27. 
децембра 1989, 20 од 13. 
априла 1990, 42 од 27. 
јула 1990. и „Службени лист СРЈ”, број 24 од 15. 
маја 1998. 
- др. закон

 
 

НАПОМЕНА ИЗДАВАЧА. 
Закон је престао да важи осим одредаба чл. 2, 3, 5, 6, 8, 10а, 10б, 10в, 10д, 11, 12, 12а, 13, 14, 14а, 15, 17. и 19. (види члан 127. Закона – 24/1998-1).

 

 

Члан 2.

Лице одликовано Орденом народног хероја (у даљем тексту: народни херој) има следећа основна права:*

1) право на здравствену заштиту и новчане накнаде у вези са остваривањем здравствене заштите;*

2) право на бањско и климатско лечење;*

3) право на додатак уз пензију;*

4) право на стално месечно новчано примање.*

5) право на стално месечно новчано примање;*

6) право на бесплатну и повлашћену вожњу;*

7) право на годишњи одмор.* 

 

*Службени лист СФРЈ, број 68/1981

 

Члан 3.

Чланови породице народног хероја имају право на здравствену заштиту.*

После смрти народног хероја, чланови његове породице имају следећа основна права:*

1) право на здравствену заштиту;*

2) право на додатак уз пензију;*

3) право на годишње новчано примање;*

4) право на стално месечно новчано примање.*

Права из става 2. овог члана имају и чланови породице лица које је после смрти одликовано Орденом народног хероја.* 

 

*Службени лист СФРЈ, број 68/1981

 

Члан 5.

Народни херој има право на здравствену заштиту у обиму прописаном за војне инвалиде.*

Чланови породице народног хероја и чланови породице погинулог или умрлог народног хероја који су корисници сталног месечног новчаног примања по овом закону имају право на здравствену заштиту у обиму прописаном за кориснике породичне инвалиднине по одредбама савезног закона којим се уређују основна права војних инвалида и породица палих бораца.*

Одредбе савезног закона којима се уређују основна права војних инвалида и породица палих бораца, а које се односе на здравствену заштиту војних инвалида и корисника породичне инвалиднине, примењују се и на народне хероје и чланове њихових породица.* 

 

*Службени лист СФРЈ, број 68/1981

 

Члан 6.

Народни херој може остваривати здравствену заштиту код војних санитетских органа и установа на начин и по поступку који су прописани за војна лица.*

Народни херој који је здравствено осигуран као војни осигураник може остваривати здравствену заштиту у здравственим организацијама удруженог рада на начин и по поступку који су прописани за осигуранике раднике.* 

 

*Службени лист 
СФРЈ, број 68/1981

 

Члан 8.

Народни херој има право на бањско и климатско лечење у обиму који је прописан за војне инвалиде.*

Право из става 1. овог члана народни херој остварује под условима, на начин и по поступку који су прописани за остваривање права војних инвалида на бањско и климатско лечење.*

Ако народни херој оствари право на бањско и климатско лечење као војни инвалид или носилац „Партизанске споменице 1941", не може остварити то право у истој календарској години и по овом закону.* 

 

*Службени лист СФРЈ, број 68/1981

 

Члан 10а*

Народни херој који је корисник пензије по прописима о пензијском и инвалидском осигурању има право на додатак уз пензију у висини разлике између пензије и износа његовог просечног месечног личног дохотка оствареног за последњих 12 месеци пре дана пензионисања или, ако је то за њега повољније, у висини разлике између пензије и износа пензијског основа од кога му је одређена пензија.**

Народном хероју који је корисник пензије по прописима о пензијском и инвалидском осигурању војних осигураника, додатак уз пензију из става 1. овог члана одређује се у висини разлике између пензије и износа плате и других примања који су узети као основ за одређивање његове пензије.** 

 

* „Службени лист СФРЈ", број 21/1974.

**Службени лист СФРЈ, број 68/1981

 

Члан 10б*

Народни херој коме пензија, одређена, односно усклађена по прописима о пензијском и инвалидском осигурању, са додатком уз пензију одређеним у смислу члана 10а. овог закона, износи мање од просечног месечног личног дохотка у Социјалистичкој Федеративној Републици Југославији из претходне године, увећаног за* 30%,** има право на додатак уз пензију у висини разлике између пензије и просечног месечног личног дохотка у Социјалистичкој Федеративној Републици Југославији из претходне године, увећаног за* 30%.**

Право на додатак уз пензију у смислу става 1. овог члана има и народни херој који је остварио право на пензију са пензијским стажом мањим од 15 година и стажом осигурања мањим од 10 година.* 

 

*Службени лист СФРЈ, број 68/1981

**Службени лист СФРЈ, број 42/1990

 

Члан 10в**

Чланови породице погинулог или умрлог народног хероја, који имају право на породичну пензију по прописима о пензијском и инвалидском осигурању, односно по прописима о пензијском и инвалидском осигурању војних осигураника, имају и право на додатак уз пензију који се одређује на исти начин и у истом проценту као породична пензија.* 

 

*Службени лист СФРЈ, број 68/1981

**Службени лист СФРЈ, број 21/1974. 

Члан 10д*

Додатак уз пензију усклађује се у висини, на начин и у роковима који се самоуправним општим актом надлежне самоуправне интересне заједнице пензијског и инвалидског осигурања утврђују за усклађивање пензија.** 

 

*Службени лист СФРЈ, број 21/1974

**Службени лист СФРЈ, број 25/1985

 

Члан 11.

Народни херој, односно члан породице погинулог или умрлог народног хероја има право на годишње новчано примање у висини просечног месечног личног дохотка у Социјалистичкој Федеративној Републици Југославији* из претходног тромесечја,** увећаног за 25%.*

Право из става 1. овог члана деца погинулог или умрлог народног хероја имају ако то право не остварује брачни друг, а родитељи - ако то право не остварују брачни друг или деца.*

Висину годишњег новчаног примања из става 1. овог члана утврђује, за сваку календарску годину, функционер који руководи савезним органом управе надлежним за питања бораца и војних инвалида на основу званичних података савезне организације надлежне за послове статистике.* 

 

*Службени лист СФРЈ, број 75/1985

**Службени лист СФРЈ, број 87/1989

 

Члан 12.

Ако је народни херој или члан породице погинулог или умрлог народног хероја страни држављанин са пребивалиштем у иностранству, годишње новчано примање из члана 11. став 1. овог закона исплаћује се у страној валути.*

У случају промене паритета динара у односу на страну валуту, исплата годишњег новчаног примања по одредби става 1. овог члана врши се у износима валуте који су исплаћивани по овом закону до промене паритета динара.* 

 

*Службени лист СФРЈ, број 75/1985

 

Члан 12а*

О праву на годишње новчано примање решава и то примање исплаћује савезни орган управе надлежан за питања бораца и војних инвалида.*

 

*Службени лист СФРЈ, број 68/1981

 

Члан 13.

Народни херој који није корисник пензије или није у радном односу, нити самостално у виду занимања обавља професионалну делатност, нити самостално личним радом обавља делатност средствима рада у својини грађана, има право на стално месечно новчано примање у висини просечног месечног личног дохотка у Социјалистичкој Федеративној Републици Југославији из претходне године, увећаног за* 30%.**

Брачни друг или родитељи погинулог или умрлог народног хероја имају право на стално месечно новчано примање под условима и у висини који су прописани у ставу 1. овог члана.*

Изузетно од одредбе става 2. овог члана, брачни друг или родитељи који су корисници пензије мање од износа просечног месечног личног дохотка у Социјалистичкој Федеративној Републици Југославији из претходне године, увећаног за* 30%,** имају право на стално месечно новчано примање у висини разлике између износа пензије из децембра претходне године и просечног месечног личног дохотка у Социјалистичкој Федеративној Републици Југославији из претходне године, увећаног за* 30%.**

Родитељи погинулог или умрлог народног хероја могу остварити право на стално месечно новчано примање ако то право не остварује брачни друг.*

Ако су оба родитеља народног хероја жива, стално месечно новчано примање одређено у смислу става 2. овог члана припада им у једнаким деловима а ако један од родитеља испуњава услов предвиђен ставом 3. овог члана, стално месечно новчано примање одређује им се у висини разлике између износа пензије из децембра претходне године и просечног месечног личног дохотка у Социјалистичкој Федеративној Републици Југославији из претходне године, увећаног за* 30%.**

 

*Службени лист СФРЈ, број 68/1981

**Службени лист СФРЈ, број 42/1990

 

Члан 14.

О праву на стално месечно новчано примање решава и то примање исплаћује надлежни орган у републици, односно аутономној покрајини.*

Захтев за решавање о праву на стално месечно новчано примање могу подносити и друштвено-политичке организације*

Стално месечно новчано примање признаје се од дана испуњења прописаних услова ако је захтев за решавање о том праву поднесен у року од три месеца од дана испуњења прописаних услова, односно ако је захтев поднесен по истеку тог рока - од првог дана наредног месеца по поднесеном захтеву.* 

 

*Службени лист СФРЈ, број 68/1981

 

Члан 14а*

Народни херој који је корисник сталног месечног новчаног примања има право на додатак за негу и помоћ од стране другог лица у висини и под условима који су за осигуранике раднике утврђени у самоуправној интересној заједници пензијског и инвалидског осигурања радника на чијем подручју народни херој има пребивалиште. 

Право на додатак из става 1. овог члана народни херој остварује на начин и по поступку који су прописани за остваривање права војних инвалида на додатак за негу и помоћ од стране другог лица.*

 

*Службени лист СФРЈ, број 68/1981

 

Члан 15.

Народни херој има* право на:

1) два бесплатна путовања годишње железницом (I разред), бродом (I разред) и аутобусом;

2) два бесплатна путовања годишње авионом;

3) неограничени број путовања железницом, бродом, аутобусом и авионом уз повластицу од 75% од редовне возне цене. 

 

*Службени лист СФРЈ, број 68/1981

 

Члан 17.

Бесплатна и повлашћена вожња по овом закону користи се на основу легитимације коју прописује и издаје функционер који руководи савезним органом управе надлежним за питања бораца и војних инвалида.*

Легитимација се издаје за период од пет година у децембру последње године важења легитимације која је у употреби.**

Ако народни херој изгуби легитимацију, издаће му се нова на основу доказа да је изгубљена оглашена за неважећу у „Службеном листу СФРЈ".** 

 

*Службени лист СФРЈ, број 44/1989

**Службени лист СФРЈ, број 68/1981

 

Члан 19.

Умрли народни херој сахрањује се уз војне почасти.*

Трошкови сахране народног хероја који не прелазе износ пет просечних месечних личних доходака у Социјалистичкој Федеративној Републици Југославији* из претходног тромесечја** обезбеђују се из средстава буџета федерације.*

Накнаду трошкова из става 2. овог члана исплаћује надлежни орган у републици, односно аутономној покрајини члановима породице, другом лицу или друштвеном правном лицу које сахрани умрлог народног хероја.*

Износ из става 2. овог члана утврђује за сваку календарску годину функционер који руководи савезним органом управе надлежним за питања бораца и војних инвалида, на основу званичних података савезне организације надлежне за послове статистике.*

Накнада из става 2. овог члана може се остварити уколико право на накнаду трошкова сахране није остварено по савезном закону којим се уређују основна права носилаца „Партизанске споменице 1941" или учесника шпанског националноослободилачког и револуционарног рата од 1936. до 1939. године или уколико право на новчану помоћ у случају смрти није остварено по савезном закону којим се уређују основна права војних инвалида и породица палих бораца.* 

 

*Службени лист СФРЈ, број 68/1981

**Службени лист СФРЈ, број 87/1989

 

 

 

 

 

ОДРЕДБЕ КОЈЕ НИСУ УНЕТЕ У 
„ПРЕЧИШЋЕН ТЕКСТ“ ЗАКОНА

 

 

Закон о изменама и допунама 
Закона о основним правима лица одликованих 
Орденом народног хероја: 
„Службени лист СФРЈ", број 21/1974-632

 

Члан 5. 

Овлашћује се Законодавно-правна комисија Скупштине СФРЈ да утврди пречишћени текст Закона о основним правима лица одликованих Орденом народног хероја.

 

 

Закон о изменама и допунама 
Закона о основним правима лица одликованих 
Орденом народног хероја:„Службени лист СФРЈ ", број 33/1976-850

 

Члан 17.

Овлашћује се Законодавно-правна комисија Савезног већа Скупштине СФРЈ да утврди пречишћен текст Закона о основним правима лица одликованих Орденом народног хероја.

 

Члан 18.

Одредбе чл. 7. и 8. овог закона, које се односе на повећање додатка уз пензију и сталног месечног новчаног примања, примењиваће се од 1. јануара 1977. године.

 

 

Закон о изменама и допунама 
Закона о основним правима лица одликованих 
Орденом народног хероја:„Службени лист СФРЈ", број 68/1981-1732

 

Члан 37.

Овлашћује се Законодавно-правна комисија Савезног већа Скупштине СФРЈ да утврди пречишћени текст Закона о основним правима лица одликованих Орденом народног хероја.

 

Члан 38.

Даном почетка примене овог закона престаје да важи Правилник о коришћењу бесплатне и повлашћене вожње лица одликованих Орденом народног хероја („Службени лист СФРЈ", бр. 6/77).

 

Члан 39.

Овај закон примењиваће се по истеку шездесетог дана од дана ступања на снагу.

 

 

Закон о изменама и допунама 
Закона о основним правима лица одликованих 
Орденом народног хероја:„Службени лист СФРЈ", број 75/1985-2242

 

Члан 6.

Висина сталног месечног новчаног примања повећаће се од 1. јануара 1986. године за процент пораста просечног месечног личног дохотка у Социјалистичкој Федеративној Републици Југославији у 1985. години.

Висина сталног месечног новчаног примања утврђена по одредби става 1. овог члана, у току 1986. године повећаће се за 70% од процента пораста просечног месечног личног дохотка у 1986. години у односу на 1985. годину у Социјалистичкој Федеративној Републици Југославији, у роковима које одреди савезни орган управе надлежан за питања бораца и војних инвалида, и тако утврђена исплаћиваће се са важношћу од 1. јануара 1986. године.

Висина сталног месечног новчаног примања утврђена по одредби става 1. овог члана повећаће се од 1. јануара 1987. године за процент пораста просечног месечног личног дохотка у Социјалистичкој Федеративној Републици Југославији у 1986. години.

Функционер који руководи савезним органом управе надлежним за питања бораца и војних инвалида утврђује висину сталног месечног новчаног примања по одредбама ст. 1, 2. и 3. овог члана на основу званичних података савезне организације надлежне за послове статистике.

 

Члан 7.

Одредбе члана 5. овог закона примењиваће се од 1. јануара 1987. године.

 

 

Закон о измени Закона о основним правима лица одликованих 
Орденом народног хероја:„Службени лист СФРЈ", број 20/1990-823

 

Члан 2.

Даном ступања на снагу овог закона престаје да важи Правилник о начину и роковима усклађивања месечних новчаних примања прописаних законима којима се уређују основна права бораца, војних инвалида и породица палих бораца („Службени лист СФРЈ", бр. 70/86 и 14/89).

 

 

Закон о изменама и допунама 
Закона о основним правима лица одликованих 
Орденом народног хероја:„Службени лист СФРЈ", број 42/1990-1263

 

Члан 3.

Стално месечно новчано примање од 1. августа 1990. године утврдиће се у висини просечног месечног личног дохотка у Социјалистичкој Федеративној Републици Југославији из претходне године увећаног за 30% и тако утврђен повећаће се за процент пораста просечног месечног личног дохотка у Социјалистичкој Федеративној Републици Југославији у марту 1990. године у односу на 1989. годину.

Стално месечно новчано примање утврђено по одредби става 1. овог члана ускладиће се од 1. августа 1990. године према кретању просечног месечног личног дохотка у Социјалистичкој Федеративној Републици Југославији у другом тромесечју у односу на прво тромесечје 1990. године.