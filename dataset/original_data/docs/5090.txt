На основу члана 43.
став 4. Закона о заштити животне средине („Службени гласник РС”, бр. 66/91,
83/92, 53/93, 67/93, 48/94,44/95 и 53/95),

Влада Републике Србије доноси

 

 

УРЕДБУ

о заштити споменика природе 
„Церјанска пећина”

„Службени гласник
РС”, број 5 од 27. 

фебруара 1998.

 

	 

Члан 1.

Ерозивно-тектонски крашки облици који чине спелеолошке
објекте Понорска пећина Провалија, Понор Церјанска пропаст, Повремено сифонско
врело и Крашка јама изнад врела, стављају се под заштиту као природно добро од
изузетног значаја и сврставају у I категорију заштите као споменик природе
„Церјанска пећина” (у даљем тексту: споменик природе „Церјанска пећина”).

 

Члан 2.

Споменик природе „Церјанска пећина” ставља се под
заштиту ради очувања морфолошких и хидролошких облика (пећина, врело, понор,
крашка јама и др.), богатства, разноврсности форми, величина, боја и састава
пећинског накита, монументалности пећинских канала и дворана и богатства фауне
(слепи мишеви, различите врсте пећинских инсеката и др.).

 

Члан 3.

Споменик природе „Церјанска пећина” је на подручју
општине Ниш, на катастарским општинама Церје и Кравље, укупне површине 63,96,89
ха од чега је 60,44,56 ха у приватној и 3,52,33 ха у друштвеној својини, а
површина спелеолошких објеката је:

А – Понорска пећина Провалија 32,38,67 ха,

Б – Понор Церјанска пропаст 17,44,68 ха,

Ц – Повремено сифонско врело 10,20,95 ха, и

Д – Крашка јама површине 3,92,09 ха.

Границе споменика природе „Церјанска пећина” чине
спољне линије граничних припадајућих катастарских парцела на којима се налазе
спелеолошки објекти А, Б, Ц и Д.

Границе споменика природе „Церјанска пећина” и графички
прикази одштампани су уз ову уредбу и чине њен саставни део.

 

Члан 4.

На заштићеним површинама споменика природе „Церјанска
пећина” установљава се режим заштите II степена којим се:

1. Забрањује:

1) извођење радова који могу неповољно деловати на
морфолошка, хидрографска и микроклиматска обележја пећине и пећинских канала;

2) изградња стамбених и викенд објеката, објеката за
потребе пољопривреде, индустрије и рударства;

3) депоновање отпадака;

4) коришћење воде из врела и извора код села Кравља за
наводњавање;

5) хватање и уништавање пећинске фауне;

6) уништавање пећинског накита и других пећинских
облика, и

2. Обезбеђује:

1) научноистраживачки и образовни рад;

2) уређење заштићеног природног добра за пријем
посетилаца и његово приказивање,

3) коришћење воде за покретање воденица и одржавање
воденица;

4) коришћење пољопривредног и другог земљишта на
традиционалан начин(испаша стоке, косидба ливада);

5) очување и унапређење естетских и пејзажних вредности
заштићеног природног добра у вршењу шумских, пољопривредних и других радова
који нису забрањени.

 

Члан 5.

Заштита и развој споменика природе „Церјанска пећина”
спроводи се према програму који садржи циљеве, активности и задатке на
спровођењу режима заштите из члана 4. ове уредбе, а нарочито активности на
спелеолошким истраживањима, уређењу и приказивању споменика природе, средства
потребна за остваривање програма и начин њиховог обезбеђивања.

Програм из става 1. овог члана доноси се за период од
пет година, а остварује се годишњим програмом који садржи послове и задатке
који ће се извршити у текоћој години, динамику њиховог извршавања и висину
потребних средстава.

На програм из става 1. овог члана на који су претходно
прибављена мишљења министарстава надлежних за послове шумарства, водопривреде,
грађевина, науке, просвете и културе, сагласност даје министарство надлежно за
послове заштите животне средине.

 

Члан 6.

О споменику природе „Церјанска пећина” стара се Јавно
предузеће за изградњу града Ниша у Нишу (у даљем тексту: Предузеће).

 

Члан 7.

Предузеће у обављању послова заштите и развоја
споменика природе „Церјанска пећина” обезбеђује спровођење прописаног режима
заштите и очувања природног добра, научноистраживачких, културних, васпитно-образовних,
информативно-пропагандних и других активности и доноси средњорочни и годишњи
програм.

Предузеће подноси извештај о остваривању програма из
члана 5. ове уредбе до 15. децембра за текућу годину министарству надлежном за
послове заштите животне средине.

 

Члан 8.

Предузеће у обављању послова заштите и развоја
споменика природе „Церјанска пећина” обезбеђује обележавање овог споменика,
унутрашњи ред и чуварску службу, у складу са актом који доноси уз сагласност
министарства надлежног за послове заштите животне средине.

Актом из става 1. овог члана уређују се правила за
спровођење режима заштите, а нарочито: начин и услови кретања и боравка
посетилаца, коришћења рекреативних и других јавних површина, начин и услови
постављања информативних и других ознака, мера заштите код обављања научних
истраживања и извођења истражних радова, обављања туристичких, угоститељских и
других делатности и посебне забране и ограничења у спровођењу режима заштите.

Предузеће је дужно да на погодан начин јавно огласи
правила одређена актом из става 1. овог члана и друге неопходне информације за
спровођење режима заштите, тако да буду доступне корисницима и посетиоцима
споменика природе „Церјанска пећина”.

 

Члан 9.

Средства за заштиту и развој споменика природе
„Церјанска пећина” обезбеђују се из прихода остварених обављањем делатности
Предузећа, из средстава буџета Републике и из других извора, у складу са
законом.

 

Члан 10.

Програм из члана 5. ове уредбе Предузеће ће донети у
року од шест месеци од дана ступања на снагу ове уредбе, а годишњи програм у
року од 90 дана од дана ступања на снагу средњорочног програма.

До доношења програма из члана 5. ове уредбе Предузеће
може послове заштите и развоја обављати према Привременом програму заштите и
развоја који доноси у року од 60 дана од дана ступања на снагу ове уредбе.

 

Члан 11.

Планови уређења простора, шумске, водопривредне,
пољопривредне, ловне основе и други програми који обухватају заштићено подручје
усагласиће се са Просторним планом Републике Србије и програмом заштите и
развоја из члана 5. ове уредбе.

 

Члан 12.

Ова уредба ступа на снагу осмог дана од дана
објављивања у „Службеном гласнику Републике Србије”.

 

05 број
501-441/98

У
Београду, 11. фебруара 1998. године


Влада
Републике Србије

Потпредседник,


Светозар
Крстић, с.
р.
 

 

Границе споменика
природе „Церјанска пећина”

1. Границе спелеолошког објекта А – Понорска пећина
Провалија обухвата следеће катарстарске парцеле општине Ниш, катастарске
општине Церје: 1417, 1418, 1419, 1420, 1421, 1422, 1423, 1424, 1425, 1426,
1427, 1428, 1429, 1430, 1431, 1432, 1433, 1435, 1436, 1437, 1438, 1439, 1440,
1441, 1442, 1443, 1434, 1445, 1446, 1447, 1448, 1449, 1450, 1451, 1452, 1453,
1454, 1455, 1456, 1457, 1458, 1459, 1460, 1461, 1462, 1463, 1651, 1652, 1653,
1664, 1665, 1666, 1667, 1668, 1669, 1670, 1671, 1672, 1673, 1674, 1675, 1676,
1677, 1678, 1679, 1680, 1681, 1682, 1683, 1684, 1685, 1686, 1687, 1688, 1689,
1690, 1691, 1692, 1693, 1694, 1695, 1696, 1697, 1698, 1699, 1700, 1701, 1702,
1703, 1704, 1705, 1706, 1707, 1708, 1709, 1710, 1711, 1712, 1713, 1714, 1715,
1716, 1717, 1718, 1719, 1720, 1721, 1722, 1723, 1724, 1725, 1726, 1727, 1728,
1729, 1730, 1731, 1732, 1733, 1734, 1735, 1736, 1737, 1738, 1739, 1740, 1741,
1742, 1743, 2291, 2292, 2293, 2294, 2295, 2296, 2297, 6700, 6701, 6720.

2. Границе спелеолошког објекта Б – Понор Церјанска
пропаст обухвата следеће катастарске парцеле општине Ниш, катастарске општине
Церје: 824, 825, 826, 827, 828, 829, 830, 831, 832, 833, 834, 835, 836, 837,
838, 839, 840, 841, 1273, 1274, 1275, 1276, 1277, 1278, 1279, 1280, 1281, 1282,
1283, 1284, 1285, 1286, 1287, 1288, 1289, 1290, 1291, 1292, 1293, 1294, 1295,
1296, 1297, 1298, 1299, 1300, 1301, 1302, 1303, 1304, 1345, 1346, 1347, 1348,
1349, 1350, 1351, 1352, 1353, 1354, 1355, 1356, 1357, 1358, 1359, 1360, 1361,
1362, 1363, 6715.

3. Граница спелеолошког објекта Ц – Повремено сифонско
врело обухвата следеће катастарске парцеле општине Ниш – катастарске општине
Кравље: 5393, 5996, 5997, 5998, 5399, 5400, 5401, 5402, 5403, 5404, 5405, 5406,
5407, 5408, 5411, 5416, 5417, 6038, 6039, 6085/2.

4. Граница спелеолошког објекта Д – Крашка јама изнад
врела обухвата катастарску парцелу 6039 катастарске општине Кравље.