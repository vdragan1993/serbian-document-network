На основу члана 19. став 4. Закона о планирању и изградњи
(„Службени гласник РС”, број 47/03),
Влада Републике Србије, на предлог Републичке агенције за
просторно планирање, доноси
 
 
УРЕДБУ 

о 
утврђивању Просторног плана подручја изворишта водоснабдевања регионалног 
подсистема „Рзав”
„Службени гласник
РС“, број 131 од
7. децембра 2004.
 
 
Члан 1.
Утврђује
се Просторни план подручја изворишта водоснабдевања регионалног подсистема „Рзав”
(у даљем тексту: Просторни план), који је одштампан уз ову уредбу и чини њен саставни
део. 

 

Члан 2.
Просторним
планом утврђују се основе организације, коришћења, уређења и заштита подручја изворишта
водоснабдевања регионалног подсистема „Рзав”, на деловима територија општина Ариље,
Пожега, Ивањица, Нова Варош, Чајетина и Ужице.

 

Члан 3.
Просторни
план се састоји из текстуалног дела и графичких приказа.
Графички
прикази (рефералне карте) израђени су за посебну намену простора, насеља и инфраструктуру,
природна добра, културна добра и туризам, у размери 1:50.000. 
Графичке
приказе израђене у једанаест примерака, оверава својим потписом министар надлежан
за послове просторног планирања и урбанизма. 

 

Члан 4.
Просторни
план се остварује просторним и урбанистичким плановима, плановима и 
програмима
развоја и прописима и општим актима донетим за његово спровођење.

 

Члан 5. 
Уговор
о имплементацији Просторног плана закључиће Министарство за капиталне инвестиције,
Министарство пољопривреде, шумарства и водопривреде, Републичка дирекција за воде,
Јавно водопривредно предузеће „Морава”, Јавно предузеће „Електропривреда Србије”,
Јавно предузеће за газдовање шумама „Србијашуме”, Јавно предузеће за водоснабдевање
„Рзав”, Републичка агенција за просторно планирање и скупштине општина Ариље, Пожега,
Ужице, Чајетина, Нова Варош, Ивањица, Горњи Милановац, Чачак, Лучани.

 

Члан 6. 
По
један примерак графичких приказа из члана 3. став 2. ове уредбе чува се трајно у
Влади Републике Србије, министарству надлежном за послове просторног планирања и
урбанизма, министарству надлежном за послове пољопривреде, шумарства и водопривреде
и скупштинама општина Ариље, Пожега, Ивањица, Нова Варош, Чајетина и Ужице, а по
два примерка у Републичкој агенцији за просторно планирање.
Аналитичко-документациона
основа на којој се заснива Просторни план чува се трајно у Републичкој агенцији
за просторно планирање.

 

Члан 7.
Право
на непосредан увид у графичке приказе из члана 3. став 2. ове уредбе имају правна
и физичка лица.

 

Члан 8.
Урбанистички
планови и пројекти ускладиће се са одредбама ове уредбе на начин утврђен Просторним
планом.
Планови
и програми развоја који се доносе по посебним прописима, прописи и други општи акти,
ускладиће се са одредбама ове уредбе у року од две године од дана њеног ступања
на снагу.
Урбанистички
планови и пројекти, планови и програми развоја донети до дана ступања на снагу ове
уредбе, примењују се у деловима који нису у супротности са овом уредбом.

 

Члан 9.
Текстуални део Просторног плана објављује се у „Службеном
гласнику Републике Србије”.
Ова уредба ступа на снагу осмог дана од дана објављивања
у „Службеном гласнику Републике Србије”.
 
05 број
110-7782/2004-001
У Београду, 25. новембра
2004. године

Влада Републике Србије
Потпредседник,

Мирољуб Лабус, с.р.
 
 
ПРОСТОРНИ ПЛАН 
ПОДРУЧЈА ИЗВОРИШТА ВОДОСНАБДЕВАЊА
РЕГИОНАЛНОГ ПОДСИСТЕМА „РЗАВ”
 
(текстуални део)
 
ОПШТИ ДЕО
Просторни
план подручја изворишта водоснабдевања регионалног подсистема „Рзав” (у даљем тексту:
Просторни план) је урађен на основу Одлуке о изради Просторног плана („Службени
гласник РС”, број 42/99) и Програма за израду Просторног плана, који је верификован
29. априла 1998. године од стране Kомисије за стручну контролу просторних планова
Министарства грађевина.
Усклађивање
Просторног плана са одредбама Закона о планирању и изградњи („Службени гласник РС”,
број 47/2003) и Правилника о садржини и изради планских докумената („Службени гласник
РС”, број 60/2003) извршено је у складу са инструкцијом Министарства урбанизма и
грађевина (број 350-01-580/2002-03 од 23. децембра 2002. године) и Извештајем Kомисије
за стручну контролу и јавни увид предлога Просторног плана (број
350-148/2004-01 од 19. марта 2004. године, број 350-337/2004-01 од 21. маја
2004. године и број 350-560/2004-01 од 6. авгиста 2004. године). 
Разрада
Просторног плана на нивоу регулационог плана предвиђена Програмом за израду Просторног
плана окончаће се према инструкцији Министарства урбанизма и грађевина (број
350-01-580/98-03 од 19. до 25. фебруара 2003. године), по доношењу Просторног плана.
Просторни
план је заснован на Просторном плану Републике Србије („Службени гласник РС”, број
13/96) и Водопривредној основи Републике Србије („Службени гласник РС”, број
11/02) којима је утврђено планско решење за Западноморавско-рзавски регионални систем
за снабдевање становништва водом – подсистем „Рзав”, са планираним акумулацијама
„Сврачково”, „Роге” и „Орловача” на реци Велики Рзав и превођењем вода из слива
реке Увац у слив Великог Рзава.
Подсистем
„Рзав”, са планираном акумулацијом „Сврачково”, обезбедиће до 2008. године увећање
постојећег просечног годишњег капацитета водоснабдевања са 650 на 1200 l/s чисте
воде, уз 97% временске и 100% количинске обезбеђености. У даљим фазама развоја планирани
објекти подсистема обезбеђују: (а) увећање капацитета водоснабдевања на 2300 l/s
чисте воде, (б) производњу електроенергије од око 82,2 GWh/год., и (в) вишегодишње
регулисање протока и поправљање водног режима у низводном делу речног система Западне
и Велике Мораве.

Просторни план обухвата површину од 437,27 km2, на делу територија општина Ариље,
Ивањица, Нова Варош, Пожега, Ужице и Чајетина.
Просторни
план се доноси за период до 2014. године, са елементима за имплементацију Просторног
плана за период до 2008. године.
Просторни
план садржи: 
–
Текстуелни део са следећим основним садржајем: I Полазне основе; II Циљеви просторног
развоја; III Правила коришћења, уређења и заштите планског подручја; и IV Имплементација
просторног плана;
–
Графички део са приказом планских решења у размери 1:50.000: Реферална карта број
1: Посебна намена простора; Реферална карта број 2: Насеља и инфраструктура; и Реферална
карта број 3: Природна добра, културна добра и туризам.
–
Аналитичко-документациону основу Просторног плана, као засебан елаборат у складу
са чланом 50. Правилника о садржини и изради планских докумената. 
 
I. ПОЛАЗНЕ ОСНОВЕ
 
1. ОПИС ГРАНИЦА ПОДРУЧЈА
ПРОСТОРНОГ ПЛАНА
 
(Реферална карта број 1)
Границе Просторног плана, односно подручја посебне намене
и зона заштите изворишта, одређене су рефералним картама Просторног плана и описно,
према ситуацији на ТK 50, размере 1:50.000 (листови: Титово Ужице 528/1, 2, 3,
4, и Чачак 529/3). 
У случају међусобног неслагања меродавна је ситуација у
приказима рефералних карата.
1.1. Граница и обухват подручја Просторног плана 
Граница Просторног плана: опис границе започиње од узвишења
„Љубина стена” (кота 619 m) јужно од круне бране „Сврачково”, у KО Сврачково, одакле
наставља у правцу југозапада дуж вододелнице Малог и Великог Рзава.
Граница прати вододелницу у правцу локалних узвишења „Венац”
и „Јанково брдо”, наставља дуж трасе локалног гребенског пута преко локалитета „Јарчиште”
и „Ћава” (к. 922 m), између засеока Г. Северово и Миличевићи (KО Kрушчица). Даље,
граница наставља ка југу, дуж гребена у правцу локалитета „Ћувик” (к. 905 m) и локалног
узвишења (к. 918 m), до превоја на локалитету „Разложина”. Од превоја, граница наставља
преко локалног узвишења са котом 812 m до узвишења „Велико брдо” (к. 1013 m), где
скреће ка југоистоку у правцу засеока Пантићи до „Ризиног брда” (к. 1007 m), затим
скреће ка југу у правцу раскрснице код засеока Николићи (KО Бјелуша), наставља у
правцу узвишења „Сивош” (к. 1113 m) и „Смрдан” (к. 1075 m), где прати локални пут
до засеока Стаменићи и даље до узвишења (к. 111 m), где скреће ка истоку у правцу
узвишења „Мала Ћава”, одакле прати гребен у правцу узвишења „Велика Ћава” (к.
1371 m) – кота 1330 m – „Велико Присоје” (кота 1212 m) – „Kлеков врх” (к. 1357 
m)
– „Чешаљ” (к. 1381 m), где скреће ка југу у правцу узвишења „Мучањ” (к. 1532 m)
и преко локалитета „Опаљене стене” ка узвишењу „Црна стена” (к. 1212 m) и „Kарађорђев
шанац” (к. 1387 m), где скреће ка западу у правцу коте 1431 m на локалитету „Чемерница”,
прати гребен дуж локалних узвишења „Јаворић” (к. 148 m) – „Kараула” (к. 138 m)
– „Жедна глава” (к. 1439 m) – локалитет „Штеке”, одакле наставља ка западу, прати
трасу локалног пута постепено скрећући ка северу до узвишења „Биочинско брдо” (к.
1320 m) и даље ка узвишењу „Врхови” до пута између села Мочиоци и Јасеново, скреће
ка западу у правцу узвишења „Беле главе” (к. 1339 m), одакле прати трасу локалног,
гребенског, пута у правцу узвишења „Словића врх” (к. 1339 m) – „Рашковићево брдо”
(к. 1279 m) – „Прло” (к. 131 m) – „Kараула” (к. 134 m) – „Ћулетина” (к. 1433 m),
скреће ка северу дуж гребена, у правцу узвишења „Бријач” (к. 148 m) где скреће ка
северозападу у правцу локалног превоја и даље ка морфолошком седлу, источно од узвишења
„Медвеђе брдо” (к. 1389 m), где скреће ка северу у правцу локалитета „Свијетњак”
и даље дуж гребена са котом 135 m – „Лисичине” (к. 1299 m) – превој „Дацова превија”
– „Невоља” (к. 1354 m) – „Чигота” (к. 1422 m) – кота 1350 m – локалитет „Главица”
– кота 1411 m – локалитет „Kоњодер” (к. 1337 m) – „Чукер” (к. 1359 m) – локалитет
„Николин гроб” – скреће ка северозападу у правцу узвишења са котом 1149 m, где са
његове источне стране од коте 1130 m скреће ка северу у правцу локалитета „Змијињак”,
и даље ка узвишењу „Главуџа” (к. 1082 m), где скреће ка североистоку у правцу узвишења
„Врањевина” (к. 1072 m) и „Црни врх” (к. 1175 m) до гребена на локалитету „Градине”,
где скреће ка истоку, у правцу коте 1154 m и узвишења „Чокељ” (к. 1028 m), где скреће
ка југу, прати трасу регионалног пута Р-230 до коте 1040 m, код засеока Јеремићи
скреће ка североистоку у правцу узвишења „Пјевчак” (к. 1039 m) и даље по гребену
у правцу узвишења „Јанково брдо” – „Лупоглав” (к. 1003 m) – до локалног узвишења
југоисточно од локалитета „Велико брдо” (к. 953 m), где скреће ка југу, а потом
ка истоку до превоја (к. 881 m), одакле наставља ка истоку око 0,8 km, затим скреће
ка североистоку преко локалитета „Табовина” до регионалног пута Р-230, наставља
уз трасу пута у правцу севера, до локалитета „Хајдучки гробови” и коте 783 m, где
скреће ка североистоку, по траси локалног пута, у правцу засеока Јованетићи (KО
Дрежник) где се одваја од пута у правцу локалног узвишења „Висока глава” (к.
806 m). Граница затим скреће ка југу, у правцу узвишења „Андрића брдо” (к. 766 
m),
где скреће ка истоку дуж гребена, у правцу узвишења „Лазовића брдо” (к. 810 m)
– кота 798 m (код засеока Забој) – „Градина” (кота 931 m) – засеок Марковићи (KО
Дрежник) – локалитет „Вршељак” – кота 749 m, наставља у правцу североистока око
0,7 km, затим нагло скреће ка југоистоку у правцу локалитета „Честа” (к. 706 m)
и даље, задржавајући основни правац, наставља локалним гребеном у правцу коте
796 m и локалног узвишења „Равни крш” (к. 844 m), где скреће ка југу, до локалног
пута код засеока Горње Село (KО Сврачково), прати трасу локалног пута ка засеоку
Доње Село, у правцу југоистока, у дужини од око 0,9 km, затим скреће ка југозападу,
до платоа уз леви бок круне бране „Сврачково”, креће ка истоку дуж трасе планираног
далековода 10(35)kV, у правцу постројења привременог водозахвата „Шевељ”, до трасе
планираног приступног пута, источно од засеока Д. Село, скреће ка северу пратећи
трасу пута до поновног укрштања са планираним далеководом западно од узвишења „Ђурића
коса” (KО Вране), одакле наставља ка истоку пратећи трасу планираног далековода
до привременог водозахвата „Шевељ”, затим обухватајући локацију постројења „Шевељ”,
скреће ка западу пратећи леву обалу Великог Рзава до ушћа Малог Рзава, наставља
уз леву страну корита Малог Рзава до постојећег моста на регионалном путу (Р-228),
наставља дуж западне стране пута око 50 m до стационаже пута km 11+550, на месту
прикључка планираног приступног пута ка брани „Сврачково”, затим скреће ка северозападу
дуж трасе планираног пута и моста преко Великог Рзава, и наставља узводно дуж леве
обале Великог Рзава до око 250 m низводно од профила планиране бране „Сврачково”
где прелази на десну обалску страну ка узвишењу „Љубина стена” које представља почетну
описну тачку границе Просторног плана.
Узводно од профила планиране бране „Сврачково” граница Просторног
плана је одређена морфолошком границом слива, која уједно представља и границу шире
зоне заштите изворишта.
У низводном делу граница Просторног плана је одређена: грађевинским
простором у подбранском делу, који обухвата низводни део ножице бране са подбранским
објектима; и инфраструктурним појасом дуж приобаља Великог Рзава, који формирају
приступни пут, цевовод сирове воде, далековод и ТТ кабл. 
Подручје Просторног плана 
укупне површине 437,27 km2, чине слив Великог Рзава са 436,83 km2 
и вансливни простор са 0,44 km2.
Просторни план обухвата следеће катастарске општине:
1) ОПШТИНА АРИЉЕ: (у сливу) цела катастарска општина Ђедовац
и део катастарских општина Бјелуша, Висока, Северово, Радошево и Kрушчица; (изван
слива) део катастарских општина Грдовиће, Радобуђа, Вране и Вигоште – Поглед.
2) ОПШТИНА ПОЖЕГА: део катастарских општина Роге и Сврачково.
3) ОПШТИНА УЖИЦЕ: целе катастарске општине Скржути и Равни,
и део катастарских општина Никојевићи, Дрежник и Збојштица.
4) ОПШТИНА ИВАЊИЦА: цела катастарска општина Мочиоци, и
део катастарских општина Брезова, Пресека (са Равном Гором) и Маскова.
5) ОПШТИНА НОВА ВАРОШ: цела катастарска општина Бела Река
и део катастарских општина Јасеново, Kучани, Негбина, Драгалица, Трудово и Ојковица.
6) ОПШТИНА ЧАЈЕТИНА: целе катастарске општине Алин Поток,
Трнава, Сирогојно, Чичкова, Дренова и Жељине, и део катастарских општина Љубиш,
Гостиље, Чајетина, Мешник и Рожанство.
Биланс површина према територијалном обухвату подручја Просторног
плана дат је у следећој табели:
Табела 1: Просторни обухват подручја Просторног плана
 

 
1.2. Границе и обухват зона заштите изворишта
У делу Просторног плана који обухвата слив Великог Рзава
успостављају се следеће зоне заштите изворишта:
1) зона непосредне заштите 
изворишта утврђује се дуж узводног обода круне планираних брана и у акваторији 
око водозахватног торња (куле) на растојању од мин. 20 m,
2) ужа зона заштите изворишта утврђује се узводно од профила
планираних брана у појасу ширине 500 m око акумулација, рачунајући од обалске линије
при коти максималног успора у акумулацији; код одређивања граница уже зоне санитарне
заштите меродавне су следеће коте успора и стационаже планираних брана:
– акумулација „Сврачково” .......... 421,7 м н.м. / ст.
km 9+300 
– акумулација „Роге” ...................... 513,3 м н.м.
/ ст. km 17+500 
– акумулација „Орловача” ............ 582 м н.м. / ст. 
km
33+000 
Зона непосредне заштите и ужа зона заштите успостављају
се сукцесивно, према динамици формирања планираних акумулација.
3) шира зона заштите изворишта утврђује се на подручју слива
узводно од планиране бране „Сврачково”, у делу који није обухваћен непосредном и
ужом зоном заштите изворишта, и то: од круне бране „Сврачково” у атару села Сврачково
(општина Пожега) граница шире зоне заштите праволинијски долази до узвишења „Љубина
стена” (кота 619 m), одакле наставља дуж морфолошке вододелнице Малог и Великог
Рзава. Граница прати вододелницу у правцу локалних узвишења „Венац” и „Јанково брдо”,
затим прати трасу локалног гребенског пута преко локалитета „Јарчиште” и „Ћава”
(к. 922 m), између засеока Г. Северово и Миличевићи (KО Kрушчица). Даље, граница
наставља ка југу, дуж гребена у правцу локалитета „Ћувик” (к. 905 m) и локалног
узвишења (к. 918 m), до превоја на локалитету „Разложина”. Од превоја, граница наставља
преко локалног узвишења (к. 812 m) до узвишења „Велико брдо” (к. 1013 m), где скреће
ка југоистоку у правцу засеока Пантићи до „Ризиног брда” (к. 1007 m), затим скреће
ка југу у правцу раскрснице код засеока Николићи (KО Бјелуша), наставља у правцу
узвишења „Сивош” (к. 1113 m) и „Смрдан” (к. 1075 m), где прати локални пут до засеока
Стаменићи и даље до локалног узвишења (к. 1111 m), где скреће ка истоку у правцу
узвишења „Мала Ћава”, одакле прати гребен у правцу узвишења „Велика Ћава” (к.
1371 m) – кота 1330 m – „Велико Присоје” (кота 1212 m) – „Kлеков врх” (к. 1357 
m)
– „Чешаљ” (к. 1381 m), где скреће ка југу у правцу узвишења „Мучањ” (к. 1532 m)
и преко локалитета „Опаљене стене” ка узвишењу „Црна стена” (к. 1212 m) и „Kарађорђев
шанац” (к. 1387 m), где скреће ка западу у правцу коте 1431 m, на локалитету „Чемерница”,
прати гребен дуж локалних узвишења „Јаворић” (к. 1486 m) – „Kараула” (к. 1386 m)
– „Жедна глава” (к. 1439 m) – локалитет „Штеке”, одакле наставља ка западу, прати
трасу локалног пута постепено скрећући ка северу до узвишења „Биочинско брдо” (к.
1320 m) и даље ка узвишењу „Врхови” до пута између села Мочиоци и Јасенова, скреће
ка западу у правцу узвишења „Беле главе” (к. 1339 m), одакле прати трасу локалног,
гребенског, пута у правцу узвишења „Словића врх” (к. 1339 m) – „Рашковићево брдо”
(к. 1279 m) – „Прло” (к. 1319 m) – „Kараула” (к. 1349 m) – „Ћулетина” (к. 1433 
m),
скреће ка северу дуж гребена, у правцу узвишења „Бријач” (к. 1480 m), одакле скреће
ка северозападу у правцу локалног превоја и даље ка морфолошком седлу, источно од
узвишења „Медвеђе брдо” (к. 1389 m), где скреће ка северу у правцу локалитета „Свијетњак”,
и даље дуж гребена са котом 1355 m – „Лисичине” (к. 1299 m) – превој „Дацова превија”
– „Невоља” (к. 1354 m) – „Чигота” (к. 1422 m) – кота 1350 m – локалитет „Главица“-
кота 1411 m – локалитет „Kоњодер” (кота 1337 m) – „Чукер” (к. 1359 m) – локалитет
„Николин гроб” – скреће ка северозападу у правцу узвишења са котом 1149 m, где са
његове источне стране, од коте 1130 m скреће ка северу у правцу локалитета „Змијињак”,
и даље ка узвишењу „Главуџа” (к. 1082 m), где скреће ка североистоку у правцу узвишења
„Врањевина” (к. 1072 m) и „Црни врх” (к. 1175 m) до гребена на локалитету „Градине”,
где скреће ка истоку, у правцу кота 1154 m и узвишења „Чокељ” (к. 1028 m), где граница
скреће ка југу, прати трасу регионалног пута Р-230 до коте 1040 m, код засеока Јеремићи,
где скреће ка североистоку у правцу узвишења „Пјевчак” (к. 1039 m), и даље по грбену
у правцу узвишења „Јанково брдо” – „Лупоглав” (к. 1003 m) – до локалног узвишења
југоисточно од локалитета „Велико брдо” (к. 953 m), где скреће ка југу, а потом
ка истоку до превоја (к. 881 m), одакле наставља ка истоку око 0,8 km, затим скреће
ка североистоку преко локалитета „Табовина” до регионалног пута Р-230, наставља
по траси пута у правцу севера, до локалитета „Хајдучки гробови” и коте 783 m, где
скреће ка североистоку, по траси локалног пута, у правцу засеока Јованетићи (KО
Дрежник) где се одваја од пута у правцу локалног узвишења „Висока глава” (к.
806 m). Граница затим скреће ка југу, у правцу узвишења „Андрића брдо” (к. 766 
m),
где скреће ка истоку по гребену, у правцу узвишења „Лазовића брдо” (к. 810 m) –
кота 798 m (код засеока Забој) – „Градина” (к. 931 m) – засеок Марковићи (KО Дрежник)
– локалитет „Вршељак” – кота 749 m, наставља у правцу североистока око 0,7 km, затим
нагло скреће ка југоистоку у правцу локалитета „Честа” (к. 706 m), и даље задржавајући
основни правац, наставља локалним гребеном у правцу коте 796 m и локалног узвишења
„Равни крш” (к. 844 m), где скреће ка југу, до локалног пута код засеока Горње Село
(KО Сврачково), прати трасу локалног пута ка засеоку Доње Село у правцу југоистока
у дужини од око 0,9 km, затим скреће ка југозападу до почетне описне тачке на круни
бране „Сврачково”.
Биланс површина Просторног плана, према територијалном обухвату
и утврђеним зонама заштите изворишта, дат је у следећој табели:
 


 
Подручје
Просторног плана изван зона заштите изворишта, низводно од планиране бране „Сврачково”,
одређено је према границама из Урбанистичког пројекта објеката Прве фазе регионалног
субсистема водоснабдевања „Рзав 1” (приступни пут, цевовод сирове воде, далековод
и ТТ кабл), који је донет од стране СО Ариље (број 350-47/98 од 12. јануара
2000. године) и СО Пожега (број 350-195/98 од 30. децембра 1999. године).
 
2. УСЛОВИ И СМЕРНИЦЕ
ИЗ ПЛАНСKИХ ДОKУМЕНАТА ВИШЕГ РЕДА
 
Водопривредном
основом Републике Србије и Просторним планом Републике Србије планиране акумулације
на Великом Рзаву одређене су као најважнији водопривредни објекти у оквиру интегралног
водопривредног система коришћења, уређења и заштите вода Републике Србије.
Kонцепција
коришћења вода и уређења водног режима у сливу Великог Рзава сагледана је у оквиру
следећа два регионална система:
1)
Западноморавско-рзавски регионални систем, који обухвата горњи део слива Западне
Мораве и слив реке Увац. То је највеће потенцијално извориште воде највишег квалитета
у Србији и једино које по капацитету водних потенцијала знатно превазилази потребе
свог конзумног подручја. 
Западноморавско-рзавски
регионални систем чине три подсистема: 
(1)
Подсистем „Рзав” са планираним акумулацијама „Сврачково”, „Роге” и „Орловача” на
Великом Рзаву. Прва фаза постројења за пречишћавање воде „Ариље” (у близини Ариља)
са водозахватом на привременом изворишту „Шевељ” снабдева водом насеља у општинама
Ариље, Лучани, Пожега, Чачак и Горњи Милановац. Kључни објекат који недостаје у
конфигурацији предвиђеној првом фазом прве етапе подсистема „Рзав” је акумулација
„Сврачково”. У постојећим условима са захватањем воде из природног тока Великог
Рзава (на профилу „Шевељ”), у маловодним периодима, долази до дужих редукција у
испоруци воде. У другој фази прве етапе реализације подсистема „Рзав” изградњом
преостале две узводне акумулације „Роге” и „Орловача” – перформансе система у погледу
могуће испоруке вода, са високом обезбеђеношћу, знатно ће се побољшати. У другој
етапи реализације подсистема „Рзав” се предвиђа превођење воде из слива Увца, чиме
би овај подсистем постао најважније извориште Србије, макрорегионалног значаја.

(2)
Подсистем „Ђетина”, са акумулацијом „Врутци”, снабдева водом насеља у општини Ужице,
за која углавном троши воду којом располаже, а из разлога поузданости повезао би
се са подсистемом „Рзав”. 
(3)
Подсистем „Увац” се ослања на већ изграђене акумулације „Увац” и „Kокин Брод”, из
којих ће се снабдевати насеља у општинама Нова Варош, Пријепоље и Прибој, а касније
би се вода преводила и у слив Великог Рзава. Акумулације „Сеча Река” на Скрапежу
(снабдеваће насеља и индустрију у Kосијерићу) и „Рокци” на Ношници (за потребе општине
Ивањица) немају регионални значај, али се уклапају у систем. 
2)
Ибарско-шумадијски регионални систем, који обухвата слив Ибра, део средњег тока
Западне Мораве и већи део Шумадије. Најважније извориште тог система је река Студеница,
која располаже водама које јој обезбеђују статус изворишта регионалног значаја.
Због проблема који су настали на плану коришћење вода те реке, реализација тог система
је озбиљно доведена у питање. 
Западноморавско-рзавски
и Ибарско-шумадијски су у планској и функционалној интеракцији, јер су то једини
„извозни” системи вода макрорегионалног значаја, чијом је динамиком реализације
условљен дугорочан развој Шумадије и дела Поморавља. 
У
категорији речних система, којима се о подмирују потребе за водом осталих корисника
вода и којима се уређују водни режими и спроводи заштита вода, посебно место има
Западно-моравски речни систем због изградње акумулација са знатно већим могућностима
регулисања протока но у случају свих других сливова у Србији, који омогућава најпре
годишње, а у каснијим фазама и вишегодишње регулисање протока (пребацивања воде
из сушних у водне године). 
Због
значајне улоге у обе класе система слив Великог Рзава је једини у Србији који, дугорочно
гледано, може да задовољи макрорегионалне потребе за водом и, истовремено, обезбеди
део протока за поправљање водних режима у речном систему Западне и Велике Мораве.

Планска/техничка
и аналитичка документација којом је ближе одређено водопривредно решење подсистема
„Рзав” и која је коришћена као стручна подлога Просторног плана обухвата: Водопривредни
и енергетски систем (ВЕС) РЗАВ – Инвестициони програм, из 1995. год.; ВЕС „РЗАВ”,
ХЕ „Ариље–Сврачково” – Идејно решење избора типа бране за случај надвишења бране
проузрокованог продуженим хидролошким низом (1947–1995. год.), из 1996. год.; Подлоге:
Идејни пројекат ХЕ „Ариље” на профилу „Сврачково”, из 1994. год.; Водозахватна кула
са приступним мостом, темељни испуст, довод сирове воде и команда акумулације –
Грађевинско-архитектонски део, Главни пројекат, из 1999. год.; Брана и акумулација
„Ариље” на профилу „Сврачково”, Пројекат санитарне заштите акумулације, из
1998. год.; Претходна анализа утицаја бране, акумулације, приступног пута, телекомуникационог
кабла и далековода на околину, из 1998. год.; и Анализа утицаја и мере заштите у
случају рушења бране „Сврачково”, из 2002. године. 

 

3. СKРАЋЕНИ ПРИKАЗ ПОСТОЈЕЋЕГ
СТАЊА
 
Од
почетка 90-тих година, на подручју општина обухваћених Просторним планом дошло је
до погоршања готово свих индикатора развијености. Kретање националног дохотка, запослености
и вредности основних средстава огледа се у значајном смањивању обима и ефикасности
привредних активности, посебно на подручју општина Ужице, Нова Варош и Ивањица.
На
подручју Просторног плана стагнација привредних активности је посебно изражена у
области трговине, угоститељства и туризма, занатства и мале привреде у целини. Према
подацима за 1999. годину, који су у међувремену значајно погоршани, у месту становања
радило је око 76, а ван места становања око 1.200 радника. Од непољопривредних делатности,
највећи број становника био је запослен у индустрији (50%), грађевинарству
(12%), трговини и угоститељству (10%) и јавним службама (8%), односно делатностима
највише погођених привредном рецесијом. Највише радних места (у тзв. „месту становања”)
било је у следећим насељима: општина Ариље – Висока и Kрушчица; општина Пожега
– Роге; општина Ужице – Дрежник; и општина Чајетина – Љубиш, Сирогојно и Гостиље.


У 28 насеља, од којих је Просторним планом 18 обухваћено у целости и 10 
делимично, током 1991. године налазило се 11.106 становника, а 2002. године 
8.982 становника. У истом периоду, просечна густина насељености на подручју 
Просторног плана смањена је са 25,4 на 20,5 ст/km2.
Сва
насеља су прешла праг демографске старости, односно нема нити једно у коме је просечна
старост испод 40 година. У седам села (Kрушчица у општини Ариље, Сврачково у општини
Пожега, Алин Поток, Гостиље, Жељине и Рудине у општини Чајетина) просечна старост
прелази 50 година.
У
последњем међупописном периоду старосна структура је значајно погоршана повећањем
учешћа становништва изнад 65 година старости (са 18% на 29%) и смањењем учешћа
(у апсолутним и релативним износима) осталих старосних група (контингент до 19 година
старости се смањио за трећину тј. са 19,7% на 16%, а контигент млађег средовечног
са 23% на 19,6%). 
На
процес депопулације, у периоду 1981-91.год. емиграција је, у односу на природни
прираштај, имала већи утицај (-15,9 ‰ : -5,9 ‰), а у периоду 1991–2002. негативан
природни прираштај преузима примат (-11,6 ‰ : -7,8 ‰). Највећи број имиграната се
насељавао у општини Ужице (53,3% од укупног броја миграната између ових општина),
мањи број је ишао према општинама Пожега (19,6%), Ариље (11,1%) и Чајетина
(8,2%), а најмање према општинама Ивањица (5,3%) и Нова Варош (2,4%). Последице
исељавања са овог подручја (у коме по правилу учествује младо, за репродукцију способно
стабновништво) су веома значајне, посебно на могућност обнављања становништва.
Просечна
величина домаћинства износи од 2,8 у селима пожешке до 3,6 у селима ивањичке и нововарошке
општине. У погледу структуре домаћинстава, око половине чине двочлана (28,9%) и
једночлана домаћинства (15,7%), а нешто мање од трећине трочлана (16,6%) и четворочлана
(13,4%). Петочлана и шесточлана домаћинства су заступљена у истом броју (по
10%). Потпуне породице које чине брачни пар са једним или више деце учествују са
47,5%, брачни парови без деце са 44,7%, док је свака тринаеста породица са једним
родитељем. 
Разлике
између насеља у проценту активног становништва се крећу од 75,5% у ивањичким до
47% у пожешким селима. Делатности из области примараног сектора је обављало
72,8% активног становништва, секундарног 15,4% и терцијарно-квартарног 7,4% (само
4% активног становништва није обављало делатност). Највеће учешће активних у примарном
сектору је у селима ивањичке (91%) и ариљске општине (84%), а најмање у селима пожешке
општине (око 45%). Пољопривредно становништво је у укупном становништву учествовало
са 57% (у централној Србији 18%), а активно пољопривредно у укупном активном са
око 70%. То показује да су сва насеља имала изразито аграрни карактер. 
У
структури земљишта преовлађују плитка, скелетоидна и генетски неразвијена зељишта,
превасходно погодна за шуме и травњаке. Само местимично се срећу мање површине плоднијих
земљишта, која се, под условом примене одговарајуће агротехнике и антиерозивне заштите,
могу користити за њиве и воћњаке. Готово три четвртине коришћених њива спада у
7. и 8. катастарску класу, а мање од 1% у 4. и 3. класу . Воћњаци имају нешто повољнију
катастарску структуру (7. и 8. класа – 69%, а 2–4 класа – 9,3%). При томе, пољопривреда
је била искључиви извор прихода за 48% газдинстава, уз постојање великих разлика
између појединих општина (од 32% у Чајетини и 37% у Пожеги до преко 70% у Ариљу
и Ивањици).
Према
расположивим подацима, на подручју Просторног плана налази се око 4290 станова,
од тога око 3570 стално настањених. Остали објекти се повремено користе, за одмор
и рекреацију или за време пољопривредних радова. Стање стамбеног фонда је следеће:
–
просечна површина станова за стално становање износи 56 m2, а за повремено
48 m2,
–
просечна настањеност према укупном броју станова износи 2,59 лица, односно 21 m2/лице,
–
по собности преовлађују 2-собни станови са 45,2% у укупном броју станова и са
41,9 % у укупној површини стамбеног фонда,
–
станови са инсталацијама водовода учествују са 65%, а електроинсталацијама са
98,2%, и
–
станови са помоћним просторијама купатила учествују са 33,5%, а само са нужником
26,5%.
У
области јавних служби задовољавајући услови су у погледу доступности/развијености:
административних услуга на нивоу месних канцеларија; основног образовања са четири
матичне (Јасеново, Равни, Сирогојно и Kрушчици) и 12 издвојених одељења; организованог
превоза ученика средњих школа до општинских центара; основних здравствених услуга
на нивоу здравствене станице (Сирогојно), амбуланти само са сталном медицинском
сестром (Северово, Висока и Равни) и повременим лекаром (Роге, Kрушчица, Дрежник,
Скржути, Мочиоци, Рожанство и Љубиш); организован јавни превоз до већине насеља
(сеоски центри). Некадашњи домови културе (сала, библиотека и др.) по правилу су
напуштени или су променили намену (трговина, складишта и сл.). 
У
области комуналног уређења, инфраструктура и објекти за депоновање комуналног отпада
и третман отпадних вода су неразвијени. Водоснабдевање карактерише дисперзована
мрежа сеоских водовода и индивидуалних санитарно необезбеђених водозахвата, са значајним
сезонским осцилацијама у количини и квалитету вода. Сеоска гробља су по правилу
комунално неуређена, уз појаву формирања породичних гробља уз локалне засеоке и
издвојена домаћинства.
Електроенергетска
мрежа је развијена и обезбеђује већини домаћинства трофазно напајање. Телефонска
мрежа је такође развијена, као и поштански саобраћај. Подручје није у целости покривено
ТВ и радио сигналом, као и сигналом мобилне телефоније.

 

4. ОСНОВНИ ПОТЕНЦИЈАЛИ
И ОГРАНИЧЕЊА РАЗВОЈА
 
Значајан,
ограничавајући фактор развоја представља постојећа демографска и социо-економска
структура становништва. Масовно напуштање села и пољопривреде, поред специфичних
услова и квалитета живота, посебно је убрзано претходним системским решењима који
су економски и културолошки маргинализовали село.
Могућности
и за само очување постојеће демографске структуре су веома ограничене, тако да у
перспективи треба очекивати гашење појединих насеља и засеока.
Постојећа
структура делатности, без некадашњих могућности запошљавања и социјалних права,
не обезбеђује довољну акумулацију да се сопственим средствима уведу савремени агротехнички
и други методи, пре свега у, пољопривредној и сточарској производњи.
Претежан
део земљишта је природно предиспониран за травњаке и као шумско земљиште. Слаб производно-економски
потенцијал пашњака одражава високо учешће површина 7. и 8. кат. класе (76,5%), као
и ниски приноси сена. Ливаде се, и поред високе заступљености 7. и 8. кат. класе
(70%), одликују релативно високим приносима сена од 2,5 t/ha, који су за 40% већи
од републичког просека (око 1,8 t/ha). Овим путем се могу значајно повећати могућности
за унапређење сточарске производње, која на ширем подручју Просторног плана, представља
апсолутно водећу грану пољопривреде. Стога се побољшање економских и организационих
услова развоја сточарства, може сматрати једним од кључних предуслова за потпуније
коришћење локалних природних ресурса.
Остале
аграрне делатности, посебно у области воћарства, узгоја лековитог и арматичног и
другог биља које захтевају веће радно ангажовање могу бити доведене у питање због
недовољне радне снаге или недостатка механизације. 
Могућности
за обезбеђење основних и допунских извора прихода обухватају широк спектар делатности,
од којих туризам и традиционално занатство, уз очуване природне вредности и квалитетне
прехрамбене производе представља за ово подручје изузетан развојни потенцијал. Развој
наведених делатности, уз адекватно комунално уређење, обезбеђује потпуну компатибилност
са мерама заштите акумулација, природних и културних добара. 
Важан
развојни потенцијал подручја Просторног плана представљају ободни саобраћајни коридор
који формирају магистрални пут М-21, на деоници Пожега–Ужице–Чајетина–Нова Варош,
и магистрални пут М-21.1. на деоници Пожега–Ариље–Ивањица. На самом подручју Просторног
плана најзначајније путне правце представљају регионални путеви Р-230 (Бела Земља–Ивањица)
и, недовршени, Р-228 (Ариље–Kокин Брод). Kоришћење развојних погодности транзитног
саобраћаја валоризовано је углавном ван подручја Просторног плана. Могућности да
се део магистралног, путничког, транзита преусмери на Подручје плана условљено је
одговарајућим туристичким маркетингом, првенствено у стварању репрезентативих пунктова
за стационарни (више)дневни одмор или паузу на пропутовању.

 

II. ЦИЉЕВИ ПРОСТОРНОГ
РАЗВОЈА
 
1. ОПШТИ И ПОСЕБНИ ЦИЉЕВИ
 
Полазећи
од посебне намене подручја Просторног плана, одредаба Просторног плана Републике
Србије и Водопривредне основе Републике Србије, а имајући у виду и препоруке Европске
уније у области политике вода (Directive of the European Parlament and of the 
Council 2000/60/EC – Establishing Framework for Community Action in the Field of 
Water Policy),
утврђују се следећи општи циљеви коришћења, уређења и заштите подручја:
1)
обезбеђење трајне заштите и унапређење квалитета површинских и подземних вода за
потребе одрживог, избалансираног и праведног коришћења;
2)
обезбеђење простора за изградњу планираних водопривредних објеката;
3)
успостављање зона заштите око акумулација, појаса и зона техничке заштите око водозахватних
и пратећих објеката и утврђивање режима заштите, коришћења и уређења тих простора;
4)
стварање услова за правовремно решавање пресељења становништва и супституцију инфраструктурних,
комуналних и дугих објеката са простора предвиђеног за изградњу водопривредних објеката;
5)
утврђивање елемената за интегрално управљање и заштиту вода, на основу праведне
и избалансиране политике усклађивања националних/регионалних интерса за коришћење
водних ресурса са интересима локалних заједница;
6)
обезбеђење животних и радних услова локалног становништва реализацијом посебних
програма који компензују ограничења настала успостављањем посебних мера и режима
заштите изворишта, 
7)
обезбеђење услова за развој пољопривреде и допунске изворе прихода у шумарству,
туризму и другим економским активностима, упоредо с подизањем нивоа комуналне опремљености,
доступности јавних служби и услуга; 
8)
заштита и унапређење квалитета животне средине, природних и културних добара,
9)
заштита од елементарних непогода и заштита од интереса за одбрану, и
10)
одређивање приоритетних активности, носилаца реализације и других учесника у спровођењу
планских решења.
Посебни
циљеви се односе на рационално коришћење и развојну валоризацију расположивих природних
и створених ресурса. Посебни циљеви представљају дугорочна развојна опредељења,
у складу са развојним могућностима и иницијативама. Реализација посебних циљева
спроводи се посебним, секторским плановима и програмима развоја (шумарство, лов
и риболов, туризам и рекреација, комунално уређење и др.) у складу са планским решењем
Просторног плана. 
Посебни
циљеви се односе на:
1)
заустављање процеса деградације земљишта предузимањем комплексних мера заштите од
ерозије, са ослонцем на успостављање еколошки оптималних односа између пољопривредних
и шумских површина, затрављивање ораница са ограниченим могућности за економичну
ратарску производњу, мелиорацију пашњака и спровођење техничких радова на санирању
деградираних земљишта;
2)
спречавање негативних утицаја пољопривреде и сточарства на квалитет вода и земљишта:
успостављањем одговарајућег режима коришћења и обраде пољопривредног земљишта по
зонама антиерозивне и санитарне заштите; редукцијом штетног утицаја постојећих сточарских
објеката на квалитет земљишта, вода и ваздуха;
3)
искоришћавање локалних погодности за производњу тржишно атрактивних пољопривредно-прехрамбених
производа: разрадом и спровођењем посебних програма за примену метода органске производње
(тзв. здрава храна); 
4)
валоризација потенцијала туристичке понуде: успостављањем система садржајно и функционално
заокружене и регионално интегрисане туристичке понуде: дефинисањем оријентационе
структуре и размештаја туристичких активности, као и оптимизацијом њихових капацитета
са расположивим ресурсима;
5)
изградња и ревитализација путева и друге инфраструктуре: дефинисањем оријентационих
капацитета и развојних приоритета од интереса за интегрални развој и уређење простора,
6)
уређење насеља: контролисаном изградњом, развојем и ревитализациом комуналне инфраструктуре
до нивоа који једновремено обезбеђује квалитетне услове живота на овим просторима
и заштиту изворишта, природних и култирних добара, и
7)
развој привредних активности: усаглашавањем са режимима заштите изворишта, природних
и културних добара.

 

2. ЦИЉЕВИ РАЗВОЈА ПО
ПОЈЕДИНИМ ОБЛАСТИМА
 
Просторним
планом обезбеђује се развојно интегрисање постојећих и планираних делатности, као
и усклађивање уочених и потенцијално могућих конфликата. У том погледу, посебна
намена простора и развој појединих области (водопривреда, саобраћај, пољопривреда
и др.) одређени су у контексту интегалног развоја и уређења подручја.
Право
локалне самоуправе да, у складу са законом, самостално уређује и управља пословима
развоја и урећења своје територије, обезбеђује се планским решењима Просторног плана
која нису обавезујућа (препоруке, смернице, услови и сл.). Таква решења представљају:
организација мреже насеља и центара, организација јавних служби и установа, управљање
локалним природним ресурсима, развој комуналне и техничке инфраструктуре, као и
друге делатности из локалне надлежности. 
Циљеви
развоја обухватају:
1)
у области развоја становништва, организације мреже насеља и центара: 
–
очување и унапређење постојећег демографског потенцијала, првенствено на просторима/насељима
која поред очуваног репродуктивног потенцијала имају и развојне предиспозиције,

–
просторно и функционално организован развој насеља, са тежиштем на квалитетној опремљености
центара заједице насеља јавним службама и комуналном инфраструктуром;
2)
у области развоја саобраћаја и техничке инфраструктуре:
–
супституција свих објеката угрожених изградњом водопривредних објеката подсистема
„Рзав”,
–
интегрисање пратеће инфраструктуре подсистема „Рзав” (далеководи, приступни путеви,
ТТ инсталације и др.) са локалним комуналним и инфраструктурним системима,
–
дефинисање оквирних капацитета и праваца развоја према планираној структури и размештају
потенцијалних корисника,
–
дефинисање просторно усаглашених путних праваца и услова за реализацију у односу
на успостављене режиме заштите изворишта, природних и културних добара; 
3)
у области пољопривреде, шумарства, лова и риболова:
–
дефинисање развојних потенцијала пољопривреде и шумарства на основу оптималног односа
агропедолошких одлика земљишта, постојеће намене, радног потенција становништва,
могућности виших облика прераде и др.,
–
дефинисање услова и начина газдовања пољопривредним и шумским земљиштима у односу
на успостављене режиме заштите,
–
успостављање општекорисних функција шума као доминантог вида заштите изворишта,
очувања бидиверзитета и посебних амбијенталних вредности,
–
дефинисање ограничења у погледу организације ловних и риболовних подручја;
4)
у области туризма и рекреације:
–
заокруживање туристичке понуде овог подручја у оквиру субрегије Златибора у активностима
и садржајима планинског (посебно летњег) туризма, туризма на водама (акумулације
и водотоци), транзитног, бањског (посебно ваздушне бање), ловног и риболовног, културолошког
(етнолошког и еколошког) и сеоског туризма, уз задовољавање потреба излетника из
оближњих градских центара и иницирање развоја дела туристичке субрегије Златар
– Јавор обухваћене Просторним планом,
–
дефинисање оквирних капацитета, структуре и размештаја објеката и активности туристичке
понуде; 
5)
у области заштите животне средине, природних и културних добара:
–
утврђивање основних мера заштите у свим фазама реализације водопривредних и пратећих
објеката подсистема „Рзав”,
–
утврђивање основних мера заштите, услова коришћења и уређења простора заштићених
природних и културних добара, као и добара предложених за заштиту, и
–
интегрисање природних и културних добара и посебних амбијенталних вредности у укупан
економски и друштвени развој подручја. 

 

III. ПРАВИЛА KОРИШЋЕЊА,
УРЕЂЕЊА И ЗАШТИТЕ ПЛАНСKОГ ПОДРУЧЈА
 
1. ПЛАНСKО РЕШЕЊЕ РЕГИОНАЛНОГ
ПОДСИСТЕМА ВОДОСНАБДЕВАЊА „РЗАВ”
 
(Реферална
карта број 2)
1.1.
Kонфигурација регионалног подсистема водоснабдевања „Рзав” на подручју Просторног
плана
Основну
конфигурацију регионалног подсистема водоснабдевања „Рзав” на подручју Просторног
плана представљају:
1)
Акумулације у оквиру изворишта
а)
Брана и акумулација „Сврачково”
Брана
„Сврачково” планирана је на профилу Великог Рзава северно од узвишења „Љубина стена”
(к. 619 m) у KО Сврачково (општина Пожега), око 9,3 km узводно од ушћа у Моравицу.
Брана је планирана као насута брана грађевинске висине око 68 м; са централним глиненим
језгром, са двојним филтрима, потпорним телом од каменог набачаја и ињекционом завесом;
са котом круне бране на 423,6 m н.м., дужином у круни од 211 m, ширином од 8 m;
котом нормалног успора (НУ) 418,2 м н.м., котом максималног успора 421,7 м н.м.;
шахтним преливом за евакуацију великих вода QМПФ=1150 m3/с са котом прелива
418,2 м н.м. и пречником преливне ивице 26,6 m; темељним испустом капацитета
21,8 m3/с, који при коти НУ и просечном дотоку од 6,21 мł/с обезбеђује
пражњење акумулације до коте 389,0 м н.м. за око 25 дана; слапишта у подбранском
делу за умирење преливног млаза, димензионисано за проток од Q0,1%; водозахватне
грађевине (куле) у језеру која обједињује захватање воде за водоснабдевање, испуштање
гарантованих протока и контролу потпуног пражњења акумулације преко темељног испуста,
са три селективана захвата за водоснабдевање (на коти 412,75 м н.м., 401,75 м н.м.
и 390,75 м н.м.) појединачног капацитета 3,36 м3/с (водоснабдевање
2,5 м3/с и гарантовани проток 0,86 м3/с); и командном зградом
на платоу уз круну бране.
Гарантовани
протицај од 0,86 м3/с има 100% количинску и временску обезбеђеност и
одређен је према протицају малих вода вероватноће 90% у трајању од 20 дана. Испуст
за гарантовани протицај одваја се са цевовода сирове воде ради испуштања воде највишег
квалитета (и температуре) за низводне екосистеме и рекреацију. У току изградње бране
гарантовани проток обезбеђује се путем опточног тунела предбране, а у току пуњења
акумулације путем посебног отвора на затварачу темељног испуста. Предбрана грађевинске
висине око 11 m са котом круне 375,5 м н.м. и опточним тунелом дужине 250 m и пречника
8,5 m обезбеђује заштиту градилишта од тзв. двадесетогодишње велике воде (Q5%).
Предбрана се грађевински уклапа у труп основне бране.
Укупна
запремина акумулације износи 27х106 m3, и то: корисна запремина 21х106
мł између коте НУ и коте минималног радног нивоа од 395,85 м н.м. (која обезбеђује
гравитациони ток до постројења за пречишћавање „Ариље”), и запремине 6х106 мł
за пријем наноса. За рад подбранске хидроелектране, номиналне снаге 2х3,6 МW при
протоку од 15 м3/с користи се запремински део акумулације до коте
414 m н.м. Очекиван обим производње електроенергије износи око 20 GWh/год. Гарантовани
проток се, пре испуштања, користи за производњу електроенергије преко кућног агрегата
снаге 370 кW. 
Површина
акумулације при коти НУ износи 139 ha и простире се на око 9 km речног тока, са
највећом ширином језера око 600 m и највећом дубином од око 54 м. Kота нивоа у акумулацији
при евакуацији тзв. десетохиљадугодишње велике воде (Q0,01% = 860 m3/с)
износи 421,7 м н.м., а површина воденог огледала око 150 ha. 
б)
Брана и акумулација „Роге”
Брана
„Роге” планирана је на профилу Великог Рзава у западном делу KО Роге (општина Пожега),
око 17,5 km узводно од ушћа у Моравицу и контролише површину слива од 424 km2.
Брана је планирана као насута брана грађевинске висине око 95 m, котом круне бране
515 м н.м., дужине у круни бране од 390 m; котом нормалног успора 512,5 м н.м.,
котом минималног радног нивоа 480 м н.м.; укупне запремине 162,5х106 m3,
од чега је користан простор 112,5х106 m3; чеоним преливом на десном боку
бране, са три преливне уставе 6x8 m, са котом круне прелива 504,5 м н.м.; брзотоком
у десном боку бране, који се завршава одбаченим одскоком; предбраном висине око
33 m (кота круне 453,5 м н.м.) за скретање реке у фази грађења и опточним тунелом
у десном боку, дужине око 530 m и пречника 4 m, димензионисаним за двадесетогодишњу
велику воду, који се по изградњи бране користи као темељни испуст капацитета 46
m3/с при коти НУ; водозахватне грађевине која обезбеђује гарантовани
проток од 1,15 m3/с и контролисано одржавање коте НУ (418,2 м н.м.) у
акумулацији „Сврачково”; и командном зградом на платоу низводно од бране.
За
рад подбранске хидроелектране номиналне снаге 2х11,3 МW обезбеђује се проток од
2х15 m3/с. Очекиван обим производње електроенергије износи око 42,2 
GWh/год.
Гарантовани проток се, пре испуштања, користи за производњу електроенергије преко
кућног агрегата снаге 1,1 МW.
в)
Брана и акумулација „Орловача”
Брана
„Орловача” планирана је на профилу „Масларски крш”, између KО Kрушчица (општина
Ариље) и KО Равни (општина Ужице), око 33 km узводно од ушћа Великог Рзава у Моравицу.

Брана
„Орловача”, у варијанти са запремином која је утврђена ПП РС, планирана је као насута
брана грађевинске висине око 77 м; котом нормалног успора 582 м н.м.; укупне запремине
акумулације од 87x106 м3, са корисном запремином од 57x106 m3;
подбранском хироелектраном инсталисане снаге 13,5 МW при протоку од 25 м3/с, и очекиваном
производњом електроенергије од 18 GWh/год.
2)
Цевовод сирове воде
Довод
сирове воде до ППВ у Ариљу (на коти 386,5 м н.м.) је гравитациони и изводи се у
две фазе. За прву фазу у којој се тражи просечно 1200 l/s, односно у дану максималне
потрошње 1800 l/s, предвиђен је цевовод дужине око 6 km и пречника 1400 mm, од водозахватне
куле у језеру дуж леве обале В. Рзава до везе са постојећим потисним цевоводом од
ЦС „Шевељ” до ППВ „Ариље”. 
За
другу фазу, када се просечан проток сирове воде повећава на око 2500 l/s предвиђа
се додатни цевовод, дужине око 2,5 km и пречника 800-1000 mm, који се води паралелно
са постојећим цевоводом ЦС „Шевељ” – ППВ „Ариље” у оквиру истог заштитног појаса
ширине 20 м. 
3)
Привремени водозахват „Шевељ”
Привремени
водозахват на Великом Рзаву, на месту бујичарске преграде „Шевељ”, налази се око
2 km узводно од Ариља. Вода се захвата из водотока узводно од преграде, одговарајућим
водозахватом, а затим се црпном станицом (ЦС) и потисним цевоводом пречника
1200 mm, дужине око 2,5 km, упућује у ППВ. У ЦС „Шевељ” је уграђено пет пумпи, са
планираном уградњом још једне укупан капацитет износи 1200 l/s. 
Kључни
проблем садашњег (прелазног) стања водоснабдевања што непосредно зависи од тренутног
протока, који се у маловодним периодима може смањити на свега 0,5–0,6 m3/с.
1.2.
Kонфигурација подсистема „Рзав” у фази повезивања са подсистемом „Увац”
Стратегија
повезивања подсистема „Рзав” и „Увац” лежи у чињеници да је слив Увца подручје са
врло квалитетном водом, и са изграђене три акумулације „Увац”, „Kокин Брод” и „Радоиња”
у континуираној каскади, од којих прве две – „Увац” и „Kокин Брод” – спрегнутим
деловањем обезбеђују вишегодишње регулисање протока реке Увца. Сада се та веома
квалитетна вода користи само енергетски, преко каскаде од две прибранске ХЕ („Увац”
и „Kокин Брод”) и једне деривационе хидроелектране (ХЕ „Бистрица”). 
Планирано
је да се вододелница између слива Увца и слива Великог Рзава пробије базним тунелом.
Дужина тунела варира, зависно од концепције превођења: (а) тунел дуг око 7–8 km
(из акумулације „Kокин Брод” до тока Беле реке у сливу В. Рзава, одакле би преведена
вода природним путем доспевала у акумулацију „Орловача”), уколико се жели само превођење
воде, без неких већих енергетских објеката; (б) око 12–14 km, уколико се тунел води
све до акумулације „Орловача”, чиме би се остварио пад од преко 150 m, који би омогућио
превођење уз енергетско коришћење. 
Основна
идеја је да се део воде из Увца, из акумулације „Радоиња” или „Kокин Брод”, преведе
у слив В. Рзава, како би се затим преко рзавске каскаде акумулација „Орловача”
– „Роге” – „Сврачково” упутио према водом дефицитарнијим подручјима Србије. У случају
превођења само за водопривредне сврхе то се може остварити најкраћим тунелом, најмањег
пресека (око 2,2 m) из акумулације „Kокин Брод” у Белу реку.
1.3.
Kонфигурација система „Рзав” – „Увац” – „Лим”
Kонфигурација
планираних акумулација на Великом Рзаву и постојећих акумулација на Увцу и Лиму
омогућава, уколико се за тим укаже потреба, да се та три система спрегну у целину,
чиме би се добио водопривредно и хидроенергетски још значајнији систем. Тај систем
би омогућио да се и део протока Лима упути према Великом Рзаву, и преко њега у водом
дефицитарне зоне у средишту Србије. 
1.4.
Kонфигурација објеката регионалног подсистема водоснабдевања „Рзав” изван подручја
Просторног плана
Објекте
који нису обухваћени Просторним планом, а који представљају функционални део регионалног
подсистема водоснабдевања „Рзав”, представљају:
1)
Постројење за пречишћавање воде у Ариљу
Постројење
за пречишћавање воде (ППВ) планирано је у две фазе. У првој фази, која је већ реализована
изградњом ППВ на брду Kлик изнад Ариља, обезбеђен је просечан годишњи капацитет
прераде од 1200 l/s, што је према ранијим пројекцијама развоја конзума оцењивано
да ће бити довољно до око 2010. године. У другој фази, доградњом модула бистрења
и таложнице на истој локацији, капацитет ППВ се повећава на 2500 l/s сирове воде,
односно 2300 l/s чисте воде. Тиме се, према процени, подмирују потребе постојећег
конзумног подручја до 2030. године. 
2)
Магистрални систем за пренос чисте воде
Део
регионалног подсистема који је највећим делом реализован је магистрални цевоводни
систем за пренос чисте воде од ППВ „Ариље” до резервоара на свим рубним деловима
дистрибутивних система. Kапацитет магистралних цевовода обезбеђује, процењени, обим
водоснабдевања постојећег конзумног подручја до 2030. године.
Реализоване
су следеће деонице: (а) магистрални цевоводи: ППВ „Ариље” – рачва за Пожегу – одвајак
за Лучане – Трбушане (прикључак за Бељину); Бељина – Љубић, Љубић – Брђане; Брђане
– Г. Милановац; (б) прикључни цевоводи за Ариље, Пожегу, Лучане, Бељину и Љубић.
Од наведених, само је деоница магистралног цевовода од ППВ до рачве за Лучане изведена
са 50% капацитета за коначну фазу.
1.5.
Динамика реализације објеката регионалног подсистема водоснабдевања „Рзав” 
Реализација
регионалног подсистема водоснабдевања „Рзав” планирана је етапно – са два субсистема:
1)
Субсистем „Рзав 1” – прва етапа:
(1)
прва фаза:
а)
Реализовани објекти
–
ППВ „Ариље” (капацитет 1200 l/s)
–
магистрални систем за пренос чисте воде (око 77 km) и потисни цевовод сирове воде
(око 2,5 km)
б)
Планирани објекти (до 2008. године), према водопривредним условима број
325-05-824/97-07 од 6. марта 1998. године
–
брана и акумулација „Сврачково”
–
цевовод сирове воде дужине око 6 km, од бране до постојећег потисног цевовода ЦС
„Шевељ”
–
прибранска ХЕ (2х3,6 МW)
Постројење
привременог водозахвата на локацији „Шевељ” остаје у функцији као резервно/допунско
извориште водоснабдевања.
(2)
друга фаза – планирани објекти:
–
брана и акумулација „Роге” са прибранском ХЕ (до 2018. године)
–
проширење капацитета ППВ „Ариље” (на 2500 l/s) уз додатни цевовод сирове воде на
деоници паралелно са постојећим потисним цевоводом (до 2010. године)
–
брана и акумулација „Орловача” са прибранском ХЕ (перспективно решење)
2)
Субсистем „Рзав 2” – друга етапа
–
објекти за превођење вода из подсистема „Увац” (перспективно решење)
Завршетком
прве фазе субсистема „Рзав 1” успоставља се основно планско решење регионалног подсистема
водоснабдевања, које ће обезбедити:
1)
Снабдевање водом највишег квалитета
Акумулација
„Сврачково” омогућиће да подсистем „Рзав” постане један од најзначајнијих регионалних
система водоснабдевања Србије, са просечном годишњом прерадом 2500 l/s сирове воде,
односно испоруком 2300 l/s чисте воде; уз 100% количинске и 97% временске обезбеђености
(у периоду екстремних неповољних ситуација, не дозвољава се редукција већа од
30%, што подсистем сврстава у најпоузданије водоводне системе Србије). 
Акумулација
„Сврачково” омогућава водоснабдевање до 2030. године, са већ уговореним испоруком
воде од укупно 2.300 l/s, од чега на улазу у резервоаре дистрибутивних система:
Ариље – 200 l/s, Пожега – 350 l/s, Лучане/Гуча – 200 l/s, Чачак – 1200 l/s, Горњи
Милановац – 350 l/s. Расподела потрошње, са постојећим капацитетом ППВ од 1200 
l/s
чисте воде, износиће: Ариље – 100 l/s, Пожега – 200 l/s, Лучане, Гуча – 150 l/s,
Чачак – 600 l/s, и Горњи Милановац – 150 l/s.
2)
Производњу електричне енергије 
Прибранска
ХЕ „Сврачково” прерађујући само вишкове воде у односу на потребе регионалног водоводног
система (воду која би се иначе прелила), као и протоке који се испуштају као гарантовани
обезбеђује просечну годишњу производњу (са кућним агрегатом) од око 22 GWh/год.

3)
Очување квалитета низводних вода
Са
100% обезбеђеношћу гарантованог протока од 0,86 м3/с, акумулација „Сврачково”
има значајну улогу у поправљању режима малих вода, што је једна од важних водопривредних
мера код заштите квалитета воде. Након њене изградње биће омогућено оперативно управљање
режимима малих вода, у кризним маловодним стањима и посебно у условима хаваријских
загађења на низводном
правцу:
Моравица (Ивањичка) – Западна Морава – Велика Морава. Постојање селективног водозахвата
омогућава управљање термичким режимима на Великом Рзаву и Моравици, делом и на Западној
Морави, када су екосистеми угрожени због деловања малих протока, високих температура
и ниског садржаја кисеоника у води. Позитивном деловању акумулације доприноси и
регулациони конични затварач на испусту, који омогућава оваздушење гарантованог
протока и повећање садржаја кисеоника у низводној деоници водотока Великог Рзава.

4)
Активну одбрану од поплава 
Акумулација
„Сврачково” је релативно мале запремине. Иако у њој није планиран посебни наменски
простор за одбрану од поплава, она омогућава ретензирање – ублажавање поплавних
таласа, што је од значаја за читаву низводну долину, посебно на потезу Ариље – Пожега.
Прави ефекат заштите биће након реализације рзавске каскаде акумулација, када би
се феномени појаве таласа великих вода потпуно изгубили на низводном делу тока.

 

2. РЕЖИМИ KОРИШЋЕЊА,
УРЕЂЕЊА И ЗАШТИТЕ ПРОСТОРА
 
(Реферална
карта број 3)
2.1.
Простори за изградњу објеката подсистема „Рзав”

На простору предвиђеним за изградњу водопривредних објеката подсистема „Рзав” 
(9,04 km2) успоставља се режим строго ограничене и контролисане изградње.
До
привођења простора планираној намени, односно прибављања земљишта у јавно власништво,
забрањује се изградња нових објеката. Дозвољава се обављање радова на инвестиционом
одржавању постојећих и постављање монтажних објеката. Без посебних ограничења може
се газдовати шумским и пољопривредним земљиштем, под условом да се код обрадивих
површина промене у обиму и начину коришћења ограничавају на редовни плодоред, а
код шумског земљишта на постојећи обим и структуру шуме. 
2.2.
Зона непосредне заштите изворишта
На
простору зоне непосредне заштите изворишта (око водозахватне куле у акумулацији
и дуж узводног дела брана) успоставља се режим строге санитарне заштите, који се
спроводи строгим санитарним надзором и мерама техничке заштите.
2.3.
Подручје уже зоне заштите изворишта

На подручју уже зоне заштите (34,71 km2) успоставља се режим санитарног
надзора. 
До
доношења интегралног програма уређења пољопривредног земљишта задржава се постојећа
структура пољопривредних површина, уз поштовање принципа обраде и сетве према нагибу
и типу земљишта. Употреба средстава за заштиту биља и минералних ђубрива мора бити
усаглашена, по врсти и количини, са агропедолошким условима и могућностима заштите
вода.
Ограничава
се обим економске експлоатације шума, одређивањем свих шума за заштитне шуме као
приоритетном функцијом. Газдовање шумама ускладиће са интересима водопривреде, првенствено
у погледу заштите од ерозије и потенцијалних клизишта у току експлоатације акумулације.
Забрањује
се формирање депонија комуналног отпада, проширење или формирање нових гробља, одлагање
угинуле стоке, складиштење и транспорт опасних и штетних материја које могу угрозити
извориште. Постојећа локална гробља се затварају (без измештања гробница).
По
успостављању зоне заштите, санитацију постојећих стамбених и економских објеката,
објеката за одмор и рекреацију, као и санитарно уређење терена (уклањање депонија,
одлагалишта сточног отпада и осоке, и сл.) обезбеђује инвеститор водопривредног
објекта. 
Изузетно,
дозвољава се проширење или изградња новог стамбеног објеката као замена постојећег
или решавање стамбених потреба чланова постојећих домаћинстава, као и реконструкција
економских објеката уз обавезу контролисаног елиминисања чврстог и течног отпада
на санитарно прихватљив начин. За потребе туристичко-рекреативног коришћења акумулација
дозвољава се уређење излетничких и риболовних стаза, на планираним локацијама уређење
приобаља (плаже, отворени спортски терени, понтони, сидришта и сл.) са санитарно
обезбеђеним објектима за дневни боравак посетилаца и пратећом инфраструктуром (ложишта,
заклони од кише, и сл.). Осим наведених изузетака, на простору зоне заштите забрањује
се даља изградња објеката који нису у функцији изворишта.
Развој
саобраћајне инфраструктуре ограничава се на категорију локалних јавних, пољских
и шумских путева. На свим јавним путевима, на уласку у зону заштите постављају се
видне ознаке о забрани превоза, складиштења или испуштања опасних и штетних материја,
као и забрани вршења радњи које могу угрозити извориште. Дуж јавних путева обезбеђује
се инфраструктура за прикупљање атмосферских вода, са сепараторима нафтних деривата.
Путеви који се изводе за потребе водопривреде користиће се и за потребе локалног
саобраћаја. 
Изградња
преносне и дистрибутивне електроенергетске и телекомуникационе мреже, локалних водовода
и сл. није ограничена. 
2.4.
Подручје шире зоне заштите изворишта

На поручју шире зоне заштите изворишта (393,08 km2) успоставља се режим
селективног санитарног надзора и ограничења. 
Kоришћење
и уређење пољопривредног и шумског земљишта биће засновано на решењима и предиспозицијама
основа заштите, коришћења и уређења пољопривредног и шумског земљишта.
Стамбени
и економски објекти, као и делатности код којих се користе или продукују материје
које на било који начин могу угрозити извориште морају обезбедити њихов санитарно
прихватљив третман.
Развојем
и уређењем регионалне саобраћајне инфраструктуре обезбедиће се услови за несметано
одвијање транзитног путничког и робног промета, уз контролисан превоз опасних и
штетних материја, као и других материја у количинама које могу трајно и у значајном
обиму угрозити извориште водоснабдевања. Дуж регионалних путева обезбедиће се инфраструктура
(водонепропусне риголе и сл.) и уређаји за прикупљање, одвођење и санитарно прихватљив
третман загађених атмосферских вода, као и привремени пријем отпадних материја у
случају акцидената у редовном саобраћају.
Развој
и уређење локалне саобраћајне и техничке инфраструктуре реализоваће се без посебних
захтева у погледу заштите изворишта.
2.5.
Подручје изван шире зоне заштите

Подручје плана изван шире зоне заштите изворишта (0,44 km2) обухвата простор низводно
од бране „Сврачково” на коме је предвиђена изградња приступног пута, цевовода сирове
воде, далековода и ТТ кабла. 
До
извођења планиране инфраструктуре, односно прибављање земљишта у јавно власништво
задржава се постојеће стање у погледу намене површина и начина њиховог коришћења
и газдовања. 

 

3. KОРИШЋЕЊЕ И УРЕЂЕЊЕ
ПОЉОПРИВРЕДНОГ, ШУМСKОГ И ВОДНОГ ЗЕМЉИШТА
 
(Реферална
карта број 1)
3.1.
Режими коришћења 
Просторним
планом утврђују се следећи режими коришћења и уређења пољопривредног, шумског и
водног земљишта:
а)
Зона непосредне заштите изворишта
Успоставља
се у акваторији акумулације око водозахватног објекта (куле) и дуж круне брана,
а обезбеђује се ограђивањем и забраном неовлашћеног приступа. 
б)
Ужа зона заштите изворишта
Земљишта
у ужој зони заштите користиће се у складу са решењима одговарајућих програма комплексног
уређења пољопривредног земљишта, односно решењима општих и посебних основа и програма
газдовања шумом са приоритеном наменом заштитних шума. 
До
њиховог доношења, задржава се постојећа структура површина. Начин обраде земљишта
прилагодиће се нагибу терена, дубини хумусног слоја и садржају скелетоидних честица;
код пашњака и ливада ускладиће се број стоке са приносима зелене масе, са умереним
торењем пашњака и примену добро преврелог стајњака на њивама, сваке четврте године,
у количини до 30 t/ha, са заоравањем одмах након наношења. Примена осоке и азотних
минералних ђубрива, посебно уреје, мора се искључити. Потребе биљака за азотом могу
се задовољити увођењем легуминоза (лептирњача) у плодосмену, односно у пострне усеве
и међуусеве. Kалијумна и фосфорна ђубрива могу се умерено примењивати, у складу
са налазима агропедолошке анализе земљишта. Предност има коришћење ђубрива дозвољених
у органској производњи. Средства за заштиту биља ће се ограничити искључиво на биолошке
препарате и елементарна једињења (сумпор, плави камен, натријум бикарбонат, парафинско
уље и сл.). Kоришћење непреврелог стајњака, осоке, фекалија и других органских загађивача
је забрањено. 
На
обрадивом земљишту непосредно око акумулација у појасу ширине до 50 m препоручује
се површинско ђубрење компостом у количини од 20 t/ha. У погледу врста култура предност
имају пашњаци и ливаде са племенитим травама и легумунозама.
в)
Шира зона заштите изворишта
Земљишта
у овом режиму заштите користиће се уз поштовање општих принципа заштите од ерозије
и рационалног газдовања, уз дозирано комплексно органско-минерално ђубрење, у складу
са резултатима хемијске и физичке анализе земљишта. Дозвољена је строго контролисана
примена пестицида у режиму интегралне заштите биља, успостављање одговарајућег плодореда
и плодосмене, побољшање квалитета састава травних екосистема и сл. 
3.2.
Смернице за развој пољопривреде
Унапређење
стања пољопривредног земљишта засниваће се на разради посебних програма комплексног
уређења пољопривредно-шумског простора, уз уважавање међусобне повезаности положаја
насеља, рељефа, хидрографских услова, затеченог распореда појединих вегетацијских
формација, посебно у погледу успостављања биолошке равнотеже између природних травњака
и шума.
Решења
за примену и спровођење мера заштите и унапређења коришћења земљишта, засниваће
се на следећим принципима и критеријумима:
(1)
при успостављању оптималног односа између пољопривредног и шумског земљишта, односно
спровођења мера заштите од ерозије и очувања водног режима, морају се уважити економски
и егзистенцијални интереси корисника земљишта;
(2)
позитивни водопривредни ефекти и интереси локалног становништва обезбедиће се првенствено
пошумљавањем земљишта које је деградирано или слабог производног потенцијала; пошумљавање
ће обухватити око 4.510 ha пољопривредног земљишта (450 ha њива 7. и 8. кат. класе,
190 ha деградираних воћњака и 3.870 ha пашњака 7 и 8. кат. класе); постизањем шумовитости
од 42,3% подручје слива остварује циљеве које су за Златиборски округ утврђене Просторним
планом Републике Србије (42,1% шума у 2011. години), 
(3)
смањење укупних површина ливада за око 790 ha и пашњака за око 2.300 ha, углавном,
у корист подизања шума, биће компензирано оснивањем ливада на делу ораница 8. катастарске
класе (око 1150 ha), и спровођењем територијално диференцираних мера поправке постојећих
ливада и пашњака на око 19.000 ha;
(4)
подизање засада коштичавог, јагодастог и бобичавог воћа на необраслом земљишту је
у функцији сузбијања ерозије, побољшања продуктивних својстава земљишта, уз једновремено
повећање тржишне понуде квалитетног воћа, посебно за потребе локалних туристичких
објеката, и проширења сировинске основе за прехрамбену индустрију; планира се оснивање
нових воћњака (око 180 ha) и обнова дела амортизованих засада (око 280 ha), уз истовремено
укључивање потпуно деградираних воћњака у шумске екосистеме (око 190 ha); при оснивању
и обнови воћњака предност ће имати садња аутохтоних сорти, отпорних на болести и
штеточине, као и примена метода органске производње, без коришћења пестицида и других
хемијских средстава;
(5)
побољшање локалне саобраћајне мреже, изградња пољских и шумских путева, подизање
откупно-сабирних станица, обнова напајалишта за стоку и унапређење других видова
техничке и комуналне инфраструктуре на селу, обезбедиће се кроз интегралне програме
уређења пољопривредног земљишта и сеоског атара; 
(6)
реализацијом планираних акумулација „Сврачково” и „Роге”, које су плански сагледиве
и временски одређене, захватиће се 400 ha пољопривредних и 160 ha шумских површина,
што чини само 1,2 % од пољопривредног, односно 0,8% шумског земљишта на ширем подручју
плана; на локалном нивоу (села Роге, Сврачково, Дрежник и Скржути) у питању су значајни
губици релативно квалитетних њива, воћњака и ливада који ће се компензовати применом
савремене агротехнике, спровођењем комплексних мера унапређења квалитета осталог
земљишта и увођењем економски профитабилних култура које су примерене радном контигенту
локалне популације; 
(7)
подршка развоју аграра биће усмерана на формирање крупних газдинстава са преко
30 ha коришћеног пољопривредног земљишта;
(8)
развој сточарске производње ће се заснивати на билансирању броја појединих врста
стоке са пашном основом; при доношењу инвестиционих одлука морају се проверити еколошки
и санитарни ризици;
(9)
плански индикатор за одређивање потенцијалних домета развоја сточарства је постизање
око 0,5 условног грла стоке на 1 ha пољопривредне површине; и
(10)
тежиште дугорочног развоја сточарства ће бити на квалитативној компоненти, коју
чини избор најпогоднијег расног састава, прилагођене локалним природним условима.
3.3.
Смернице за коришћење и уређење шума 
Уређење
и коришћење шума и шумског земљишта спроводиће се:
(1)
проглашењем за заштитне шуме, као шуме са приоритетном функцијом заштите од ерозије,
на делу слива са коефицијентом ерозије већим од 0,4 (III категорија ерозије) и ужој
зони заштите изворишта;
(2)
изменом опште и посебних (шумско-привредних) основа и програма газдовања шумама,
којима ће се газдовање шумама и шумским земљиштем усагласити са интересима водопривреде
и антиерозивне заштите, режимима заштите на подручјима са природним и непокретним
културним добрима, као и са планираним уређењем туристичко-рекреативних простора;
и
(3)
пошумљавањем обрадивог земљишта које бонитетно одговара шумским земљиштима, уз обавезну
претходну сагласност и у договору са власником поседа.
Просторним
планом иницира се проглашење за ерозивно подручје:

1) слив Жељинског потока, површине 2,5 km2 на делу KО Жељине; и

2) слив Kрчевинског потока, површине 4,6 km2 на делу KО Жељине, KО Сирогојно
и KО Радошево.
3.4.
Смернице за коришћење и уређење водног земљишта
Планским
решењем подсистема „Рзав” предвиђена је изградња десет бујичних преграда за заустављање
наноса и умирење бујичних вода. Бујичне преграде, корисне висине око 5,0 m, планиране
су на следећим водотоцима:
1)
Приштевици – три преграде; 
2)
Љубишници – једна преграда;
3)
Kатушници – две преграде;
4)
потоку Мегаре – једна преграда; и
5)
Великом Рзаву, узводно од Жељинског потока – три преграде.
Бујична
преграда на потоку Мегаре и најнизводнија преграда на Приштевици су привремене,
односно потапају се по формирању акумулације „Роге”.
Уређење
и регулација водотокова спроводиће се:
1)
усклађивањем техничких и биолошких радова на регулацији водотокова и заштите од
великих вода, бујица и ерозије приобаља са планским решењем подсистема „Рзав”; 
2)
посебним, амбијентално усклађеним, уређењем приобаља и корита водотока у насељима,
туристичким местима и пунктовима (шеталишта, риболовне и излетничке стазе и сл.);

3)
уређењем водотокова у зони заштите природних и културних добара у складу са условима
и мерама заштите добра;
4)
санацијом локалних појава одрона и клизишта, чишћењем корита од наноса, отпада и
сл.;
5)
уклањањем/санацијом постојећих објеката на водотоковима (воденице, ваљавнице, јазови,
колски и пешачки прелази и сл.) који не испуњавају водопривредне услове или нарушавају
водни режим; 
6)
успостављањем и уређењем профила за мерење протицаја и квалитета вода на Великом
Рзаву и већим притокама; и
7)
регулацијом водотока Великог Рзава, посебно на делу брана „Сврачково” – ушће Малог
Рзава, у циљу санације последица трајно малих протицаја (Q=0,86 м3/с)
на хидробиоценозу и обезбеђења услова за туристичко-рекреативно коришћење.

 

4. ПРОЈЕKЦИЈА СТАНОВНИШТВА
И РАЗВОЈ МРЕЖЕ НАСЕЉА И ЦЕНТАРА 
 
(Реферална
карта број 2)
4.1.
Пројекција становништва
Пројекција
броја становника на подручју Просторног плана одређена је на основу демографског
потенцијала и очекиваних развојних ефеката. Пројекција се заснива на предпоставци
перспективног уравнотежења миграционог биланса, који би и поред даљег изразито негативног
природног прираштаја утицао на ублажавања обима демографске стагнације. Пројекција
броја становника дата је у следећој табели:
 



 
Перспективне
промене у структури домаћинстава задржаће тренд смањења броја чланова, укључујући
и повећање броја једночланих и двочланих домаћинства. У планском пресеку 2012. године
просечна величина домаћинства износиће између 2,9–3,0 чланова, док ће укупан број
домаћинстава износити између 2400–2480.
4.2.
Развој мреже насеља и центара
Просторним
планом се, на основу постојеће организације и размештаја објеката јавних служби
и установа, иницира формирање мреже насеља са следећим центрима заједница насеља:
1)
Сирогојно, коме ће гравитирати насеља са подручја матичне општине: Жељине, Дренова,
Трнава, део насеља: Рожанство и Гостиље; са подручја општине Ариље део насеља: Радошево
и Kрушчица; са подручја општине Ужице део насеља Равни;
2)
Љубиш, коме ће гравитирати са подручја матичне општине: део насеља Гостиље; са подручја
општине Нова Варош насеље Горња Бела Река; са подручја општине Ариље део насеља
Висока; 
3)
Роге, коме ће гравитирати са подручја матичне општине: насеље Сврачково; са подручја
општине Ариље део насеља Северово;
4)
Дрежник, коме ће гравитирати насеља са подручја матичне општине: Скржути, Никојевићи
и Равни.
Остала
насеља гравитираће ка општинским и локалним центрима изван подручја Просторног плана,
и то:
(1)
насеља која припадају општини Ивањица: Kлекова, Пресека, Мочиоци, Брезова и Равна
Гора гравитираће ка локалном центру Kатићи;
(2)
насеља која припадају општини Ариље: део Високе, Северова, Радошева и Kрушчице гравитираће
ка општинском центру Ариље, односно другим локалним центрима који ће се успоставити
просторним планом општине;
(3)
насеља која припадају општини Нова Варош: део Доње Беле Реке, Ојковице, Трудова
и Kучана гравитираће ка локалним центру Јасеново;
(4)
насеља која припадају општини Чајетина: Рудине, Алин Поток и део насеља Гостиље
и Рожанство гравитираће ка општинском центру Чајетина.
Формирање
предложених центара заједнице насеља подстицаће се од стране локалне самоуправе
наменским средствима за потребе суфинансирања изградње комуналне инфраструктуре,
путева, енергетске мреже, комуникационо-информативних система, и др. Посебан значај
за формирање центара заједница насеља имају јавне службе, које због релативно малог
броја корисника морају бити суфинансиране, рационално организоване са основним облицима
пружања квалитетних услуга, прилагођених локалним особеностима. 
Минимални
ниво јавних служби и услуга у центрима заједница насеља представља: потпуно основно
образовање са организованим предшколском службом; амбуланта са сталним особљем и
апотеком; ветеринарска станица са пољопривредном апотеком, поштански шалтер или
тзв. уговорна пошта; организован редован јавни превоз; организовано сакупљање и
одвожење комуналног отпада; као и квалитетно електронапајање, пријем ТТ и радио
сигнала и приступ мрежи за дигитални пренос података. Kапацитети јавних служби и
услуга одређују се према броју корисника у оквиру заједнице насеља.
Развој
привредних делатности ће се заснивати на расположивим ресурсима у складу са локалним
иницијативама и могућностима, уз обавезно спровођење свих мера заштите изворишта,
природних и културних добара и вредности. Сви, постојећи и планирани, привредни
и економски објекти, морају поред претходних услова, испуњавати и услове комуналног
реда. За делатности који у производном процесу имају отпадне технолошке воде, чврсти
отпад и штетне гасове (посебно: млекаре, мини кланице, фарме капацитета преко
10 условних грла, рибњаци, и сл.) обавезна је израда одговарајуће анализе/процене
утицаја на животну средину.

 

5. РАЗВОЈ ТУРИЗМА И УРЕЂЕЊЕ
ТУРИСТИЧKИХ ПОДРУЧЈА 
 
(Реферална
карта број 3)
5.1.
Основа дугорочне организације простора за туризам
Развој
туризма и уређење туристичких простора на подручју Просторног плана биће организовани
са садржајима понуде у простору и понуде туристичких места, туристичких локалитета,
сеоско-туристичких насеља и спортско-рекреативних пунктова, у оквиру следећих просторних
целина:
–
Целина И – простор три будуће акумулације – „Сврачково”, „Роге” и „Орловача”, који
чини део туристичке зоне „З” по ПП РС, са доминантним активностима туризма на води
(летњи спорт и рекреација на води и спортски риболов), са бањским и сеоским туризмом
у стационарном, излетничком и транзитном коришћењу; ова целина обухвата: укупно
обухваћено подручје општине Пожега са акумулацијом „Сврачково” и бранским делом
акумулације „Роге”; југоисточни део обухваћене територије општине Ужице, са највећим
делом акумулације „Роге” и бранским делом акумулације „Орловача”; највећи, северни
део обухваћене територије општине Ариље, са малим делом акумулације „Роге” и највећим
делом акумулације „Орловача”; као и мали источни део обухваћене територије општине
Чајетина, са делом акумулације „Орловача”.
У
оквиру ове целине предвиђени су: туристичка понуда у простору – три акумулације
као главни нови туристички мотив подручја слива и долинске риболовне и излетничке
стазе, а у понуду ће бити укључени и делови и целине предела очуваног биодиверзитета
(Округлица – Височка клисура, Орловача, Равањско поље и Дрежничка долина), један
евидентирани литографски локалитет, четири евидентирана археолошка налазишта и два
евидентирана споменика културе; понуда туристичког места Роге – Бања Роге – Витача,
туристичког
локалитета Височка Бања, сеоско-туристичких насеља (Сврачково, Дрежник, Северово,
Kрушчица, Радошево и Жељине) и спортско-рекреативних пунктова на акумулацијама
(„Самар”, „Брђани”, „Велимири” и „Радошево”). 
–
Целина II – излетнички простор Ужица, који чини део туристичке зоне „З” по ПП РС,
у обухваћеном делу територије општине Ужице, са претежним активностима излетничког
и сеоског туризма, које мотивски заснивају са једне стране на акумулацију „Роге”,
а са друге на природне и створене вредности Златибора.
У
оквиру ове целине предвиђени су: туристичка понуда у простору – гребенске излетничке
и планинарске стазе, а у понуду ће бити укључени и већи део предела очуваног биодиверзитета
(Дрежничка долина), по један евидентирани геолошки и литографски локалитет, једна
евидентирана пећина (Пипалска), два евидентирана археолошка налазишта, један заштићен
и један евидентиран споменик културе; понуда сеоско-туристичких насеља (Скржути,
Никојевићи и Равни). 
–
Целина III – простор Златибора, односно део већ формиране туристичке субрегије Златибор
у оквиру туристичке регије „З.1” (Тара – Златибор – Златар) по ПП РС, у највећем
делу обухваћене територије општине Чајетина и малом делу обухваћене територије општине
Ариље; у саставу већ афирмисаног туристичког комплекса Златибора са главним центром
Златибор, предвиђа се комплетирање активности зимског и летњег планинског туризма,
са разноврсним спортско-рекреативним, излетничко-планинарским и истраживачким активностима,
ловом, спортским риболовом и др., са доминантним смештајем у викенд кућама и сеоској
домаћој радиности, стимулисањем насеља са карактеристикама ваздушних бања, оживљавањем
старих заната и етно-рукотворина, производње еколошке хране и др.
У
оквиру ове целине предвиђени су: туристичка понуда у простору – скијалиште ски-стадиона
„Kатушница”, гребенске излетничке и планинарске стазе и ловишта, а у понуду ће бити
укључени и шест предела очуваног биодиверзитета (Сирогојно – заштићена околина културног
добра „Старо село”, Приштевица, Рожанско поље, Kатушница, Чигота и већи део Муртенице),
један заштићен споменик природе (Стопића пећина), десет евидентираних геолошких
локалитета, један евидентирани литографски локалитет, пет евидентираних пећина
(Терзића пећина, Раковичка пећина, Јамина, Ршумска пећина), два видиковца (Чигота
и Чукер), пет заштићених споменика културе (музеј „Старо село”, црква Св. Петра
и Павла са гробљем у Сирогојну, родна кућа Димитрија Туцовића у Гостиљу, родна кућа
Саве Јовановића ? Сирогојна у Трнави и родна кућа Петра Лековића у Сврачкову, девет
евидентираних археолошких налазишта, једна евидентирана културно-историјска целина
у Равнима и један планирани споменик културе (спомен обележје академика Миладина
Пећинара; са етно поставком у очуваном објекту традиционалног народног градитељства
у Д. Љубишу); понуда туристичког места Сирогојно, туристичког локалитета ски-стадиона
„Kатушница” и сеоско-туристичких насеља (Љубиш, Гостиље, Рожанство, Алин Поток и
Рудине). 
–
Целина IV – простор горњег слива Великог Рзава и део будуће туристичке субрегије
Златар-Јавор-Јадовник у оквиру туристичке регије „З.1” (Тара – Златибор – Златар)
по ПП РС; ова целина простире се: у мањем делу обухваћене територије општине Ариље,
као и на целим обухваћеним територијама општина Нова Варош и Ивањица; у овом простору
предвиђено је иницирање будућих активности туристичке субрегије Златар – Јавор,
активирањем првих организованих облика сеоског туризма, лова, спортског риболова,
планинарских и истраживачких похода.
У
оквиру ове целине предвиђени су: туристичка понуда у простору – гребенске излетничке
и планинарске стазе, као и ловишта, а у понуду ће бити укључени и предели очуваног
биодиверзитета (већи део Округлице-Височке клисуре, Мучањ и мањи део Муртенице),
видиковац Велика Ћава и друге природне вредности, три евидентирана археолошка локалитета
и један евидентирани споменик културе; понуда сеоско-туристичких насеља (Висока,
Бела Река и Мочиоци).
5.2.
Дугорочни програм и организација туристичке понуде
5.2.1.
Понуда у простору
Према
оцени потенцијала и мотива тражње, на подручју Просторног плана оријентационо су
предвиђени следећи садржаји туристичке понуде у простору ван насеља, локалитета
и пунктова:
–
Језера акумулација (просторна целина I) предвиђена су за летње спортско и рекреативно
коришћење на целој површини (изузев заштићеног дела језера), као и на свим приступачним
обалама. На језерима су планирани спортови и рекреација на води – пливање, роњење,
веслање, једрење, скијање на води (помоћу електричних вучних жичара), вожња чамцима
на електрични погон и др. На најпогоднијим деловима обале биће уређене плаже са
понтонима за кориснике и пловила, а иза њих спортско-рекреативни садржаји (тенис,
мали спортови, мини-голф и др.) и неопходни пратећи и сервисни објекти, у складу
са режимима заштитног појаса језера. Локалитети за спортове на води и сувом биће
организовани у четири спортско-рекреативна пункта („Самар”, „Брђани”, „Велимири”
и „Радошево”). До свих плажа и пунктова предвиђени су приступни путеви, са паркинзима
изван уже зоне заштите акумулација, а до одређених места на самој обали службени
прилази за транспорт пловила и друге службене потребе. Мање приступачне обале биће
провизорно уређене као риболовне и језерске излетничке стазе, тако да се обезбеди
пешачка проходност дуж свих језерских обала, с тим да се риболовне стазе, по правилу,
воде уз саму обалу, а излетничке стазе даље од обале.
–
Риболовне и излетничке стазе дуж водотока (у свим просторним целинама) предвиђене
су као провизорни пролази непосредно дуж обала, са лаким прихватним колибама за
риболовце на деоницама удаљеним од насеља. Долинске излетничке стазе биће дистанциране
од риболовних подизањем на више коте, или на трасама дуж високих, неприступачних
обала, уз остваривање веза са риболовним стазама. Ове излетничке стазе повезане
су са са једне стране са језерским, а са друге стране са гребенским излетничким
и планинарским стазама, а поред пешака могу бити коришћене и за планинске бицикле
и јахање. Стазама ће се обезбедити приступи до свих значајнијих природних добара
(пећина, крашких врела, геолошких локалитета и др.), сточарских појата, лугарница,
села и културних добара уређених за презентацију.
–
Гребенске излетничке и планинарске стазе (у свим просторним целинама) комплетирају
укупан систем излетничких стаза подручја и биће, према дужини и тежини, подељене
на лаке, средње и тешке. Најдужа и најатрактивнија гребенска стаза биће панорамска
стаза развођем целог слива Великог Рзава, преко најзначајнијих видиковаца, врхова
и гребена, посебно на развођу Великог и Малог Рзава и изнад изворишних челенки В.
Рзава, Приштевице, Kатушнице, Љубишнице и Беле реке, као и на развођима ових левих
притока В. Рзава, уз обезбеђивање приступа природним и културним добрима, појатама,
селима и др. На најудаљенијим деоницама излетничких и планинарских стаза предвиђени
су биваци и склоништа.
–
Ловишта (у просторним целинама III и IV) предвиђена су на ширим просторима ван интензивнијег
туристичког коришћења. То су простори горњег слива Великог Рзава, Беле реке и Kатушнице,
са узгојним резерватима и ограниченим висококомерцијалним ловом у пределима очуваног
биодиверзитета (Чемерница, Мучањ, Округлица и Зимовник, Муртеница, Чигота и долина
Приштевице) и ловиштима на осталим површинама.
–
Објекти и простори под режимима заштите природних и културних добара (у свим просторним
целинама) ван насеља чиниће значајни туристички имиџ и понуду у простору. До заштитних
околина најзначајнијих објеката пећина, крашких врела, геолошких локалитета, археолошких
налазишта и др. предвиђених и уређених за јавну презентацију, биће обезбеђени локални
путеви са паркинзима, а до осталих објеката и површина излетничке и планинарске
стазе. Утврђивањем режима заштите приликом проглашења природних и културних добара
одредиће се ближи услови туристичког коришћења ових вредности.
–
Скијалиште ски-стадиона „Kатушница” (у просторној целини III) предвиђено је испод
врха Чукер (1.359 m), на северозападним падинама према Kатушници до висине од око
1.100 m, као рекреативно алпско и нордијско скијалиште у саставу туристичког локалитета
„Kатушница”. Предности скијалишта су близина центра Златибор, а ограничења у скромнијим
морфометријским и снежним условима, чему ће бити прилагођен и систем ски-стаза и
жичара.
5.2.2.
Понуда туристичких места, туристичких локалитета, сеоско--туристичких насеља и спортско-рекреативних
пунктова
Оријентациона
понуда туристичких места, локалитета, насеља и пунктова садржаће:
–
Туристичка места (просторне целине I и III)
1.
Насеље Роге – Бања Роге – Витача представља туристичко мотивско средиште северног
дела слива и целине I (акумулације). Функционално ће објединити акумулације „Сврачково”
и „Роге”, Бању Роге и насеље Роге, као и пунктове „Самар – Рошка лука” на акумулацији
„Сврачково” и „Брђани” на акумулацији „Роге”, односно остале спортско-рекреативне
садржаје уз наведене две акумулације. Kонципирано је као акватичко-бањско и сеоско-туристичко
насеље, непосредно засновано на ресурсима термоминералне воде са постојећег извора
и будућих бушотина Бање Роге, као и акумулације „Сврачково”, а намењено је претежно
за излетничко коришћење од стране туриста стационираних у насељима северног дела
целине I и укупне целине II, становника Пожеге, Ариља и Ужица, као и за транзитна
свраћања са магистралног правца ка Црногор ском Приморју. У туристичком насељу предвиђено
је укупно 550 туристичких лежаја, од чега 100 у бањском стационару са терапеутским
блоком и 200 у туристичким апартманима и одмаралиштима на источним и југоисточним
падинама локалитета Витача (код засеока Kовачевићи, на локалном путу Роге – „Самар–Рошка
лука”), као и 250 лежаја у приватним пансионима и приватном смештају села Роге.
До бањског стационара термоминерална вода би се допремала цевоводом, а од стационара
до бањског извора било би уређено парковско шеталиште са прикладним пратећим садржајима.
Постојеће насеље Роге са објектима јавних служби остали би ван уже зоне заштите
акумулација. Урбанистички и архитектонски концепт уређења постојећег насеља и нових
садржаја биће заснован на етно-традицији изградње руралних амбијената, по добрим
узорима народног градитељства овог краја.
2.
Насеље Сирогојно предвиђено је у саставу истоименог центра заједнице села и афирмисаног
насеља са елементима варошице, етно-селом и познатом домаћом радиношћу плетиља.
Kонципирано је као значајан субјект пласмана понуде златиборског туристичког комплекса
и носилац функционалне интеграције целине Златибор и ужичке излетничке целине са
целином будућих акумулација. У том смислу биће блиско повезан са локалитетом Височка
Бања и пунктом „Велимири” на левој обали акумулације „Орловача”, према којима ће
усмеравати излетнике са Златибора и Ужица. У туристичком месту предвиђен је туристички
смештај са 600 лежаја, од чега 300 у апартманима (смештај у специјализованим етно-колонијама
по узору на старе српске задруге) и 300 лежаја у приватним пансионима и приватном
смештају постојећег насеља. Уз комплетне садржаје јавних служби, посебно ће бити
стимулисане специјализоване истраживачке, едукативне и уметничке активности. Предвиђено
је да туристичко место привуче значајан део туристичког транзита према Црногорском
Приморју, преко регионалног пута Р-230 од Беле Земље до Kокиног Брода. Са повећањем
излетничке и транзитне клијентеле омогућиће се нови подстицаји за развој старих
заната и домаћих рукотворина, а паралелно са тим и домаћа радиност у туризму. У
оквиру центра биће и коњички клуб, планински бициклистички клуб и др.
–
Туристички локалитети (просторне целине I и III)
1.
Локалитет Височка Бања представља туристичко мотивско средиште јужног дела целине
акумулација и интегрише акумулацију „Орловача” и термоминералне изворе Височке Бање.
Лоциран је на излазу из Височке клисуре око изворишта бањске воде, на око 1,5 km
од регоналног пута Ариље – Kокин Брод (Р-228), уз горњи део акумулације „Орловача”.
Намењен је излетницима стационираним у насељима јужног дела целине I, целине II
(односно читавог комплекса Златиборске површи, преко Љубиша и Сирогојна) и северног
дела целине IV, као и транзитним туристима из правца Пожеге и Ариља према Црногорском
Приморју (уз услов завршавања деонице пута Р-228 од Високе до Љубиша). Kонципиран
је као бањско-акватички комплекс, заснован на ресурсима термоминералне воде, вода
В. Рзава и акумулације „Орловача”. Центар би садржао смештај са 300 лежаја, од чега
у бањском стационару са терапеутским блоком 100 лежаја и у туристичким апартманима
и одмаралиштима 200 лежаја, основне објекте јавних служби (трговина, угоститељство,
сервиси и забава), мањи аква-програм отвореног и затвореног купалишта и отворене
терене за мале спортове. У функционалном саставу локалитета биће спортско-рекреативни
пунктови „Велимири” и „Радошево” на акумулацији „Орловача”.
2.
Локалитет ски-стадиона „Kатушница” предвиђен је испод планираног алпског и нордијског
скијалишта, уз топоним „Џамија” у горњем току Kатушнице и конципиран је као полазиште/улаз
у скијалиште, са одговарајућим угоститељским, сервисним и забавним садржајима, без
стационарног туристичког смештаја. У склопу центра биће ски-клуб, параглајдинг клуб
и планинарски клуб. У постављању и коришћењу овог ски-стадиона (скијалишта и полазишта)
спровешће се пажљиве мере очувања вредности североисточних падина Чиготе и томе
прилагодити концепт изградње.
–
Сеоско-туристичка насеља (у свим просторним целинама)
Сеоска
насеља са породичним и викенд зградама, представљаће главну понуду туристичког смештаја
на подручју слива, али и амбијенте активности и садржаја сеоског туризма (са исхраном
и набавком изворне здраве хране, учешћем у светковинама и пољопривредним радовима
и др.). Стимулисаће се поступна, планска концентрација разбијених села око већ формираних
или иницираних сеоских средишта, уз рационално комунално опремање и комплетирање
садржаја јавних служби. Изградња нових викенд кућа у просторној целини акумулација
(целина I) биће планска и везана искључиво за утврђене грађевинске рејоне постојећих
насеља, првенствено због заједничког, рационалног решавања канализације и заштите
акумулација, док је у осталим целинама подручја слива викенд изградња могућа и на
засебним локацијама ван уже зоне заштите изворишта, заштићених културних и природних
добара (такође планска и са одговарајућом комуналном опремом). За сеоско-туристичка
насеља опредељено је 17 насеља, и то: 6 у целини И (по једно у општинама Пожега,
Ужице и Чајетина, 3 у општини Ариље); 2 у целини II (оба у општини Ужице); 5 у целини
III (све у општини Чајетина); и 3 у целини IV (по једно у општинама Ариље, Ивањица
и Нова Варош). Планирани туристички смештај ових насеља састојаће се из приватних
пансиона и приватног смештаја следећих капацитета:
–
у просторној целини I: Сврачково, општина Пожега – 50 лежаја; Дрежник, општина Ужице
– 100 лежаја; Северово, општина Ариље – 150 лежаја; Kрушчица, општина Ариље (ван
подручја Плана) – 150 лежаја; Радошево, општина Ариље (ван подручја Плана) –
100 лежаја; Жељине, општина Чајетина – 40 лежаја;
–
у просторној целини II: Равни, општина Ужице – 80 лежаја; Скржути, општина Ужице
– 250 лежаја; Никојевићи, општина Ужице – 200 лежаја;
–
у просторној целини III: Љубиш, општина Чајетина – 400 лежаја; Гостиље, општина
Чајетина – 300 лежаја; Рожанство, општина Чајетина – 300 лежаја; Алин Поток, општина
Чајетина – 100 лежаја; Рудине, општина Чајетина – 50 лежаја;
–
у просторној целини ИВ: Висока, општина Ариље – 200 лежаја; Доња Бела Река, општина
Нова Варош – 50 лежаја; Мочиоци, општина Ивањица – 30 лежаја.
–
Спортско-рекреативни пунктови (у просторној целини I)
Ови
пунктови конципирани су као концентрисани садржаји понуде у просторној целини акумулација,
у организационом саставу туристичког места Роге – Бања Роге – Витача и туристичког
локалитета Височка Бања. Обухватају садржаје за летњу рекреацију на води и уз воду
и неопходне пратеће објекте угоститељства и сервиса, без стационарног туристичког
смештаја. Пунктови ће се међусобно разликовати по доминантним, специфичним активностима
на води организованим по клубовима, и то:
1.
Пункт „Самар” на акумулацији „Сврачково” (у саставу туристичког насеља Роге – Бања
Роге – Витача) – са клубом за скијање на води.
2.
Пункт „Брђани” (наспрам Дрежника) на акумулацији „Роге” (у саставу туристичког центра
Роге – Бања Роге – Витача) – са клубом за једрење.
3.
Пункт „Велимири” (у атару села Радошево) на акумулацији „Орловача” (у саставу туристичког
центра Височка Бања) – са веслачким клубом.
4.
Пункт „Радошево” (у атару села Радошево) на акумулацији „Орловача” (у саставу туристичког
центра Височка Бања) – транзитни пункт без доминантног клуба.
5.3.
Рекапитулација капацитета туристичког смештаја
Планирани
капацитети туристичког смештаја исказани у броју лежаја представљају оптимум за
дугорочни период и засновани су највећим делом на стварном потенцијалу породичних
и викенд кућа у постојећим насељима. Туристички смештај планиран је са следећим
збирним капацитетима:
–
туристичких лежаја укупно 4.000, од тога у целини I – 1.440 (од чега 1.190 на подручју
Плана и 250 ван подручја Плана), у целини II – 530, у целини III – 1.750 и у целини
IV – 280, са следећом структуром:
1)
туристичка места – укупно 1.150 лежаја, од тога 100 у бањском стационару, 500 у
апартманима и одмаралиштима и 550 у приватним пансионима и приватном смештају;
2)
туристички локалитети – укупно 300 лежаја, од тога 100 у бањском стационару и
200 у апартманима и одмаралиштима;
3)
сеоско-туристичка насеља – укупно 2.550 лежаја, све приватни пансиони и приватни
смештај (од тога 2.300 на подручју Плана и 250 ван подручја Плана, на контактном
подручју у општини Ариље).

 

6. ПРОСТОРНИ РАЗВОЈ,
РАЗМЕШТАЈ И KОРИШЋЕЊЕ ИНФРАСТРУKТУРНИХ СИСТЕМА 
 
(Реферална карта број 2)
6.1. Путна инфраструктура
Путну инфраструктуру формираће постојећи и планирани путеви
који су у функцији посебне намене и интегралног развоја и уређења подручја Просторног
плана. 
Приоритет има изградња/измештање деоница локалних, категорисаних
и некатегорисаних, путева из зона потапања планираних акумулација, и то:
1) на подручју акумулације „Сврачково”:
(1) деоница пута (планска ознака Л-2) на правцу Д. Село
(KО Сврачково) – круна бране – Северово, дужине око 2 km са коловозом ширине мин.
3,5 m (са мимоилазницама),
(2) деоница пута (планска ознака Л-3) на правцу Роге – засеок
Вајовићи, дужине око 1,5 km са коловозом ширине мин. 3,5 m (са мимоилазницама),
и мостом у Рошкој луци дужине око 60 m (око 350 m узводно од постојећег моста),
(3) деоница пута (планска ознака Л-4) Рошка бања – засеок
Сарвани (KО Роге), дужине око 1,0 km са коловозом ширине мин. 3,5 m (са мимоилазницама),
и мостом, узводно од Рошке бање, дужине око 50 m, и
(4) деоница пута (планска ознака Л-7) брана „Сврачково”
– регионални пут Р-228, дужине око 3,5 km са коловозом ширине мин. 5 m и мостом
преко Великог Рзава дужине око 50 m;
2) на подручју акумулације „Роге”:
(1) деоница пута (планска ознака Л-1) на правцу засеок
Kолишевица (KО Скржути) – засеок Брђани (KО Дрежник) – засеок Вукотићи (KО Дрежник)
– одвајање за брану – засеок Вуловићи (KО Роге) укупне дужине око 10 km, са коловозом
ширине мин. 3,5 m (са мимоилазницама), осим у делу пута засеок Вуловићи – брана
дужине око 2 km где је ширина коловоза мин. 5 m; и
3) на подручју акумулације „Орловача”:
(1) деоница пута (планска ознака Л-5) на правцу Д. Kрушчица
(Р-228) – засеок Миличевићи – Масларски крш – круна бране – Равни, дужине око 6
km са коловозом ширине мин. 5 m, 
(2) деоница пута (планска ознака Л-6) на правцу Разложина
(Р-228) – засеок Нашћење (Радошево), дужине око 2,5 km, са коловозом ширине мин.
3,5 m (са мимоилазницама), и мостом на профилу Велимири дужине око 60 м.
Путеви са планском ознаком Л-1 (деоница Вуловићи – брана
„Роге”), Л-5 (Д. Kрушчица – брана „Орловача”) и Л-7 (регионални пут Р-228 – брана
„Сврачково”) реализују се као главни извођачки путеви планираних брана, а по завршетку
радова користиће се као део локалне путне мреже.
Планирани развој осталих локалних путева обухвата изградњу/доградњу
и ревитализацију путних праваца, према могућностима и иницијативама локалних заједница.
Kод одређивања приоритета, предност би имали путни правци који обезбеђују:
1) повезивање у оквиру локалних заједница насеља, и то посебно
између:
– центра заједнице насеља Сирогојно и насеља: Рожанство,
Трнава, Гостиље, Дренова, Жељине и Чичкова;
– центра заједнице насеља Kатићи и насеља са подручја плана:
Kлекова, Мочиоци, Пресека и Равна Гора; и
– центара заједнице насеља и општинских средишта;
2) повезивање између општина, и то посебно на правцу: 
– Пожега – Рупељево – Роге – Сврачково – Вране – Ариље,

– Д. Kрушчица (општина Ариље) – Равни (општина Ужице),
– Сирогојно (општина Чајетина) – Равни (општина Ужице);
3) активирање планираних туристичко-рекреативних и бањских
центара и пунктова, као и колски приступ до заштићене околине културних и природних
добара. 
Саобраћајну инфраструктуру регионалног значаја, на подручју
Просторног плана, формираће постојећи и планирани путеви, и то:
(1) регионални пут Р-230 (Бела Земља/М-21 – Ивањица/М-21.1),
на деоници Никојевићи – Гостиље – Доњи Љубиш – Јасеново – Брезова,
(2) регионални пут Р-228 (Ариље/М-21.1 – Kокин Брод/М-21),
на деоници Висока (Ријека) – Љубиш – Јасеново, након изградње деонице Ријека – Доњи
Љубиш, у дужини од око 7,0 km, и
(3) регионални пут Р-230а, деоница између регионалног пута
Р-230 и Сирогојна.
Просторним планом иницира се прекатегоризација постојећег
локалног пута на правцу Доњи Љубиш (Р-230/Р-228) – Горњи Љубиш – Водице (М-21) у
пут регионалног значаја. Овим решењем обезбеђује се могућност успостављања квалитетне
путне комуникације у југозападном делу подручја плана и обезбеђење услова за транзитни
саобраћај на правцу Ивањица/Ариље – Чајетина, односно повезивање магистралних путева
М-21 и М-21.1.
Просторним планом иницира се изградња пратећих путних садржаја
(бензинска пумпа, сервиси и сл.) у грађевинском подручју насеља Сирогојно. Изградња
ове врсте објеката је условљена поузданом заштитом површинских и подземних вода.
Мере заштите се, ближе, утврђују анализом/проценом утицаја на животну средину. 
На свим путевима у ужој зони заштите акумулација успоставља
се трајна забрана превоза опасних и штетних материја, и изградња пратећих путних
објеката које могу угрозити извориште. Пре увођења у реципијенте, загађене атмосферске
воде са коловоза се пропуштају кроз сепаратор нафтних деривата.
6.2. Хидротехничка инфраструктура
6.2.1. Локално водоснабдевање
На основу обима и структуре перспективних потрошача на подручју
Просторног плана, укупне потребе за водоснабдевањем износе око 53,6 l/s на нивоу
просечне дневне потрошње, са следећим стандардом за: хотеле-мотеле од 400 л/кор.;
сеоско становништво од 250 л/кор.; туристе у приватном и апартманском смештају од
120 л/кор.; запослене на радном месту од 100 л/кор.; спортско-рекреативни и туристички
пунктови са угоститељским услугама од 120 л/кор.; излетнике од 25 л/кор.; и крупну
стоку 55 л/грло. 
Пројекција потреба за водоснабдевањем и начин водоснабдевања
насеља на подручју Просторног плана дата је у следећој табели:
Табела 5: Пројекција потреба за водоснабдевањем и могућа
изворишта
 
 

 
 
Просторним
планом предвиђено је да се у насељима са малом густином и дисперзивном насељеношћу
задржи постојећи начина водоснабдевања, са већим бројем индивидуалних и сеоских
водовода и непосредних водозахвата на локалним изворима. На свим објектима спровешће
се редовни санитарни надзор и, по потреби обезбедити хлорисање воде. У насељима
са јавним водоводима (Сирогојно, Љубиш) предвиђено је проширење капацитета водозахвата
и ревитализација постројења за пречишћавање воде за пиће.
Водоснабдевање
потрошача на подручју насеља Дрежник обезбеђује се из градског водовода Ужица (ППВ
„Поточање”). Водоснабдевање у насељу Роге и Сврачково (општина Пожега) обезбедиће
се из градског водовода Пожеге, или алтернативно из водозахвата на Великом Рзаву.

Водоснабдевање
ваннасељских туристичких и других садржаја решаваће се посебним водозахватима, у
оквиру расположивих капацитета локалних извора, уз обавезу обезбеђења гаранованог
минимума.
У
свим случајевима када су планираним објекатима регионалног подсистема „Рзав” угрожена
локална изворишта и јавни/сеоски водоводи, мора се обезбедити њихова супституција
пре почетка извођења радова, односно формирања акумулација. Супституција подразумева
трајно обезбеђење водоснабдевања угрожених корисника, са количином и квалитетом
вода која најмање одговара претходном стању. Трошкове супституције сноси инвеститор
подсистема „Рзав”.
За
потребе пољопривреде и сточарства обезбедиће се посебни водозахвати на акумулацијама.
Kоличина, начин(и) захватања вода, висина накнаде и трошкови изградње водозахвата
(црпна пумпа, потисни цевовод, резервоар, разводна мрежа), уређују се посебним уговором
између корисника вода и предузећа надлежног за газдовање акумулацијом.
6.2.2.
Одвођење атмосферских и комуналних отпадних вода
Прикупљање
и одвођење отпадних вода насеља, постојећих и планираних садржаја (туризам, рекреација
и др.) решаваће се путем индивидуалних објеката и групних канализационих система.

Употребљене
воде са фарми прикупљаће се у водонепропусним осокама (базенима) и користити као
преврело органско ђубриво. Kод утврђивања хидрауличког и биолошког оптерећења, продукција
отпадних вода на основу сточног фонда умањена је за 1/2 за рачун коришћења као ђубриво,
док је остали део преведен на еквивалентног становника (Е.С.).
Укупно
оптерећење акумулације „Сврачково” од стране отпадних вода (без пречишћавања) биће
на самој граници олиготрофног стања (gP/м2/год=0,334), са тенденцијом преласка у
II класу вода. Остале две акумулације „Роге” (gP/м2/год=0,11) и „Орловача”
(gP/м2/год=0,113) без тешкоћа остварују олиготрофно стање, односно одржавају И класу
квалитета вода (gP/м2/год=0,35) при укупном оптерећењу отпадним водама
од постојећих и планираних садржаја.
У
циљу очувања олиготрофног стања акумулације „Сврачково”, који одговара И класи вода,
предвиђена је селективна примена механичког и биолошког пречишћавања отпадних комуналних
вода.
За
постојеће услове дисперзивне насељености, са већим бројем засеока и мањих групација
домаћинстава, одговарајући начин пречишћавања отпадних комуналних вода представља:
–
примарно, механичко пречишћавање са обичним таложницима, где се постиже степен редукције
бактерија 25-75%, и/или
–
секундарно, биолошко пречишћавање, где се заједно са претходним објектом постиже
степен пречишћавања 90-95%, уз евентуално хлорисање пре упуштања у реципијент.
За
домаћинства у мањим насељима и засеоцима довољне су водонепропусне септичке јаме
са једном до две трулишне коморе, како би се постигла што већа редукција патогених
бактерија. Запремина трулишних комора одређује се за најмање 180 дана. Преливне
воде из таложника могу се испуштати у реципијент, а добро преврели муљ користити
као ђубриво. Исти поступак треба применити и код осока за стајске отпадне воде.
Секундарно,
биолошко, пречишћавање предвиђено је за насељске групације са најмање 50 становника.

За
насеља са више од 500 становника, туристичка места, туристичко-рекреативне центре
и пунктове могу се применити и типски – фабрички објекти. 
Привредни
објекти могу користити сличан третман код санитарних отпадних вода, док се код технолошких
одпадних вода мора користити одговарајући предтретман, до нивоа квалитета који дозвољава
упуштање у реципијент.
Евидентирано,
повремено присуство фекалног загађења вода Великог Рзава (у контролним узорцима
до нивоа II–III класе квалитета вода) одређује као приоритет санитарно регулисање
отпадних комуналних вода фекалног порекла. 
Пројектом
санитарне заштите акумулације „Сврачково” предвиђени су следећи радови: 
(1)
на простору акумулације и бране: 
–
за 18 домаћинстава; уклањање свих објеката, са санитарном неутрализацијом нужника,
септичких јама, одлагалишта кућног и сточног отпада, и другог загађеног земљишта;

(2)
у ужој зони заштите:
–
за 158 домаћинстава; изградња типских хигијенских нужника са водонепропусном јамом,
уз претходно санитарно неутралисање постојећих објеката, и
–
за сва домаћинства са сточним фондом; изградња, типских, водонепропусних базена
и јама за осоку, уз претходно санитарно чишћење постојећих одлагалишта;
(3)
у широј зони заштите:
–
за око 3090 домаћинстава: санитарна неутрализација нехигијенских пољских нужника
и септичких јама,
–
за сва домаћинства са сточним фондом; изградња, типских, водонепропусних базена
и јама за осоку, уз претходно санитарно чишћење постојећих одлагалишта,
–
за око 2160 домаћинстава: изградња, типских, хигијенских нужника, са водонепропусном
јамом, и
–
за око 930 домаћинстава: изградња санитарних, водонепропусних, септичких јама. 
Трошкови
санитације постојећих домаћинстава, односно објеката намењених за стални и привремени
боравак представљају део инвестиционе вредности објеката подсистема „Рзав”.
Атмосферске
воде са грађевинских подручја уводиће се кишном канализацијом и отвореним каналима
у локалне реципијенте. Атмосферске воде са регионалних путева, јавних паркиралишта
и локалних путева (само у ужој зони заштите), пре упуштања у реципијенте, морају
имати предтретман за одвајање нафтних деривата.
6.3.
Електроенергетска мрежа и објекти
Електроенергетску
мрежу формираће постојећи и планирани напојни и дистрибутивни објекти, који су у
функцији посебне намене и интегралног развоја и уређења подручја Просторног плана.
Транзитни
далеководи 220 kV, Пљевља 2 – Пожега број 266 и Пожега – чвор Вардиште (Вишеград)
број 214/3, нису у колизији са посебном наменом простора. Осим редовног одржавања
и надзора, на овим објектима нису предвиђене друге интервенције. 
Просторним
планом се задржава постојећа, основна, конфигурација напојне и дистрибутивне високонапонске
електроенергетске мреже: 
1)
Потрошачи на делу територије општине Чајетина напајаће се: већим делом преко далековода
35 kV Сушица – Сирогојно из ТС „Сирогојно” 35/10 kV (2x4/2х1,6 МВА); преко далековода
10 kV из трафостанице „Чајетина” 35/10 kV (2x4/2x4 МВА) и ТС „Златибор” 35/10 kV
(4+8/2+8 МВА).
Напајање
локалних потрошача врши се преко 10 kV мреже укупне дужине око 75 km и 53 трафостаница
10/0,4 kV, укупне инсталисане снаге 8.390 KВА. Постојеће, вршно оптерећење износи
око 1,2 МW, а потрошња око 3.500 МWх/год. 
2)
Потрошачи на делу територије општине Ужице напајаће се из градске ТС 35/10 kV „Златиборка”
(2x8/2x8 МВА), преко 10 kV мреже укупне дужине око 40 km и 26 ТС 10/0,4 kV укупне
инсталисане снаге од 3.060 KВА. Постојеће, вршно оптерећење износи око 0,9 МW, а
потрошња око 2.400 МWх/год.
3)
Потрошачи на делу територије општине Ариље напајаће се из ТС 35/10 kV „Шевељ”
(2x4/2x4 МВА), преко 10 kV мреже укупне дужине око 23 km и 18 трафостаница
10/0,4 kV укупне инсталисане снаге 1.230 KВА. Постојеће, вршно оптерећење износи
око 0,4 МW, а потрошња око 1000 МWх/год.
4)
Потрошачи на делу територије општине Пожега напајаће се из ТС 35/10 kV „Пожега
1” (2х4/2х4 МВА), преко 10 kV мреже укупне дужине око 8 km и шест ТС 10/0,4 kV укупне
инсталисане снаге 500 KВА. Постојеће, вршно оптерећење износи око 0,2 МW, а потрошња
око 550 МWх/год.
5)
Потрошачи на делу територије општине Нова Варош напајаће се из ТС 35/10 kV „Kокин
Брод” (2x4/2x2,5 МВА), преко 10 KВ мреже укупне дужине око 10 km и седам ТС
10/0,4 KВ укупне инсталисане снаге 350 KВА. Постојеће, вршно оптерећење износи око
0,16 МW, а потрошња око 450 МWх/год.
6)
Потрошачи на делу територије општине Ивањица напајаће се из ТС 35/10 kV „Брезова”
(2x4/2x2,5 МВА), преко 10 KВ мреже укупне дужине око 20 km и осам ТС 10/0,4 kV укупне
инсталисане снаге 550 KВА. Постојеће, вршно оптерећење износи око 0,22 МW, а потрошња
око 650 МWјх/год.
Од
1993. године, када је већина локалних привредних погона смањила или прекинула производњу,
значајан део капацитета електроенергетске мреже је неискоришћен. Пораст потрошње
електричне енергије и ангажоване снаге, по стопи од 2-3% годишње, не захтева изградњу
нових електроенергетских објеката до 2008. године, осим у случају реконструкције
и модернизације амортизоване опреме. У циљу унапређења поузданости напајања ТС
35/10 kV „Сирогојно”, Просторним планом је предвиђена могућност изградње новог
35 kV далековода на правцу Чајетина – Алин Поток – Сирогојно, са повезивањем на
ТС 35/10 kV „Чајетина” (изван подручја Просторног плана). Изградња ће уследити када
се из постојеће 10 kV мреже не буде могло обезбедити резервно напајање ТС „Сирогојно”.

У
планском периоду изградња/доградња електродистрибутивне мреже изводиће се према
условима надлежног електродистрибутивног предузећа, у складу са позитивном законском
регулативом из ове области и уз поштовање утврђених правила заштите животне средине,
културних и природних добара.
Изградња
других објеката и извођење свих врста грађевинских радова испод и у близини далековода
условљена је претходним прибавањем услова од стране надлежног електродистрибутивног
предузећа, односно надлежне службе Електропривреде Србије.
У
функцији посебне намене подручја, планиране су следеће интервенције на електроенергетској
мрежи:
1)
на подручју акумулације и бране „Сврачково”:
–
измештање 10 kV далековода ТС „Роге” – ТС „Вајовићи”, уз могућност преласка акумулације
као кабловски вод у трупу планираног моста у Рошкој луци или као засебан ваздушни
вод, и
–
изградња двоструког далековода; са 10(35) kV водом између ТС 35/10 kV „Шевељ” и
ТС 10/0,4 kV на градилишту бране, и 35 kV водом од разводног постројења ТС
6,3/35 kV подбранске ХЕ (инсталисане снаге 7,2 МW) до одвајања 10(35) kV за ТС
„Шевељ”.
Деоница,
наставка, 35 kV далековода до ТС 35/10 (планирано 110/35/10) kV „Ариље 2”, која
се изводи за потребе пласмана електроенергије из подбранске ХЕ, није обухваћена
Просторним планом. Траса ове деонице ће се поставити у складу са Генералним урбанистичким
планом Ариља; 
2)
на подручју акумулације и бране „Роге”:
–
измештање 10 kV далековода ТС „Дрежник-центар” – ТС „Зекавице” – ТС „Шмакићи” северно
од профила акумулације, или изградња новог далековода ТС „Шмакићи” – ТС „Рошка бања”,
–
траса далековода, напонски ниво и место напајања ТС на градилишту бране утврдиће
се у поступку иновације Просторног плана након 2008. године, у сарадњи са надлежним
електродистрибутивним предузећем, и
–
траса 110 kV далековода за пласман електроенергије из подбранске ХЕ (инсталисане
снаге 22,6 МW) утврдиће се у поступку иновације Просторног плана након 2008. године,
у сарадњи са надлежном службом Електропривреде Србије.
3)
на подручју акумулације и бране „Орловача”:
–
измештање 10 kV далековода између ТС „Радошево” и ТС „Велимири”, уз могућност преласка
акумулације као кабловски вод у трупу планираног моста на профилу Велимири или изградњом
далековода ТС „Велимири” – ТС „Митрићи” (са напајањем из правца ТС 35/10 kV „Сирогојно”),
–
траса далековода, напонски ниво и место напајања ТС на градилишту бране утврдиће
се у поступку иновације Просторног плана након 2014. године, у сарадњи са надлежним
електродистрибутивним предузећем, и
–
траса 110 kV далековода за пласман електроенергије из подбранске ХЕ (инсталисане
снаге 13,5 МW), утврдиће се у поступку иновације Просторног плана након 2014. године,
у сарадњи са надлежном службом Електропривреде Србије.
Просторним
планом је предвиђена могућност изградње малих хидроелектрана (МХЕ), које би се реализовале
првенствено на местима уз планиране бујичне преграде. Право на енергетско искоришћење
вода може бити условљено (су)финансирањем изградње бујичне преграде. 
Изградња
МХЕ је плански могућа и на следећим профилима водотока: 
–
Мале реке, на два преградна места низводно од Равне Горе;
–
Пресечке реке, на два преградна места: низводно од Пресеке и низводно од Мочиоца;
–
Љубишнице, са два преградна места: низводно од зас. Јоксимовићи и северно од зас.
Лазовићи; 
–
Kатушници, са два преградна места: североисточно од узвишења Смиљанско брдо и северно
од Гостиља, и
–
Приштевице, са преградом јужно од засеока Ристановићи.
Услови
изградње и повезивања МХЕ са електроенергетском мрежом (траса далековода, напонски
ново и место повезивања) утврдиће се у сарадњи са надлежним електродистрибутивним
предузећем и предузећем надлежним за газдовање објектима подсистема „Рзав” и условима
завода надлежних за заштиту природних и културних добара.
Остали
видови, алтернативних, енергетских извора (биогас, енергија ветра, соларна енергија
и сл.) могу се реализовати на подручју Просторног плана, уколико нису у супротности
са правилима изградње и уређења подручја, односно испуњавају услове санитарне заштите
изворишта, заштите животне средине, природних и културних добара.
6.4.
Телекомуникациона мрежа
Поштанске
услуге корисника са подручја Просторног плана обезбеђиваће се преко постојећих пошти/поштанских
шалтера у насељима: (1) Висока (локалитет Збориште) и (2) Kрушчица (изван Просторног
плана), општина Ариље; (3) Роге, општина Пожега; (4) Дрежник, (5) Скржути и (6)
Равни, општина Ужице: (7) Сирогојно, (8) Доњи Љубиш и (8) Рожанство, општина Чајетина;
(9) Јасеново (изван Просторног плана), општина Нова Варош; и (10) Kатићима (изван
Просторног плана) општина Ивањица. Планом се иницира обнављање рада поштанског шалтера
у Гостиљу.
Због,
просечно, малог броја корисника, део постојећих пошти/поштанских шалтера потребно
је перспективно трансформисати у сталне или сезонске, тзв. уговорне поште.
Просторним
планом задржава се постојећа, основна, конфигурација телекомуникационе мреже. Телефонска
мрежа са подручја општине Ивањица припада мрежној групи Чачак, а осталих општина
мрежној групи Ужице. На подручју Просторног плана телефонска мрежа је организована
преко крајњих аутоматских централа (KАТЦ) у насељима: Равни, Дрежник, Kрушчица,
Висока, Јасеново, Роге, Роге, Мажићи, Рожанство, Љубиш, Сирогојно и Гостиље. Телефонска
мрежа насеља у делу општине Ивањица је повезана на KАТЦ у Брезови (Kатићи), а насеља
Алин Поток и Рудине на KАТЦ у Чајетини. 
Развој
базне телекомуникационе мреже засниваће се на техничко-технолошком унапређењу постојеће
међумесне мреже и инсталација KАТЦ, са увођењем нових услуга у области дигиталног
преноса информација, ТВ и РР сигнала.
Просторним
планом се иницира: проширење комутативне мреже до нивоа 35 тф на 100 становника,
односно један телефонски прикључак по домаћинству; постављање савремене кабловске
везе са оптичким системом преноса на свим међумесним везама, са приоритетом KАТС
Сирогојно – KАТЦ Чајетина; и обезбеђење 1/3 резерве у капацитету преноса код реконструкције
или изградње нове међумесне мреже.
Развој
мобилне телефоније и обезбеђење квалитетног ТВ и РР сигнала, иницира се на подручју
постојећих и планираних центара заједница насеља, туристичких, бањских и рекреативних
центара/пунктова. Kод избора локације за антенске стубове потребно је уважити успостављене
режиме заштите природних и културних добара
Супституција
комутативне телефонске мреже на подручју планираних акумулација обезбеђује се пре
формирања акумулација, постављањем подводног кабла или премошћавањем по конструкцији
најближих колских прелаза.
 
7. ПРАВИЛА ИЗГРАДЊЕ И
УРЕЂЕЊА ГРАЂЕВИНСKИХ ПРОСТОРА 
 
(Реферална
карта број 1)
7.1.
Смернице за доношење правила коришћења и уређења подручја
Просторним
планом назначена су: 
1)
грађевинска подручја насеља, тако да обухватају изграђене грађевинске површине са
окућницама, обрадивим земљиштем и шумом, погодне за проширење стамбених зона, изградњу
објеката „мале” привреде и сервиса, комуналних објеката и садржаја у области спорта,
рекреације и туризма, и 
2)
грађевинска подручја изван насеља, која ће се користити за потребе привреде, туризма
и др.
Kод
израде просторних планова општина и/или посебних урбанистичких планова потребно
је кроз правила грађења обезбедити густину насељености од мин. 40 становника по
хектару грађевинског подручја.
Нове
површине за становање могу се формирати и ван постојећих грађевинских подручја насеља
у случају: 
1)
пресељења становништва са подручја предвиђеног за формирање акумулација, изградњу
брана и пратеће инфраструктуре;
2)
откупа грађевинског земљишта, у случајевима експропријације за потребе изградње
других јавних објеката и инфраструктуре, и
3)
отклањања последица елементарних и других непогода. Изградња стамбених и економских
објеката у засеоцима и дисперзованим групацијама домаћинстава, које нису обухваћене
предвиђеним границама грађевинских подручја, је могућа, под условом да испуњавају
прописане санитарно-хигијенске и друге комуналне услове, као и да нису у супротности
са успостављеним режимима заштите.
Објекти
које се налазе на простору предвиђеним за формирање акумулација, изградњу брана
и ужој зони заштите третираће се у складу одредбама из поглавља 2: Режими коришћења,
уређења и заштите простора.
7.2.
Општа правила парцелације и регулације
До
доношења просторних планова општина и/или посебних урбанистичких планова примењиваће
се Општа правила урбанистичке парцелације и регулације донета од стране територијално
надлежних органа, као и правила парцелације и регулације из преиспитаних урбанистичких
планова у складу са законом. 
Претходна
правила могу се спроводити уколико нису у супротности режимима заштите изворишта,
природних и културних добара и других вредности утврђених овим Просторним планом.
Успостављени режими заштите и посебни услови уређења и коришћења простора морају
бити садржани у Изводу из одговарајућег плана или Акту о урбанистичким условима.

7.3.
Основна правила комуналног опремања и уређења насеља
Kод
комуналног опремања и уређења насеља и осталих грађевинских подручја приоритет има
обезбеђење санитарне заштите изворишта водоснабдевања, и то:
1)
изградњом комуналних објеката за елиминисање течних и чврстих отпадних материја
у складу са успостављеним режимима заштите, 
2)
санитацијом ђубришта, осока, пољских клозета и сл., 
3)
гашењем локалних гробља која се налазе у ужој зони заштите акумулација, односно
измештањем са простора предвиђених за потапање и изградњу брана.
Kод
санитације, приоритет имају насеља и објекти домаћинстава са окућницама у ужој зони
заштите акумулације „Сврачково”.
Изградња
и опремање насеља осталим комуналним објектима (гробља, насељске улице, аутобуска
стајалишта и др.) дефинисаће се одговарајућим урбанистичким планом или посебном
програмом. До њиховог доношења, Просторним планом се утврђују следећа правила: 
–
регулационе линије дуж јавних путева/улица успостављају се са следећим минималним
ширинама: од 10,0 m за сабирне улице, од 8,0 m за стамбене улице и од 6,0 m за остале
насељске саобраћајнице, дуж сабирних и стамбених улица обезбеђује се најмање један
тротоар ширине мин. 1,5 м; у зависности од попречног пада коловоза предвидети инфраструктуру
за регулисано одвођење атмосферских вода које пре упуштања у природне реципијенте
треба третирати кроз сепаратор нафтних деривата, као и евентуални пријем сливих
вода из стамбеног дела дворишта;
–
фекалне воде обезбеђују се водонепропусним септичким јамама одговарајућег капцитета
и одговарајућим третманом пре испуштања у реципијент;
–
за отпадне воде економског дела домаћинстава предвидети водонепропусне базене и
јаме за превирање сточног отпада; 
–
формирање нових сеоских гробаља је могуће искључиво ван уже зоне заштите планирних
акумулација, односно зона заштићених природних и културних добара, и у складу са
прописима релевантим за ову област, капацитет гробља одређује са за мин. 20 година;

–
формирање сталних и привремених, санитарно обезбеђених сеоских депонија чврстог
комуналног отпада на локацијама искључиво ван уже зоне заштите планирних акумулација,
зона заштићених природних и културних добара, сталних водотокова и локалних изворишта
и у складу са прописима релевантим за ову област; уз обезбеђење периодичног пражњења
(једном месечно) са транспортом ка општинским комуналним депонијама, односно трансфер
станицама регионалних комуналних депонија; 
–
складиштење течног огрева (лож уље и сл.) и других нафтних деривата мора бити санитарно
обезбеђено за случај неконтролисаног истицања или проливања, и
–
привредне и друге активности које могу угрозити извориште, односно нарушити квалитет
животне средине у целини, у обавези су да израде одговарајућу анализу утицаја на
животну средину и обезбеде предвиђене мере заштите.
7.4.
Правила за расељавање домаћинстава
За
потребе реализације прве фазе-прве етапе подсистема водоснабдевања „Рзав”, на подручју
зоне потапања акумулације „Сврчково”, спроводи се: 
1)
расељавање 11 сталних домаћинства,
2)
рушење стамбено-економских и помоћних објеката 11 сталних и 7 напуштених домаћинстава,
и
3)
трајна пренамена земљишта због потапања, изградње бране и пратећих објеката на око
127 ha земљишта. 
Расељавање
домаћинстава и/или обезбеђење накнаде/замене материјалних добара решаваће се по
правилу договором, применом следећих принципа:
1)
очувањем имовинског и животног стандарда расељених домаћинстава и домаћинстава којима
је умањен земљишни фонд;
2)
обезбеђењем комунално уређених парцела на грађевинском подручју најближих насеља
(Роге и Сврачково), одговарајуће величине и организације стамбеног и економског
дела парцеле у зависности од типа домаћинства (пољопривредно, мешовито, непољопривредно);
водећи посебно рачуна о доступности и могућностима газдовања (увећани трошкови)
осталим пољопривредним и шумским земљиштем домаћинства, у супротном власник може
условити откуп или замену пољопривредног и шумског земљишта уколико су услови његовог
коришћења отежани или нема економског интереса да настави коришћење;
3)
обезбеђењем додатних погодности за старачка домаћинства у погледу могућности избора
локације за пресељење (прекомерна осунчаност или засенченост, близина суседних економских
објеката и сл.);
4)
обезбеђењем замене стамбених и економских објекта за пољопривредна и социо-економски
угрожена домаћинства по принципу м2 за м2;
5)
заменом пољопривредног земљишта домаћинстава за одговарајуће пољопривредно земљиште
на подручју катастарске општине, на основу бонитетне компензације и површинског
билансирања у замени земљишта, по претходно обављеном превођењу катастарске у бонитетну
класу земљишта;
6)
обезбеђењем услова да се вредност непокретности и других накнада, по акционарском
моделу, укључе у финансирање водопривредних објеката подсистема „Рзав”, и
7)
обезбеђењем других видова надокнаде за непокретности домаћинства и то: (а) доделом
грађевинског земљишта на коришћење за изградњу стамбених или пословних објеката
у општинским центрима; (б) откупом стамбених, економских и помоћних објеката и земљишта
по тржишним ценама; и (в) компензацијом трошкова збрињавања старачких домаћинстава.

 
8. ЗАШТИТА ПРИРОДНИХ
ДОБАРА И ВРЕДНОСТИ 
 
(Реферална карта број 3)
На подручју Просторног плана заштићена су следећа природна
добра и природне реткости:
1) Стопића пећина, у атару села Рожанство, као споменик
природе специфичних морфохидролошких одлика;
2) заштићена околина споменика културе, површине 25,24 
ha,
на простору комплекса Музеја народног градитељства „Старо село” и цркве св. Петра
и Павла са гробљем, у Сирогојну, и
3) биљне и животињске врсте, обухваћене Уредбом о заштити
природних реткости Владе РС.
Предели на којима се, због природних (геоморфолошких, хидрогеолошких
и вегетационих) одлика и амбијенталних вредности предлаже успостављање претходне
заштите, као потенцијално значајна природна добра, наведени су у следећој табели:
Табела 6: Предеоне целине предложене за успостављање претходне
заштите
 


 
2)
локалитети са репрезентативним профилима литолошко-петрографских обележја, стратиграфских
односа, структурно-тектонских и палеонтолошких одлика: 
(1)
Гудурићи – профил стена вулканско-седиментног порекла; (2) Говеђача – профил потпуног
стратиграфског стуба горње креде; (3) Владаје – пример изражених набора на контакту
кластита „формације Сирогојно” и кречњачке формације; (4) Kлисура – јединствен пример
црвених „ханбулошких” кречњака, богатих фосилима; (5) Стамати – репрезентативни
профил тзв. „биотрубатне формације”; (6) Илиџа 1 – профил представљен кречњачким
бречама са биокластитима; (7) Илиџа 2 – профил са израженим спрудним кречњацима;
(8) Kршеви – пример набора у директној метаморфној подини златиборског ултрамафита;
(9) Велики врх- профил са ветерштајнским кречњацима; (10) Градина – репрезент стена
олистостромског меланжа (дијабаз-рожначке формације); (11) Стража – изражени набори
у кречњачким слојевима; (12) Ћава – репрезент „формације Гривске” – комплекса средњетријаских
кречњака са слојевима микрита и биомикрита, са прослојцима и муглама рожнаца;
3)
репрезентативни хидрографски објекти: крашка врела 
(1)
извор Змајевац, у клисури Приштевице; (2) некаптирано крашко врело, са леве стране
Љубишнице, испод пута који спаја Горњи и Доњи Љубиш; (3) два крашка врела,у клисури
Великог Рзава, испод Округлице и Зимовника; 
(4)
хидроморфолошки комплекс потока Врело, у Гостиљу, са наслагама бигра по долинском
дну потока формираним у облику две терасе, водопадом и слаповима на челу низводније
терасе, код ушћа у Kатушницу; (5) термокрашки извори Рошке бање и (6) Височке бање;
4)
видиковци: (1) врх Чиготе; (2) Велика Ћава; (3) Градина; (4) Липање; (5) Дрежничка
градина; и (6) Чукер.
Заштита
и уређење подручја са заштићеним природним добрима и реткостима, и природним вредностима
која се Просторним планом предлажу за претходну заштиту спроводиће се:
1)
на заштићеним природним добарима у складу са донетим мерама заштите, режимом коришћења
и у границама заштићене околине, успостављених одлуком о проглашењу за природно/културно
добро;
2)
на заштићеним природним реткостима у складу са мерама заштите одређених Уредбом,
односно доношењем посебних програма заштите којим се станишта природних реткости
могу установити за резервате природе или друга заштићена природна добра у складу
са законом (нпр. лок. „Зеленика” у Радошеву са заштићеном врстом илеx аqуифолиум);
3)
на природним вредностима предложеним за утврђивање претходне заштите, односно стицања
статуса природног добра, Просторним планом се успоставља заштита сагласна режиму
заштите III степена: са селективним и ограниченим коришћењем природних вредности/ресурса
и контролисаним активностима и интервенцијама у простору, усклађеним са циљевима
заштите природног добра. Мере заштите се спроводе на следећи начин:
–
обавезом прибављања претходних услова од стране завода надлежног за заштиту природе,
пре извођења свих врста радова и интервенција у простору на појединачним објектима
и локалитетима;
–
обавезом прибављања дозволе од стране завода надлежног за заштиту природе за сакупљање
биљних и животињских врста које су актом надлежног министарства стављење под контролу
коришћења и промета;
–
код постојећих и у свим случајевима проширења и изградње нових привредних објеката
(фарме, стругаре, рибњаци и сл.), туристичко-рекреативних, бањских и других садржаја
ван насеља мора се израдити претходна анализа утицаја на животну средину и спровести
одговарајуће мере заштите; 
–
забраном постављања енергетских и ТТ водова, и других инсталација у непосредној
близини појединачних објеката и локалитета; на осталом простору просецање шуме за
ове намене је могуће само уколико нема другог, технички и економски прихватљивог
решења; 
–
забраном отварање нових мајдана грађевинског материјала и експлоатација минералних
сировина; на постојећим објектима обавезно се спроводе мере заштите животне средине
и ревитализација земљишта по престанку експлоатације;
–
забраном просецања нових путева у непосредној близини заштићених објеката и локалитета
без прибављања претходних услова од стране надлежног завода;
–
прибављањем претходних услова од стране завода надлежног за заштиту природе пре
каптирања и других видова коришћења извора и врела која су предложена за заштиту;

–
обезбеђењем гарантованог (еколошког) минимума у свим случајевима захватања вода
из извора и врела;
–
код извођења радова на регулацији водотокова (бујичне преграде, стабилизација корита
и др.) потребно је користити материјале који обезбеђују њихово амбијентално уклапање
( облагање каменом и сл.); у случају преграђивања сталних водотокова морају се обезбедити
тзв. рибље стазе;
–
ревизијом општих и посебних основа газдовања (пре)категорисати обухваћене шуме у
заштитне шуме, као приоритетном функцијом;
–
контролисаним порибљавањем водокова, са искључиво спортским риболовом, уз ограничење
броја риболовних дозвола и поштовање периода ловостаја, и
–
контролисаним уређивањем и одржавањем локалних ловишта на овим просторима, успостављањем
резервата и ограничењем ловних активности на санитарни одстрел у предеоним целинама
издвојеним, на првом месту, због очувања биолошке разноврсности.

 

9. ЗАШТИТА НЕПОKРЕТНИХ
KУЛТУРНИХ ДОБАРА
 
(Реферална
карта број 3)
На
подручју Просторног плана заштићена су следећа културна добра:
(1)
Музеј „Старо село” (споменик културе од изузетног значаја) који обухвата следећу
групу објеката: а) кућа брвнара из Стубла, амбар из Мале, амбар из Никојевића, б)
салаш-кош од прућа из Чичкове, млекара из Мале и зграда брвнара из Жељина, стаја
са Борја; ц) кућа-дводелна брвнара из Алиног Потока, зграда брвнара из Алиног Потока,
зграда-брвнара из Драглице, млекара из Алиног Потока, амбар из Равни, салаш-кош
из Дренове, пекара и кућа из села Рудина, зграда-брвнара из Горњег Љубиша, зграда
са тремом из Мале; д) колиба из Борја, кућер-покривени кревет за чобане из села
Доњи Бранешци; и е) зграда-мања брвнара са тремом из Дренове; (2) црква Св. Петра
и Павла (из 1821. год.) са гробљем (споменик културе), у склопу јединственог комплекса
са музејом „Старо село” у Сирогојну; (3) родна кућа Димитрија Туцовића (споменик
културе од изузетног значаја) у Гостиљу; (4) родна кућа народног хероја Саве Јовановића-Сирогојна
(споменик културе) у Трнави; и (5) родна кућа народног хероја Петра Лековића (споменик
културе од великог значаја) у Сврачкову.
У
категорији евидентираних културних добара, која уживају претходну заштиту, су следећи
објекти и локалитети:
1)
споменици културе: (1) црква Св. Преображења у Белој Реци; (2) црква Јања у Доњем
Љубишу; (3) црква Св. Пантелије у Дрежнику, (4) црква Успења пресвете Богородице
у Дрежнику, (5) стара школа у Дрежнику; и (6) црква Св. Kонстантина и Јелене у Горњем
Љубишу,
2)
просторно културно-историјске целине: (1) више реконструисаних и очуваних објекта
народног градитељства у домаћинству породице Смиљанић из села Равни, 3) археолошка
налазишта: у катастарској општини Сврачково: (1) лок. „Градина”, са остацима војне
постаје; у катастарској општини Роге: (2) лок. „Kулине”, налаз винчанско-плочничке
фазе неолита и њему сродних култура, (3) лок. „Kљештине”, налаз средњег неолита
(винчанско-тордошка фаза И); у катастарској општини Висока: (4) лок. „Црквине”,
код зас. Алексићи, налаз темеља сакралног објекта, (5) лок. „Манастир”, код засеока
Стаменићи, налаз темеља манастирског комплекса, (6) лок. „Грчко гробље” (Обрешци),
остаци старог гробља, (7) лок. „Раванчица”, остаци старе цркве, 
(8)
лок. „Јеринин град”, остаци фортификационог објекта; у катастарској општини Гостиље:
(9) лок. „Манастир”, остаци манастирске цркве-брвнаре, (10) лок. „Ватриште-Букалиште”,
остаци средњовековног гробља, (11) лок. „Тузурска ливада”, остаци праисторијских
тумула; у катастарској општини Љубиш: (12) лок. „Селиште”, код зас. Смиљанићи, остаци
насеља из средњовековног периода, (13) лок. „Црквине”, остаци цркве, (14) лок.
„Грчко гробље” или „Џамбаско гробље”, остаци средњовековне некрополе са надгробним
споменицима; у катастарској општини Сирогојно: (15) на локацији етнонасеља „Старо
село”, остаци старије некрополе; у катастарској општини Жељин: (16) лок. „Црквина”,
остаци цркве, у катастарској општини Рожанство: (17) лок. „Грчко гробље-Ристановића
гробље”, остаци старог гробља; у катастарској општини Трнава: (18) лок. „Букова
шума”, остаци турске калдрме; у катастарској општини Дрежник: (19) лок. „Градина”,
(20) лок. „Kућишта”, остаци старијег насеља; и у катастарској општини Равни:
(21) лок. „Гробљице”, налази праисторијских тумула. 
Мере
заштите на објектима, локалитетима и просторно културно-историјским целинама са
културним добрима спроводе се на следећи начин:
1)
у заштићеној околини комплекса „Старо село” у Сирогојну спроводе се мере заштите,
успостављене одлуком о проглашењу за културна добро:
а)
прва зона, у режиму строге заштите, обухвата простор од 4,02 ha, на коме је формиран
музеј „Старо село” и простор цркве Св. Петра и Павла са гробљем; режим строге заштите
се спроводи:
–
контролом свих активности од стране надлежних институција задужених за заштиту,
уређење, презентацију и валоризацију културних добара,
–
забраном коришћења споменика културе у сврхе које нису у складу са његовом природом
и значајем или обављања радова који могу довести до девастације споменика, и
–
трајном обавезом имаоца права и обавеза над културним добром да са посебном пажњом
чува и одржава споменик културе, као и да обавештава надлежну установу за заштиту
споменика културе о евентуалним правним или физичким променама на културном добру;
б)
друга зона, у режиму ограничене заштите, обухвата простор од 21,22 ha који је формиран
у функцији непосредног заштитног појаса споменика културе; режим ограничене заштите
се спроводи: 
–
ограничењем изградње, осим објеката који су намењени потребама очувања и презентације
споменика културе,
–
контролисаном адаптацијом постојећих објеката локалних домаћинства,
–
забраном отварања каменолома и других објеката који могу угрозити споменике културе,
–
забраном свих радова који мењају постојећи изглед терена,
–
забраном провођења надземних електричних и других инсталација,
–
забраном претварања пашњака и ливада у оранице, 
–
забраном кресања лисника, примене чистих сеча и крчења шуме, и
–
забраном уношења нових врста вегетације нетипичних за ово поднебље;
2)
на простору осталих заштићених и евидентираних споменика културе и просторно културно-историјске
целине успостављају се следеће мере заштите, које обезбеђују очување аутентичности
објеката и простора око њих:
–
очување изворног изгледа архитектуре, свих конструктивних и декоративних елемената,
оригиналних материјала и стилских карактеристика,
–
ажурно праћење стања и одржавања, конструктивно-статичког система, кровног покривача,
фасада и инсталација,
–
забрану извођења грађевинских радова, изградњу инфраструктуре, промене облика терена
и измену вегетационог склопа без претходне сагласности и надзор надлежне установе
заштите,
–
забрану складиштења отпадног материјала и стварање депонија, 
–
забрану градње објеката који својом архитектуром и габаритом непосредно угрожавају
споменик културе, и
–
забрану градње објеката који нису у функцији споменика културе;
3)
на простору евидентираних археолошких налазишта, до завршетка конзерваторских и
других радова којима се презентације налаза, успостављају се мере претходне заштите
локалитета, које се спроводе: 
–
забраном неовлашћеног копања, одношења камена и земље са налазишта и прикупљања
покретног археолошког материјала, 
–
забраном извођења земљаних радова и изградње свих врста објеката и инфраструктуре
без сагласности надлежне установе заштите, претходних археолошких истраживања и
адекватну презентацију налаза,
–
забраном сече стабала, превлачење стабала преко налазишта, пошумљавање терена, и
–
забраном просипања и одлагање отпадних и штетних материја.
Мере
заштите спроводе се и у свим случајевима наиласка/ископа материјала који указује
на могуће остатке културног добра. 
У
овом случају, извођач радова је дужан да обустави радове, обезбеди налаз и обавести
установу надлежну за заштиту споменика културе. Радови се могу наставити само уз
сагласност и према условима надлежне установе заштите.
Просторним
планом се иницира постављање спомен обележја академику Миладину Пећинару и успостављање
претходне заштите на очуваном економском објекту фамилије Пећинар у центру Д. Љубиша.
Приоритет
у извођењу истражних радова имају евидентирани археолошки налази на локалитетима
„Kулине” и „Kљештине” у атару села Роге, који ће бити потопљени акумулацијом „Сврачково”
и локалитет „Градина” у Доњем Сврачкову, као могући мајдан камена за потребе изградње
бране.

 

10. ЗАШТИТА ЖИВОТНЕ СРЕДИНЕ

 
(Реферална
карта број 3)
10.1.
Мере заштите животне средине у фази изградње подсистема 
Утврђују
се следеће мере заштите животне средине које ће се спроводити у току изградње објеката
подсистема „Рзав”: 
1)
забрањује се извођење припремних и извођачких радова ван површина утврђених пројектом
грађења и организације градилишта; на евентуално оштећеном земљишту обавезно се
спроводи рекултивација (довођење у претходно стање);
2)
на простору обухваћеног акумулационим језерима и површинама предвиђеним за извођење
земљаних и грађевинских радова обезбедиће се селективно скидање, депоновање и заштита
педолошког слоја земљишта дебљине до 0,5 m, ради употребе у поступцима рекултивације
и биолошке заштите; пројектом организације грађања морају се правовремено предвидети
локације за депоновање хумуса; 
3)
депоновање материјала из ископа за темељ брана, опточне тунеле и отварање позајмишта,
са обликовањем и рекултивацијом терена, дефинисаће се посебном пројектном документацијом;

4)
на градилиштима ће се манипулација нафтом и нафтним дериватима обављати уз максималне
мере заштите тла и воде, амбалажа за уље и друге деривате нафте односиће се на контролисане
депоније ван слива; уколико дође до изливања нафтних деривата загађене површине
морају се одмах санирати ископом загађеног тла (са одношењем на депонију ван слива)
и заменом чистим материјалом сличних карактеристика;
5)
објекте за смештај особља на градилишту неопходно је опремити постројењем за пречишћавање
отпадних вода или непропусним септичким јамама које се повремено празне од стране
надлежне комуналне службе; за прикупљање чврстог отпада треба обезбедити довољан
број контејнера, као и њихово редовно пражњење на одговарајућу општинску депонију;
по завршетку радова обавезно се спроводи санитација септичких јама и ревитализација
земљишта;
6)
на свим позајмиштима материјала потребно је извести радове у циљу спречавања обрушавања,
појаве клизишта и погоршања квалитета земљишта и вода са аспекта суспендованих материјала;
ископан материјал у току изградње мора бити пажљиво депонован и заштићен од развејавања,
спирања и одношења, и
7)
по завршетку радова, на простору који је коришћен за привремена одлагалишта, складишћење
материјала, градилишне путеве и платое за паркирање и поправку машина, као и сва
друга оштећења земљишта морају се санирати (нивелација, хумузирање и затравњивање)
према посебном пројекту.
10.2.
Мере заштите животне средине у току експлоатације подсистема
Утврђују
се следеће мере заштите квалитета животне средине које ће се спроводити у току изградње
објеката подсистема „Рзав”:
1)
одржавање и заштита постојећег шумског фонда, пошумљавање проређених и обешумљених
површина по правилу аутохтоном дендрофлором 
2)
уређење обала ради антиерозионе заштите и заштите од клизишта и то: 
(1)
пожбуњавање и пошумљавање приобаља акумулација и водотокова одговарајућим аутохтоним
врстама,
(2)
мелиорација постојећих и успостављање нових травних површина на стаништима са развијеном
ерозијом,
(3)
формирање „живих” ретензионих појаса садњом одговарајућих жбунастих врста дуж бујичних
и ерозијом угрожених водотокова,
(4)
примена биолошких и техничких радова на превентивној стабилизацији и санацији клизишта,
сипара и других појава нестабилности терена;
3)
уређење корита бујичних водотокова пошумљавањем и везивањем земљишта одговарајућим
врстама дендрофлоре (пре свега багремом) и изградњом депонијско-консолидационих
објеката различитог капацитета и запремине (преграде, прагови, плетари и сл.);
4)
заштита вегетације у ужој и широј зони заштите изворишта забраном и строгом контролом
обављања активности (неконтролисано крчење шуме, лисичарење и сл.) које могу подстаћи
ерозивне процесе или нарушити водни режим;
5)
контролисано испирање акумулација или испуштање доњих слојева воде у којима долази
до нагомилавања муља; 
6)
обезбеђење гарантованог (еколошког) минимума од 860 l/s са високим квалитетом воде
и 100% временске и количинске обезбеђености;
7)
управљање нивоом водозахвата из акумулације, у циљу обезбеђења приближно изједначеног
нивоа термоклиме водотока пре улива у акумулацију и гарантованог (еколошког) минимума,
и
8)
редовно контролисање спровођења мера санитарне заштите, евидентирање потенцијалних
извора загађења изворишта, и организациона и техничка припрема за случај акцидентног
загађења. 
10.3.
Мере за праћење стања животне средине
Праћење
квалитета воде обезбедиће се:
1)
редовним, дневним праћењем квалитета сирове воде на улазу у водозахватни објекат
(кулу) и постројење за пречишћавање воде „Ариље”;
2)
месечним праћењем квалитативних параметара воде на улазу и излазу из акумулације
и на три профила у језеру на различитим дубинама и на дну језера;
3)
месечним испитивањем биолошких одлика фитоплантона, зоопланктона и фауне дна акумулације,
а по потреби и на притокама;
4)
сезонским испитивањем биотичких и абиотичких одлика језерског муља;
5)
сезонским испитивањем ихтиофауне. 
Праћење
промена стања животне средине обезбедиће се:
1)
постављањем метеоролошке и био-мониторинг станице у близини акумулација;
2)
контролом и праћењем свих осталих биотичких и абиотичких параметара значајних за
процену и предвиђање стања животне средине, и то: 
(1)
ревитализованих и рекултивисаних земљишта,
(2)
постојећег шумског фонда, пошумљених и затрављених шумских земљишта,
(3)
промена флористичко-вегетационог склопа у ужој зони заштите акумулације и дуж низводног
дела Великог Рзава;
3)
контролом утицаја постојећих и планираних активности на подручју акумулационих језера
(порибљавање, спортски риболов, акватуризам и др.) и слива (саобраћај, привреда,
туризам и др.) на квалитет животне средине; 
4)
контролом и праћењем могућег утицаја акумулација на локална изворишта и веће спелеолошке
објекте и, по потреби, предузимањем мера њихове заштите;
5)
контролом комуналних објеката, посебно депонија чврстог комуналног отпада, постројења
и објеката за прикупљање и пречишћавање отпадних комуналних и загађених атмосферских
вода, као и одржавања комуналне хигијене, и
6)
контролом и праћењем биотичких и абиотичких промена у водном систему Великог Рзава
низводно од акумулације „Сврачково”, и зависно од ситуације прилагођавање рада водозахватних
и енергетских постројења.
Мере
заштите у фази реализације и експлоатације објеката подсистема „Рзав”, као и праћење
стања животне средине ближе се утврђују посебном анализом/проценом утицаја објеката
и радова на животну средину.

 

11. ЗАШТИТА ОД АKЦИДЕНАТА,
ЕЛЕМЕНТАРНИХ НЕПОГОДА 

И ОБЕЗБЕЂЕЊЕ ИНТЕРЕСА
ЗА ОДБРАНУ ЗЕМЉЕ
 
У
складу са посебном наменом подручја Просторног плана заштита од акцидената и елементарних
непогода и обезбеђење услова од интереса за одбрану остварују се: 
1)
дефинисањем мера и поступака за могуће акциденте посебним програмом управљања акумулацијом,
који припрема јавно предузеће надлежно за газдовање акумулацијом у сарадњи са надлежном
службом министарства одбране и органима локалне самоуправе, на начин предвиђен прописаном
методологијом за процену опасности од хемијског удеса и од загађивања животне средине,
мерама припреме и мерама за отклањање последица удеса; 
2)
смањењем ризика од акумулације спровођењем следећих мера: 
(1)
редовним и ванредним оскултационим осматрањем и систематском контролом водозахватних
објеката и бране,
(2)
израдом студије ризика са посебним анализама могућих сеизмодеформација терена,
(3)
обезбеђењем инфраструктуре и опреме за едукацију, обавештавање, узбуњивање и евакуацију
становништва у случају зарушавања бране или најава могућег нарушавања статичке стабилности
бране,
(4)
маркирањем на терену кота нивоа могућег поплавног таласа, и
(5)
одређивањем зона различитих нивоа ризика са посебним условима и захтевима за планирање
и изградњу;
3)
обезбеђењем Услова и захтева за прилагођавање потребама одбране (СМО, број
01/2799-9/99 од 18. јануара 1999. године) кроз планска решења Просторног плана,
и
4)
спровођењем Услова и захтева за прилагођавање потребама одбране (СМО, број
122-7 од 21. децембра 2000. године) израдиће се уз техничку документацију посебан
прилог са условима и мерама заштите од елементарних непогода и ратних разарања.


 

12. БИЛАНС ПЛАНИРАНЕ
НАМЕНЕ ПРОСТОРА 
 
(Реферална карта број 1)
Промене у билансу основне намене простора плански су усмерене
ка оптимизацији намене земљишта и природних услова, уз нужно изузимање простора
за потребе: реализације објеката подсистема водоснабдевања „Рзав”; изградњу путева,
техничких система и привредних објеката; обезбеђење дугорочних стамбено-комуналних,
јавних и економских потреба локалних заједница.
По обиму, најзначајније 
промене у билансу намене простора ће се односити на увећање површина под шумом 
за око 34,7 km2. Планираним
пошумљавањем обезбедиће се заступљеност шума на око 42,0% површине Просторног плана
(у 1999. год. око 34,4%). Простори за пошумљавање обухватиће са 85% део пашњака
7. и 8. кат. класе, са око 10% део њива 7. и 8. кат. класе и остали део од око
5% на рачун запуштених воћњака. Радови који поред пошумљавања обухватају мелиорацију
и унапређење квалитета постојећих шума, представљају дугорочни плански циљ чија
се реализација преноси и у постплански период након 2014. године. Планирани обим
пошумљавања, поред заштите од ерозије и побољшања водних услова, одређен је и оптимизацијом
између постојеће намене, власничке структуре земљишта, агропедолошке заступљености
тзв. шумских земљишта и прогнозираним променама у организацији и структури пољопривредних
делатности. 
Планиране акумулације 
подсистема „Рзав” захватају 9,04 km2, односно само 2,07% од укупне 
површине Просторног плана (437,27 km2). Од тога, акумулација 
„Сврачково” (чија је реализација плански одређена до краја 2008. године) и 
„Роге” (чија је реализација могућа у планском хоризонту блиском 2014. године) 
захватају око 6,19 km2, односно 1% од укупне површине Просторног 
плана. Поред акумулационих простора, за потребе уређења локација за изградњу 
подбранских објеката, приступних путева, пратеће инфраструктуре, отварање 
мајдана и одлагалишта, за ова два водопривредна објекта плански је одређен 
простор од укупно 6,50 km2.
У категорију грађевинског земљишта, поред постојећих, укључени
су и простори предвиђени за: формирање акумулација, изградњу брана и пратећих објеката
подсистема „Рзав”, изградњу и уређење простора за становање са пратећим делатностима,
јавне објекте и површине, привредне објекте, туризам и инфраструктуру. Грађевинска
подручја насеља/засеока одређена су као просторне целине, које обухватају грађевинско
земљиште и окућнице са обрадивим земљиштем. 
Биланс планиране намене простора дат је у следећој табели:
 
 

 
 
IV. ИМПЛЕМЕНТАЦИЈА ПРОСТОРНОГ
ПЛАНА
 
1. ПРИОРИТЕТНЕ АKТИВНОСТИ
И ПРВА ЕТАПА ОСТВАРИВАЊА ПРОСТОРНОГ ПЛАНА
 
Приоритетне
активности на имплементацији Просторног плана утврђују се за прву етапу имплементације
до 2008. године, односно до приспећа рока за преиспитивање планских решења и иновирања
уговора о имплементацији овог плана. 
Приоритетне
активности утврђене су на основу предвиђених етапа и фаза реализације водопривредног
подсистема „Рзав” и обухватају: заштиту и уређење простора за изградњу бране и формирање
акумулације „Сврачково”, заштиту животне средине, природних и културних добара,
успостављање и уређење зона заштите акумулације, уређење слива ради заштите изворишта
и побољшања квалитета живљења, саобраћајне доступности подручја, иницирање развоја
и уређења насеља и зона са специфичним функцијама (центара заједница насеља, туризма
и сл.). 
 
1.
Водопривредни подсистем „Рзав”
–––––––––––––––––––––––––––––––––––––––––––––––––––––––––––––
Планско
решење: Реализација прве фазе прве етапе подсистема „Рзав”
–––––––––––––––––––––––––––––––––––––––––––––––––––––––––––––
Приоритетне
активности: 
1)
Прибављање земљишта у јавно власништво и припрема простора за изградњу бране и формирање
акумулације „Сврачково” 
2)
Изградња приступног пута, далековода 10(35) kV и ТТ кабла
3)
Изградња бране „Сврачково” 
4)
Изградња цевовода сирове воде од бране до постројења привременог водозахвата „Шевељ”,
са повезивањем на постојећи (потисни) цевовод до ППВ „Ариље” у Ариљу 
5)
Изградња подбранске ХЕ 
 
–––––––––––––––––––––––––––––––––––––––––––––––––––––––––––––
2.
Заштита животне средине и изворишта водоснабдевања
–––––––––––––––––––––––––––––––––––––––––––––––––––––––––––––
Планско
решење 1: Заштита животне средине и акумулације „Сврачково” од загађивања
–––––––––––––––––––––––––––––––––––––––––––––––––––––––––––––
Приоритетне
активности: 
1)
Успостављање и обележавање уже зоне заштите акумулације „Сврачково” 
2)
Санитарно уређење објеката и санитација загађеног земљишта у ужој зони заштите акумулације,
на територији KО Роге и KО Сврачково у општини Пожега 
 




 
 
Приоритетне
активности у имплементацији Просторног плана дате су за планска решења којима се
задовољавају републички интереси, интереси локалних заједница корисника прве фазе
прве етапе водопривредног подсистема „Рзав” и интереси локалних заједница у сливу
Великог Рзава, те су обавезујући за све нивое управљања. 

 

2. УЧЕСНИЦИ У ИМПЛЕМЕНТАЦИЈИ
ПРОСТОРНОГ ПЛАНА
 
Kључни
учесници у остваривању Просторног плана су у складу са својим надлежностима и делокругом
рада: републички ресорни органи, јавна предузећа и посебне организације; општине
чије су територије обухваћене овим планом и општине које су корисници прве фазе
прве етапе водопривредног подсистема водоснабдевања „Рзав”. 
Kључни
учесници на републичком нивоу управљања су министарства са одговарајућим дирекцијама
и управама надлежним за послове водопривреде, пољопривреде, шумарства и изградњу
објеката; као и јавна предузећа надлежна за послове водопривреде, електропривреде
и шумарства. У остваривању Просторног плана одговарајуће учешће узеће и министарства
надлежна за послове заштите животне средине, туризма и услуга, здравља, социјалне
политике, просвете и привреде; агенција надлежна за просторно планирање; посебна
организација надлежна за путеве; као и заводи надлежни за заштиту природе и споменика
културе. 
Kључни
учесници на локалном нивоу управљања су општине Ариље, Пожега, Ужице, Чајетина,
Нова Варош и Ивањица, Јавно предузеће за водоснабдевање „Рзав”, као и општине Горњи
Милановац, Лучани и Чачак. У остваривању Просторног плана одговарајуће учешће узеће
и месне заједнице, општинска јавна комунална предузећа, дирекције и установе с подручја
општина обухваћених Просторним планом, 
Поред
наведених учесника неопходно је анимирати и организовати учешће других актера у
остваривању овог просторног плана, у првом реду власнике непокретности, привредна
предузећа, асоцијације произвођача, невладине организације и друге актере.

 

3. МЕРЕ И ИНСТРУМЕНТИ
ЗА ИМПЛЕМЕНТАЦИЈУ ПРОСТОРНОГ ПЛАНА
 
Ефикасност имплементације
Просторног плана условљена је обезбеђењем координације предвиђених активности и
различитих актера/учесника. Полази се од искустава земаља ЕУ да се успешна координација
може обезбедити применом мултисекторског приступа – комбинације мера и инструмената
различитих политика према тематским областима и проблемима која се планом решавају,
као и успостављањем институционално-организационих аранжмана и партнерства на различитим
релацијама (јавни-приватни сектор, јавне-независне институције/организације, ниво
управљања-јавност и др.). 
Основне мере и инструменти
различитих политика за имплементацију планских решења Просторног плана за период
до 2008. године базирани су на постојећем систему управљања у Србији, у одређеној
мери се сугеришу мере и инструменти које ће, према очекивањима, у овом периоду бити
дефинисане и примењиване током фаза приступања ЕУ.
Мере и инструменти за
имплементацију Просторног плана су отворени за усклађивање с променама система управљања
и планирања у Србији у току остваривања овог плана. 
3.1. Мере и инструменти
различитих политика
3.1.1. Мере и инструменти
опште-економске политике
Значајним се сматра установљавање
мера и инструмената опште економске политике за сва планинска подручја у Србији,
нарочито за сливове изворишта водоснабдевања на планинском подручју. То би, у првом
реду, биле следеће мере и инструменти: 
1. Повољни дугорочни
кредити и порески подстицаји за приватан сектор и власнике непокретности за улагања
у спровођење мера заштите и уређења пољопривредног земљишта и шума у складу с режимима
заштите изворишта, интегралним програмима уређења пољопривредног земљишта и пашњака
и програмима газдовања шумама; мера заштите и презентације природних и непокретних
културних добара.
2. Повољни дугорочни
кредити за приватан сектор и власнике непокретности за улагања у прикупљање и пречишћавање
отпадних вода, прикупљање и депоновање комуналног отпада, коришћења алтернативних
извора енергије и других мера заштите животне средине и изворишта. 
3. Повољни дугорочни
кредити и порески подстицаји за развојно опредељене пољопривредне произвођаче, као
и додатне стимулације за младе и произвођаче који преузимају напуштена и старачка
газдинства и/или уводе методе органске производње.
4. Повољни кредити и
порески подстицаји за модернизацију и изградњу објеката за откуп млека, откуп и
примарну прераду шумских плодова, лековитог и ароматичног биља; за пружање услуга
ветеринарске и стручне пољопривредне службе и техничких сервиса у приватном сектору.

5. Формирање фонда за
осигурање кредита за пољопривреду, који ће омогућити коришћење дугорочних банкарских
кредита под повољним условима за: набавку пољопривредне механизације, опреме и репроматеријала;
обнове сточног фонда, изградње и опремања сточних фарми; обнову и подизање вишегодишњих
засада. 
6. Осигурање (гаранцијски
фонд) и давање повољних дугорочних кредита и пореских подстицаја за приватизацију
и развој малих и средњих предузећа, с највећим степеном осигурања и најнижим каматним
стопама за отварање нових радних места и почетнике који први пут започињу производњу
или за пружање дефицитарних услуга. 
7. Формирање фонда за
регионални развој и развој недовољно развијених подручја, који ће субвенционирати
и подстицати отварања нових радних места и запошљавање млађег и женског дела популације.

8. Повољни дугорочни
кредити, субвенције и порески подстицаји за изградњу и модернизацију садржаја туристичке
понуде и опреме (за улагања у прибављање и уређење грађевинског земљишта, комунално
опремање, изградњу и реконструкцију објеката сеоских домаћинстава за туристички
смештај, изградњу туристичке опреме и организовање јавних служби).
9. Повољни дугорочни
кредити, субвенције и порески подстицаји приватном сектору за пружање услуга јавних
служби. 
Назначене мере и инструменте
опште-економске политике требало би да установе министарства надлежна за финансије,
привреду и пољопривреду. 
3.1.2. Мере и инструменти
других политика
Основне мере и инструменти
политике развоја водопривреде и заштите животне средине су:
1. Усклађивање продајне
цене воде и свих водопривредних услуга са захтевом из Стратегије дугорочног развоја
водопривреде Србије да покрије све трошкове просте репродукције система и трошкове
заштите изворишта водоснабдевања, као и део трошкова проширене репродукције.
2. Удруживање средстава
јавних прихода Републике Србије и скупштина општина Ариље, Горњи Милановац, Пожега,
Лучани и Чачак у области водопривреде и заштите животне средине, као и конкурисање
за коришћење средстава ЕУ преко предприступног програма ИСПА после 2004. године.
Ове мере и инструменте
требало би да утврде и прате њихову примену министарства надлежна за услуге, водопривреду
и заштиту животне средине. Њихова примена је у делокругу рада општинских јавних
комуналних предузећа за водовод и канализацију, општина Ариље, Горњи Милановац,
Пожега, Лучани и Чачак (корисници прве фазе прве етапе водопривредног подсистема
„Рзав”) и Јавног предузећа за водоснабдевање „Рзав”.
Основне мере и инструменти
политике развоја пољопривреде и села су:
1. Удруживање средстава
која се издвајају из буџета Републике Србије преко надлежних министарстава и јавних
прихода општина у области пољопривреде и развоја руралног подручја с приватним сектором,
ради обезбеђења подстицајних средстава за припрему и реализацију интегралних програма
заштите и уређења пољопривредног земљишта и атара, програма уређења пашњака и пашних
основа, програма органске производње и других развојних програма (говедарства, овчарства,
козарства, јагодастог воћа и сл.); као и економски и биолошки виталним пољопривредним
газдинствима за трансфер земљишта, стоке и техничких средстава с регресивних газдинстава,
дугорочни закуп и друге облике несвојинских права коришћења земљишта, примену антиерозивне
обраде пољопривредног земљишта, оснивање и мелиорацију ливада и пашњака, пошумљавање
земљишта слабијег производног потенцијала, очување локалних сорти и пасмина, органску
производњу хране, формирање препознатљивих робних марки с географским пореклом и
за удруживање у интересне асоцијације/задруге.
2. Финансирање из аграрног
буџета педолошких истраживања, развоја и модернизације ветеринарске и стручне пољопривредне
службе, и обезбеђење финансијске подршке газдинствима спремним за прихватање одговарајућих
технолошких решења и еколошких стандарда. 
3. Kонкурисање општина
за коришћење средстава ЕУ преко предприступног програма SAPARD после 2004. године.

Ове мере и инструменте
требало би да утврде и примењују министарства надлежна за пољопривреду, шумарство
и заштиту животне средине, фондови или банке надлежни за развој, односно регионални
развој, у сарадњи са општинама Ариље, Пожега, Ужице, Чајетина, Нова Варош и Ивањица.
Основне мере и инструменти
политике развоја шумарства и ловства су:
1. Удруживање средстава
која се издвајају из буџета Републике Србије преко надлежних министарстава и јавних
прихода општина у области шумарства и водопривреде с приватним сектором.
2. Установљавање јединственог
и једнаког статуса свих шума без обзира на сектор власништва.
3. Удруживање средстава
која се издвајају из буџета Републике Србије преко надлежног министарства и средстава
корисника ловишта.
Ове мере и инструменте
требало би да утврде и примењују министарство надлежно за водопривреду, тј. Републичка
дирекција за воде, Јавно водопривредно предузеће „Морава”, Јавно предузеће за газдовање
шумама „Србијашуме” и општине Ариље, Пожега, Ужице, Чајетина, Нова Варош и Ивањица,
у сарадњи са власницима непокретности/земљишта и корисницима ловишта.
Основне мере и инструменти
политике развоја инфраструктурних система и комуналних објеката су:
1. Удруживање средстава
која се издвајају из буџета Републике Србије преко надлежних министарстава и јавних
прихода општина корисника прве фазе прве етапе водопривредног подсистема „Рзав”
у области водопривреде за измештање и субституцију путева, локалних изворишта и
водовода, развој санитарно безбедног третмана отпадних вода и санитацију сеоских
сметлишта. 
2. Удруживање средстава
која се издвајају из буџета Републике Србије преко надлежних министарстава и јавних
прихода општина за регионалне путеве, уз конкурисање за коришћење средстава ЕУ преко
предприступног програма ISPA после 2004. године. 
3. Удруживање средстава
јавних прихода општина и приватног сектора, уз конкурисање општина за коришћење
средстава ЕУ преко предприступних програма 
SAPARD и ISPA после 2004. године за развој
локалне комуналне инфраструктуре. 
4. Удруживање средстава
јавних прихода општина и приватног сектора, уз конкурисање општина за коришћење
средстава ЕУ преко предприступног програма ISPA, као и програма LIFE и/или UTN и
средстава Европске банке за реконструкцију после 2004. године за санитарно безбедно
депоновање комуналног отпада. 
Ове мере и инструменте
требало би да утврде и примењују министарство надлежно за водопривреду, тј. Републичка
дирекција за воде, Јавно водопривредно предузеће „Морава”, ЈПВ „Рзав”, Републичка
дирекција за путеве, општине Ариље, Пожега, Ужице, Чајетина, Нова Варош и Ивањица
и општинска јавна комунална предузећа, у сарадњи са приватним сектором. 
Основне мере и инструменти
политике развоја јавних служби су:
1. Удруживање средстава
која се издвајају из буџета Републике Србије преко надлежних министарстава и јавних
прихода општина у области јавних служби с приватним сектором, уз конкурисање за
коришћење средстава ЕУ преко предприступног програма 
SAPARD после 2004. године и
средстава Светске банке за програме социјалне и здравствене заштите.
Ову меру требало би да
утврде и примењују министарства надлежна за просвету, здравље, социјалну политику
и културу и општине Ариље, Пожега, Ужице, Чајетина, Нова Варош и Ивањица, у сарадњи
са приватним сектором и одговарајућим невладиним организацијама. 
Основне мере и инструменти
политике развоја туризма су:
1. Удруживање средстава
која се издвајају из буџета Републике Србије преко надлежних министарстава и јавних
прихода општина Ариље, Пожега, Ужице, Чајетина, Нова Варош и Ивањица у области туризма
с приватним сектором.
Ову меру требало би да
утврде и примењују министарство надлежно за туризам и општине Ариље, Пожега, Ужице,
Чајетина, Нова Варош и Ивањица, у сарадњи са приватним сектором. 
Основне мере и инструменти
политике заштите животне средине, природних и културних добара су:
1. Удруживање средстава
која се издвајају из буџета Републике Србије преко надлежних министарстава и јавних
прихода општина корисника прве фазе прве етапе водопривредног подсистема „Рзав”
у области водопривреде за истраживање археолошких локалитета „Kулине”, „Kљештане”
и „Градина”.
2. Удруживање средстава
која се издвајају из буџета Републике Србије преко надлежних министарстава и јавних
прихода општина Ариље, Пожега, Ужице, Чајетина, Нова Варош и Ивањица у области заштите
животне средине, природних и културних добара с приватним сектором.
Ове мере требало би да
утврде и примењују министарства надлежна за водопривреду, заштиту животне средине
и културних добара и општине Ариље, Пожега, Ужице, Чајетина, Нова Варош и Ивањица,
у сарадњи са Заводом за заштиту природе Србије, Заводом за заштиту споменика културе
у Kраљеву и приватним сектором. 
3.2. Kомпензације за
ограничења у развоју
Систем компензација
(услова, обрачуна, модалитета и аранжмана) власницима земљишта и титуларима својине
над земљиштем за настале штете, ускраћивање и умањење добити услед ограничења, као
и компензационих програма (у области развоја пољопривреде и села, локалних инфраструктурних
система, комуналних објеката, јавних служби, туризма и др.) за ограничења у развоју
локалних заједница на подручју Просторног плана, ради спровођења режима и мера заштите
у ужој и широј зони заштите изворишта заједнички утврђују месне заједнице с подручја
Просторног плана и општине Ариље, Пожега, Ужице, Чајетина, Нова Варош, Ивањица,
Горњи Милановац, Лучани и Чачак, уз стручну и организациону подршку Савета за праћење
и координацију спровођења Уговора о имплементацији Просторног плана и министарстава
надлежних за планирање и изградњу простора, саобраћај, пољопривреду, шумарство,
водопривреду и туризам, одговарајућих дирекција, управа и агенција, као и невладиних
организација. 
3.3. Разрада и спровођење
Просторног плана у другим плановима и програмима
Просторни план ће се
спроводити израдом и доношењем секторских/гранских планова и програма, као и разрадом
планских решења урбанистичким плановима и програмима уређења грађевинског земљишта
у складу са законом.
Просторни планови општина
Ариље, Пожега, Чајетина, Ужице, Нова Варош и Ивањица усклађиваће се са планским
решењима овог Просторног плана и ближе ће дефинисати планска решења у вези са привредним
развојем, организовања мреже центара насеља, уређењем грађевинских подручја насеља
и објеката јавних служби у складу са законом. 

3.3.1. Разрада Просторног плана урбанистичким
плановима и програмима
Надлежне скупштине општина
донеће на основу овог просторног плана у периоду до почетка изградње бране „Сврачково”,
а најкасније до 2008. године, следеће урбанистичке планове: 
1. План(ове) детаљне
регулације за локалне путеве и друге инфраструктурне објекте који се супституишу
или измештају из зоне потапања и изградње бране „Сврачково”, чију израду финансирају
Републичка дирекција за воде и општине корисници прве фазе прве етапе водопривредног
подсистема „Рзав”; 
2. План детаљне регулације
за деоницу регионалног пута Р-228, Доњи Љубиш–локалитет Ријека, чију израду финансирају
општине Чајетина и Ариље и Републичка дирекција за путеве; 
3. План општег уређења
насеља Роге и Сврачково, чију израду финансирају Републичка дирекција за воде и
општине корисници прве фазе прве етапе водопривредног подсистема „Рзав”; и 
Урбанистички план за
приступни пут и пратећу инфраструктуру (цевовод сирове воде, далековод и ТТ кабл)
низводно од бране „Сврачково”, донет током 1999. године од стране СО Пожега, у потпуности
је сагласан са овим просторним планом. 
План детаљне регулације
за брану и акумулацију „Сврачково” донеће СО Пожега до краја 2004. године.
Скупштина општине Пожега
донеће на основу Просторног плана у периоду до 2008. године, односно до почетка
прибављања земљишта за потребе изградње бране и акумулације „Сврачково”, следеће
програме:
1. У случају да се прибављање
земљишта не може решити непосредном погодбом: Програм пресељења домаћинстава из
зоне потапања, подбранске зоне и других локација угрожених изградњом бране „Сврачково”,
чију израду финансирају Републичка дирекција за воде и општине корисници прве фазе
прве етапе водопривредног подсистема „Рзав”, и
2. Средњорочни и годишње
програме уређења јавног и осталог грађевинског земљишта за насеља Роге и Сврачково.

3.3.2. Спровођење Просторног
плана у секторским/гранским плановима и програмима
Спровођење и разраду
планских решења и правила утврђених Просторним планом у секторским/гранским плановима
и програмима у складу са законом обезбедиће:
1. Министарство надлежно
за водопривреду, тј. Републичка дирекција за воде, у сарадњи са Јавним водопривредним
предузећем „Морава” и ЈПВ „Рзав” усклађивањем годишњих програма изградње, реконструкције
и одржавања водопривредних објеката у Републици Србији; израдом пројекта антиерозивне
заштите за слив V. Рзава; доношењем средњорочних и годишњих програма управљања водопривредним
подсистемом „Рзав” и програма мониторинга квалитета воде у сливу В. Рзава; а у сарадњи
са министарством надлежним за заштиту животне средине доношењем програма заштите
вода у сливу V. Рзава;
2. Министарство надлежно
за заштиту животне средине у сарадњи са општинама Ариље, Чајетина, Пожега, Ужице,
Нова Варош и Ивањица реализацијом акционих програма заштите животне средине за слив
V. Рзава преко локалних Агенди 21.
3. Скупштине општина
Ариље, Чајетина, Пожега, Ужице, Нова Варош и Ивањица, у сарадњи са министарством
надлежним за пољопривреду и асоцијацијама пољопривредних произвођача, власницима
земљишта и корисницима којима је уступљено коришћење дела рибарског подручја, испитивањем
агропедолошких особина земљишта; доношењем интегралних програма уређења пољопривредног
земљишта и атара, пашних основа и комплексних програма уређења пашњака, програма
развоја органске, тј. еколошке производње хране, програма развоја сточарства, програма
подизања и обнављања мањих плантажних засада јагодастог и коштичавог воћа.
4. Kорисници рибарских
подручја доношењем средњорочних и годишњих програма унапређења рибарства.
5. Јавно предузеће за
газдовање шумама „Србијашуме” ревизијом општих и посебних основа за газдовање шумама;
у сарадњи са власницима земљишта израдом програма газдовања шумама у приватном власништву,
којима би се поузданије утврдило стање ових шума, а плановима газдовања уважили
општи водозаштитни и посебни поседнички интереси за сваки део шуме. 
6. Kорисници ловног подручја,
односно ловишта доношењем ловних основа за газдовање ловним подручјем и ловиштем
и годишњих планова газдовања ловиштима.
7. Републичка дирекција
за путеве, у сарадњи са општинама Ариље, Чајетина, Пожега, Ужице, Нова Варош и Ивањица
усклађивањем средњорочних и годишњих програма одржавања, заштите и развоја регионалних
путева.
8. Скупштине општина
Пожега и Ужице, тј. општинске дирекције за путеве, усклађивањем средњорочних и годишњих
програма развоја локалних путева.
9. Скупштине општина
Ариље, Чајетина, Пожега, Ужице, Нова Варош и Ивањица доношењем средњорочних и годишњих
програма развоја водоводне и канализационе инфраструктуре; двогодишњих програма
управљања отпадом и одлука о комуналном реду у општинама.
10. Јавно предузеће
„Електропривреда Србије”, у сарадњи са Јавним предузећем за дистрибуцију електричне
енергије „Електродистрибуција” из Ужица усклађивањем средњорочних планова, односно
двогодишњих програма развоја енергетике, односно дистрибуције електричне енергије.

11. Скупштине општина
Ариље, Чајетина, Пожега, Ужице, Нова Варош и Ивањица, у сарадњи са надлежним министарствима,
месним заједницама, приватним сектором и невладиним организацијама, утврђивањем
општинске политике здравствене заштите, социјалне заштите и развоја културе и физичке
културе и доношењем акта о мрежи објеката дечјих вртића и основних школа у општини.

12. Скупштине општина
Пожега и Чајетина, у сарадњи са министарством надлежним за туризам, доношењем програма
интегралног развоја туризма и рекреације за туристичко место Роге–Бања Роге–Витача
и туристичко место Сирогојно. 
13. Завод за заштиту
природе Србије, у сарадњи са општинама Ариље, Чајетина, Пожега, Ужице, Нова Варош
и Ивањица и приватним сектором, усклађивањем средњорочних и годишњих програма заштите
и уређења природних добара.
14. Завод за заштиту
споменика културе у Kраљеву, у сарадњи са општинама Ариље, Чајетина, Пожега, Ужице,
Нова Варош и Ивањица и приватним сектором, утврђивањем годишњих програма истраживања
и заштите (непокретних) културних добара. 
3.4. Подршке имплементацији
Просторног плана
3.4.1. Подршка информационог,
мониторинг и контролног система имплементацији Просторног плана
Управљање заштитом, развојем
и уређењем простора у складу са планским решењима и правилима утврђеним Просторним
планом подразумева развој информационих и мониторинг система и унапређење контролних
система у различитим областима, које ће у складу са законом обезбедити:
– за развој информационих
и мониторинг система 
1. Јавно водопривредно
предузеће „Морава”, у сарадњи са ЈПВ „Рзав” и општинским јавним комуналним предузећима
за водовод и канализацију израдом катастра загађивача вода за слив Великог Рзава;
праћењем засипања акумулације; периодичним испитивањем абиотичких и биотичких карактеристика
акумулације и низводног тока Великог Рзава и израдом економских анализа коришћења
воде.
2. Министарство надлежно
за водопривреду, тј. Републичка дирекција за воде, у сарадњи са Јавним водопривредним
предузећем „Морава” и ЈПВ „Рзав” успостављањем система мониторинга квалитета воде
и система мониторинга управљања водопривредним подсистемом „Рзав”, као и припремом
за укључивање водопривредног подсистема „Рзав” у водопривредни информациони систем
Србије; а у сарадњи са Републичким хидрометеоролошким заводом успостављањем мониторинга
метеоролошких параметара у зони акумулације.
3. Министарство надлежно
за послове надзора и моиниторинга водопривредних објеката континуалним оскултационим
осматрањем и систематском контролом водозахватних објеката и бране.
4. Министарство надлежно
за пољопривреду, у сарадњи са министарством надлежним за заштиту животне средине
и општинама Ариље, Чајетина, Пожега, Ужице, Нова Варош и Ивањица израдом катастра
загађивача пољопривредног земљишта за слив Великог Рзава и успостављањем мониторинга
пољопривредног земљишта.
5. Скупштине општина
Ариље, Чајетина, Пожега, Ужице, Нова Варош и Ивањица, у сарадњи са Републичким геодетским
заводом, иновирањем катастарског премера и ажурирањем података о површинама земљишта
по власницима и културама. 
6. Министарство надлежно
за шумарство, тј. Управа за шуме у сарадњи са Републичким геодетским заводом успостављањем
инвентара шума (у јавном и приватном власништву); а у сарадњим са Јавним предузећем
за газдовање шумама „Србијашуме” успостављањем информационог и мониторинг система
о шумама. 
7. Завод за заштиту природе
Србије и Завод за заштиту споменика културе у Kраљеву ажурирањем регистара природних
и непокретних културних добара. 
– за унапређење контролних
система 
8. Министарство надлежно
за санитарну заштиту појачаним надзором над спровођењем мера санитарне заштите изворишта.
9. Министарства надлежна
за водопривреду, тј. Републичка дирекција за воде, санитарне заштите, заштите животне
средине и општинске управе Ариља, Чајетине, Пожеге, Ужица, Нове Вароши и Ивањице
појачаним надзором над радом објеката и постројења за пречишћавање и дистрибуцију
воде за пиће и објеката и постројења за прикупљање и пречишћавање отпадних комуналних
и загађених атмосферских вода.
10. Општинске управе
Ариља, Чајетине, Пожеге, Ужица, Нове Вароши и Ивањице, у сарадњи са министарством
надлежним за пољопривреду, појачаним надзором над коришћењем, заштитом и уређењем
пољопривредног земљишта, порибљавањем водотока и акумулације и рибарства, применом
средстава за заштиту биља и других хемијских средстава и појачаним ветеринарско-санитарним
надзором.
11. Министарство надлежно
за шумарство, тј. Управа за шуме и општинске управе Ариља, Чајетине, Пожеге, Ужица,
Нове Вароши и Ивањице појачаним надзором над газдовањем шумама и остваривањем водозаштитне
функције шума. 
12. Министарство надлежно
за заштиту животне средине и општинске управе Ариља, Чајетине, Пожеге, Ужица, Нове
Вароши и Ивањице појачаним надзором над обављањем и контролом утицаја активности
на простору акумулације (порибљавање, спортски риболов, акватуризам и сл.) и слива
(саобраћај, пољопривреда, туризам и др.) на квалитет животне средине.
13. Министарства надлежна
за заштиту животне средине и културу, у сарадњи са надлежним заводима за заштиту
природе и споменика културе, појачаним надзором над заштитом природних и непокретних
културних добара у току изградње и експлоатације објеката прве фазе прве етапе водопривредног
подсистема „Рзав”. 
14. Општинска управа
Пожеге појачаним надзором над коришћењем и изградњом простора резервисаног за прву
фазу прве етапе водопривредног подсистема „Рзав” до његовог привођења планираној
намени и простора уже зоне заштите акумулације „Сврачково”. 
15. Општинске управе
Ариља, Чајетине, Пожеге, Ужица, Нове Вароши и Ивањице појачаним надзором над стањем
комуналних објеката, пружањем комуналних услуга и обављањем комуналних делатности.

3.4.2. Препоруке за институционално-организациона
подршку имплементацији Просторног плана
Управљање заштитом, развојем
и уређењем простора у складу са планским решењима и правилима утврђеним Просторним
планом подразумева и низ институционално-организационих мера које би требало да
се предузимају у општинама Ариље, Чајетина, Пожега, Ужице, Нова Варош и Ивањица
и у приватном сектору у тим општинама, у сарадњи са републичким ресорним органима,
републичким и регионалним организацијама, невладиним организацијама и асоцијацијама
грађана, и то:
1. Организационо и кадровско
јачање општинских инспекцијских служби ради контроле коришћења, изградње и уређења
простора, као и општинских управа и/или организација (на регионалном нивоу управљања)
за управљање заштитом животне средине и развој партнерства с невладиним организацијама
заинтересованим за унапређење животне средине.
2. Иницирање координираног
управљања животном средином на интерлокалном (асоцијације општина) и/или регионалном
нивоу управљања. 
3. Побољшање координације
општинских јавних предузећа за комуналне делатности и општинских управа (урбанистичке,
катастра и др.) у погледу обједињавања активности на прибављању и уређењу грађевинског
земљишта, побољшању инфраструктурне опремљености и комуналне уређености подручја.

4. Развој и модернизацију
ветеринарске и стручне пољопривредне службе; а у оквиру рада стручне пољопривредне
службе обезбеђење стручног саветодавства и информативно-едукативне подршке за перманентно
информисање и образовање пољопривредних произвођача, посебно у погледу примене метода
органске производње хране, контролисаног и интегралног прихрањивања и заштите биља,
адекватне исхране и неге стоке, антиерозивне обраде земљишта и др.
5. Формирање посебног
интерлокалног одбора/савета за развој пољопривреде и руралног подручја за координацију
осталих активности које су, директно или индиректно, повезане с коришћењем, заштитом
и уређењем пољопривредног земљишта и насеља.
6. Удруживање пољопривредних
произвођача у интересне асоцијације или задруге ради специјализације, унапређења,
контроле квалитета и маркетинга пољопривредне производње. 
7. Интересно повезивање
асоцијација, тј. задруга пољопривредних произвођача са сфером прераде и промета
пољопривредно-прехрамбених производа. 
8. Укључивање приватног
сектора у пружање услуга јавних служби и коришћење објеката у јавном власништву.
9. Организовање примарне
здравствене и социјалне заштите, предшколског образовања и васпитања, специјализованих
програма основног образовања и културе, посебно водећи рачуна о специфичности руралних
подручја (структура и размештај становништва, комуникације и сл.) и развојним интересима
који кроз прихватљив ниво квалитета живљења обезбеђују демографско одржање локалних
популација.
10. Развој и модернизација
туристичких организација општина, ради организације информатичко-маркетиншке подршке
развоју туризма. 
11. Удруживање и клубско
организовање туристичких активности спортско-рекреативне понуде у простору и туристичким
местима. 
Управљање заштитом, развојем
и уређењем подручја Просторног плана би требало да се заснива на координираном деловању
локалних самоуправа, путем јавног институционално-организационог аранжмана за имплементацију
компензационих шема и програма. 
Одговарајући институционално-организациони
аранжман за управљање развојем, заштитом и уређењем простора би требало да формирају
општине обухваћене Просторним планом и општине корисници регионалног подсистема
водоснабдевања „Рзав”, у сарадњи са републичким ресорним органима, заинтересованим
организацијама, предузећима, невладиним организацијама и приватним сектором. 
Институционално-организациони
аранжман за управљање развојем, заштитом и уређењем простора би требало да се финансира
из јавних прихода општина и/или из дела економске цене пружања водопривредних услуга.