На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Радне групе за припрему предлога полазних основа за консолидацију пословања и проналажење стратешког партнера „ХИП – Петрохемија” АД Панчево – у реструктурирању

	"Службени гласник РС", број 61 од 11. јуна 2014.
 
1. Образује се Радна група за припрему предлога полазних основа за консолидацију пословања и проналажење стратешког партнера „ХИП – Петрохемија” АД Панчево – у реструктурирању (у даљем тексту: Радна група).
2. Задатак Радне групе је да предложи основне смернице за спровођење пословне и финансијске консолидације пословања „ХИП – Петрохемија” АД Панчево – у реструктурирању, да води активности неопходне за проналажење потенцијалних стратешких партнера ради трајне стабилизације пословања, као и окончања поступка приватизације „ХИП – Петрохемија” АД Панчево – у реструктурирању.
3. У Радну групу, именују се:
– за председника Радне групе:
проф. др Душан Вујовић, министар привреде;
– за заменика председника Радне групе:
Ивица Којић, Кабинет председника Владе;
– за чланове Радне групе:
1) Борис Драговић, шеф Кабинета министра финансија;
2) Ненад Мијаиловић, помоћник министра финансија;
3) Никола Петровић, генерални директор ЈП „Електромрежа” Србије;
4) Душан Бајатовић, генерални директор ЈП „Србијагас”, Нови Сад;
5) Горан Стојиљковић, председник Надзорног одбора „ХИП – Петрохемија” АД Панчево – у реструктурирању;
6) Велимир Унковић, генерални директор „ХИП – Петрохемија” АД Панчево – у реструктурирању.
4. Радна група образује се на период до реализације задатака из тачке 2. ове одлуке. 
	
5. Административно-техничке послове за потребе Радне групе обављаће Министарство привреде.
6. Радна група ће Влади доставити извештај о раду најмање на сваких 90 дана.
7. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 02-5420/2014-1
У Београду, 10. јунa 2014. године
Влада
Председник,
Александар Вучић, с.р.