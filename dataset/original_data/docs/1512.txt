На основу члана 5. Закона о условима за обављање послова вештачења ("Службени гласник Социјалистичке Републике Србије", број 16/87),
Републички секретар за правосуђе и управу, доноси

 
УПУТСТВО

о начину вођења регистра друштвено-правних лица и регистра сталних вештака који врше послове вештачења
"Службени гласник СРС", број 24 од 27. јуна 1987. 
 
1. Овим упутством прописује се садржина и начин вођења евиденција о друштвено-правним и физичким лицима која врше послове вештачења.

 
2. Евиденције из тачке 1. овог упутства, путем регистра друштвено-правних лица и регистра сталних вештака води Републички секретаријат за правосуђе и управу и садрже:

 
    А) - назив и седиште друштвено-правног лица (члан 3. Закона);
        - делатност друштвено-правног лица;
        - подаци о испуњености материјалних услова, техничких услова за обављање послова вештачења, подаци о упису у судски регистар, односно подаци о оснивачком акту (чл. 14. и 15. Закона);
        - подаци о врстама вештачења које друштвено-правно лице може обављати;
        - подаци о испуњености услова за вршење послова вештачења за сваког појединог вештака, по областима (члан 16. Закона);
        - датум уписа,
        - подаци о примедбама на рад радника друштвено-правних лица која обављају послове вештачења;
        - подаци о брисању;

 
    Б) - име и презиме сталног вештака;
        - подаци о стручној спреми, стручној оспособљености, врсти, природи посла који обавља или је обављао, о осуђиваности, односно неосуђиваности и др. (члан 19. Закона);
        - подаци о начину обављања вештачења (члан 27);
        - подаци о врсти и области вештачења;
        - подаци о упису, достављању решења, жалби на упис;
        - подаци о свечаној изјави;
        - подаци о радној заједници сталних вештака;
        - подаци о захтеву или предлогу за брисање;
        - подаци о кривичном поступку против сталног вештака;
        - подаци о примедбама на рад сталног вештака.

 
3.  Евиденција се води на обрасцима Р1 и Р2 који су саставни део овог упутства.

 
4. У обрасцу Р1 уносе се подаци за друштвено-правна лица која обављају послове вештачења.

 
5.  У обрасцу Р2 уносе се подаци за физичка лица која обављају послове сталног вештака.

 
6.  Ово упутство ће се објавити у "Службеном гласнику Социјалистичке Републике Србије".

 
Број: 011-61/87-01
У Београду, 12. јуна 1987. године
Републички секретаријат за правосуђе и управу
Републички секретар,
Драган Шапоњић, с.р.
 
 

Обрасци
 
Образац Р1
 





Назив и седиште друштвено-правног лица

Делатност друштвено правног лица

Подаци из чл. 15. и 16. Закона

Врста вештачења која друштвено правна лица могу обављати

Подаци о појединим вештацима (члан 16.)

Датум уписа

Примедбе на рад радника друштвено -правног лица

Подаци о брисању


1

2

3

4

5

6

7

8


 

 

 

 

 

 

 

 
 
 
Образац Р2
 





Презиме и име сталног вештака

Подаци из члана 19. Закона

Начин обавља-ња вешта-чења (члан 17.)

Врста и област вешта-чења

Упис, доста-вљање решења, жалба

Датум свечане изјаве

Подаци о радној заје-дници сталних вештака

Подаци о захтеву или предлогу за вешта-чење

Подаци о кривичном поступку

Подаци о приме-дбама


1

2

3

4

5

6

7

8

9

10