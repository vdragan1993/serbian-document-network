На
основу тачке 47. став 2. Одлуке о основама јединствене методологије и
јединственим показатељима за израду планова одбране („Службени лист СФРЈ“, бр.
11/86), 
савезни секретар за унутрашње послове прописује
 
 
УПУТСТВО

о планирању мера безбедности и самозаштите у плановима одбране
„Службени
лист СФРЈ", број 31 од 30. априла 1987. 
 
 
1. Овим упутством
прописују се садржај и начин израде документа плана одбране, који се односи на
мере безбедности и самозаштите (у даљем тексту: документ плана одбране)
основних и других организација удруженог рада, месних заједница и других
самоуправних организација и заједница, друштвено-политичких и других друштвених
организација и друштвено-политичких заједница (у даљем тексту: субјекти
планирања). 
 
2. Планирање мера
безбедности и самозаштите и утврђивање задатака за њихово спровођење заснива се
на процени из плана одбране субјекта планирања и сагледавању свих чињеница и
околности, које угрожавају безбедност субјекта планирања за време ратног стања
или у случају непосредне ратне опасности. 
Из процене, у смислу
става 1. овог члана, сагледавају се и анализирају, нарочито: 
1) снаге и средства
евентуалног агресора – оружане снаге, војно-полицијске и снаге за вођење
специјалног рата агресора, чија би се делатност могла очекивати на територији
субјекта планирања; 
2) снаге и делатност
других непријатељских структура – непријатељске емиграције и унутрашњег
непријатеља чије је деловање од раније познато или се претпоставља њихово
експонирање; 
3) утицај
криминалних и других негативних појава, а посебно напади на друштвену и
приватну имовину, мито и корупција, недозвољена трговина, кријумчарење,
дезертерство и избегавање служења у оружаним снагама и цивилној заштити,
неодазивање на позиве друштвено-политичких организација, одбијање сарадње са
органима безбедности, ширење пропаганде против друштвеног система и друге
појаве које се могу очекивати за време ратног стања или у случају непосредне
ратне опасности; 
4) сопствене снаге и
средства и могућност њиховог ангажовања – број и оспособљеност радних људи и
грађана и расположива материјално-техничка средства за спровођење мера
безбедности и самозаштите; 
5) снаге и средства
других субјеката безбедности и самозаштите – оружане снаге, снаге органа
унутрашњих послова, снаге и средства органа и организација суседних ужих и
ширих друштвено-политичких заједница са којима се предвиђа сарадња и садејство;

6) утицај простора и
времена – рељефа, астрономских и метеоролошких услова на спровођење мера
безбедности и самозаштите; 
7) угроженост
личности за које је прописана посебна заштита и угроженост објеката субјекта
планирања посебно значајних за одбрану и безбедност. 
 
3. Документ плана
одбране садржи: 
1) мере безбедности
и самозаштите; 
2) задатке и
поступке на спровођењу мера безбедности и самозаштите; 
3) организацију
спровођења мера безбедности и самозаштите. 
Документ плана
одбране може да садржи и друге прилоге из области безбедности и самозаштите
које пропишу надлежни органи, сагласно својим законским и другим овлашћењима.
 
4. У делу документа
плана одбране који се односи на мере безбедности и самозаштите планирају се
мере које субјект планирања треба да спроводи за време ратног стања или у
случају непосредне ратне опасности на заштити: 
1) људства; 
2) докумената и
података; 
3) објекта и других
материјалних добара. 
У оквиру мера
заштите људства планирају се, поред планираних мера за мирнодопске услове рада,
и мере заштите од агресора и свих других штетних утицаја спољњег и унутрашњег
непријатеља, а нарочито: 
1) заштита од психолошко-пропагандних,
обавештајних и других субверзивних активности, планирањем идејно-политичких,
кадровских, васпитно-образовних, техничких, организационих,
информативно-пропагандних, нормативних и других мера; 
2) физичко-техничка
заштита од агресора и других непријатељских дејстава, планирањем благовременог
обавештавања и склањања становништва и других радњи и поступака; 
3) посебна заштита
личности у складу са одлукам а надлежних савезних, републичких и покрајинских
органа; 
4) заштита у току
непосредне ратне опасности, мобилизације, евакуације - измештања, живота и рада
на ратној локацији или привремено запоседнутој територији. 
У оквиру мера
заштите докумената и података планира се, нарочито: 
1) заштита тајних
докумената и података који се односе на план одбране; 
2) чување и
коришћење других докумената и података посебно значајних, утврђивањем и
спровођењем нормативних аката у којима се ближе уређује та материја; сређивањем
и разврставањем по степену поверљивости докумената; микрофилмовањем, склањањем
или уништавањем поверљивих докумената у случају напуштања мирнодопске локације;

3) заштита тајности
информација које се преносе средствима везе. 
У оквиру мера
заштите објеката и других материјалних добара планира се, нарочито: 
1) физичко-техничка
заштита објеката посебно значајних за субјект планирања, израдом планова
заштите са упутством за извршење тих планова; 
2) физичко-техничка
заштита објеката које надлежни орган одреди као објекте посебно значајне за
одбрану земље; 
3) физичко-техничка
заштита објеката на ратној локацији или привремено запоседнутој територији; 
4) заштита друштвене
имовине и добара, као и личне имовине грађана; 
5) појачана заштита
од пожара; 
6) спречавање
диверзија и саботажа. 
 
5. У делу документа
плана одбране који се односи на задатке и поступке на спровођењу мера
безбедности и самозаштите, субјект планирања утврђује: 
1) конкретне задатке
и поступке на реализацији планираних мера безбедности и самозаштите, по мерама
и носиоцима; 
2) опште и посебне
дужности извршилаца послова и задатака и начин спровођења мера безбедности и
самозаштите. 
Уз документ плана
одбране могу да се израђују скице, шеме, табеле и други прегледи реализације
задатака. 
 
6. У документу плана
одбране разрађује се организација спровођења мера безбедности и самозаштите.
Субјект планирања планира, усклађује и утврђује, нарочито: 
1) ангажовање
сопствених снага и средстава, а по потреби и снага и средстава садејствујућих
органа; 
2) међусобну
хоризонталну и вертикалну повезаност субјеката планирања; 
3) начин
координације и методе међусобне сарадње и садејства ради ефикасне реализације
планираних мера и спровођења утврђених задатака. 
 
7. Субјекти
планирања упознају носиоце реализације са планираним мерама безбедности и
самозаштите и утврђеним задацима и поступцима и оспособљавају их за спровођење
тих задатака и поступака. 
 
8. Ово упутство
ступа на снагу осмог дана од дана објављивања у „Службеном листу СФРЈ".
 
Број: 87/1
20. априла 1987.
године
Београд

Савезни секретар за  

унутрашње послове,

Доброслав Ћулафић,
с. р.