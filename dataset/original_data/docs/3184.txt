ЗАКОН


о задужењу Србије и Црне Горе код Међународног удружења за развој (Компонента 
Србија и Црна Гора - Пројекат за Србију)*


"Службени 
лист СЦГ", бр. 
44 од 22. октобра 2005, 53 од 23. децембра 2005.

 


*Службени лист СЦГ“, број 53/2005


 

 


Члан 1.


Србија и Црна Гора задужује се у износу од 13.900.000 
SDR 
(тринаест милиона девет стотина хиљада специјалних права вучења), код 
Међународног удружења за развој, ради финансирања Компонента Србија и Црна 
Гора - Пројекат за Србију*.

 


*Службени лист СЦГ“, број 53/2005

 


Члан 2.


Задужење из члана 1. овог закона извршава се на основу Споразума о кредиту за 
развој Компонента Србија и Црна Гора - Пројекат за Србију* 
између Србије и Црне Горе, као зајмопримца и Међународног удружења за развој, 
као зајмодавца.

 


*Службени лист СЦГ“, број 53/2005

 


Члан 3.


Србија и Црна Гора обавезује се да 
отвори и одржава депозитни рачун у еврима у банци прихватљивој за Међународно 
удружење за развој, са искључивом наменом повлачења средстава кредита из члана 
1. овог закона.*

 


*Службени лист СЦГ“, број 53/2005

 


Члан 4.


Република Србија ће у року од 30 дана од дана ступања на снагу овог закона дати 
Србији и Црној Гори контрагаранцију којом ће гарантовати уредну отплату кредита.

 


Члан 5.


Ради измиривања обавеза из овог закона, Република Србија је дужна да обезбеђује 
средства за уредну отплату обавеза по Споразуму о кредиту за развој из члана 2. 
овог закона.


Средства из става 1. овог члана Република Србија преноси на посебан рачун Србије 
и Црне Горе код Народне банке Србије, са искључивом наменом отплате обавеза из 
Споразума о кредиту за развој из члана 2. овог закона.

 


Члан 6.


Србија и Црна Гора измириваће обавезе према Међународном удружењу за развој по 
основу средстава из члана 5. овог закона, а под условима и роковима утврђеним 
Споразумом о кредиту за развој из члана 2. овог закона.

 


Члан 7.


Народна банка Србије наплаћује од Републике Србије трошкове за трансфер 
средстава за отплату обавеза Међународном удружењу за развој, као и провизију за 
услуге које пружа у смислу овог закона.


Курсне разлике којем могу настати у вези са измиривањем обавеза из овог закона 
сноси Република Србија.

 


Члан 8.


Овај закон ступа на снагу наредног дана од дана објављивања у "Службеном листу 
СЦГ".