Редакцијски пречишћен текст
 
 
 
На основу члана 123. тачка 3. Устава Републике Србије, а у вези са Законом о буџетском систему („Службени гласник РС”, број 54/09) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08),

Влада доноси


 


 


УРЕДБУ


о ослобађању плаћања затезне камате по одобреним краткорочним кредитима датим физичким лицима за финансирање регистрованих пољопривредних газдинстава у циљу подстицања развоја пољопривредне производње


„Службени гласник РС“, бр. 
	44 од 30. јуна 2010, 101 од 29. децембра 2010, 56 од 29. 
	јула 2011, 100 од 29. децембра 2011.


 


 


Члан 1.


Овом уредбом уређују се услови и начин ослобађања плаћања затезне камате по одобреним краткорочним кредитима датим за финансирање пољопривредних газдинстава физичким лицима, по 
	* Уредби о утврђивању Програма мера за подстицање развоја пољопривредне производње за 2005. годину („Службени гласник РС”, бр. 139/04, 10/05, 51/05 и 60/05), Уредби о утврђивању Програма мера за подстицање развоја пољопривредне производње за 2006. годину („Службени гласник РС”, број 3/06) и Уредби о утврђивању Програма мера за подстицање развоја пољопривредне производње за 2007. годину („Службени гласник РС”, бр. 73/07 и 113/07) .

 

*Службени 
	гласник РС, број 100/2011

Члан 2.


Пословна банка која је одобрила кредит вршиће ослобађање плаћања затезне камате из члана 1. ове уредбе ако се књиговодствено стање дуга – главница и редовна камата измире до 30.
	јуна 2012. године*.


 


*Службени гласник РС, број 
	100/2011 


  


Члан 3.*


Пословна банка која је одобрила кредит вршиће ослобађање плаћања затезне камате за одобрене краткорочне кредите под условима и на начин прописан овом уредбом.*


 


*Службени гласник РС, број 101/2010


 


Члан 4.


Спровођење ове уредбе надзире министарство надлежно за послове пољопривреде. 



 


Члан 5.


Ова уредба ступа на снагу осмог дана од дана објављивања у „Службеном гласнику Републике Србије”.

 
05 број 110-4606/2010
У Београду, 24. јуна 2010. године
Влада
Први потпредседник Владе –
заменик председника Владе,
Ивица Дачић, с.р.