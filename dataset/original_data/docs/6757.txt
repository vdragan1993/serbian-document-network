На основу члана 46. став 2. тач. 3) и 4), а у вези са чланом 19, чланом 47. став 2. тачка 1), и чланa 37. став 1. Закона о енергетици („Службени гласник РС”, бр. 57/11, 80/11 – исправка, 93/12 и 124/12), 
	
Савет Агенције за енергетику Републике Србије, на 266. седници од 24. јуна 2014. године, донео је 
	
 
ОДЛУКУ
о начину, поступку и роковима вођења књиговодствених евиденција, спровођења раздвајања рачуна по делатностима и доставе података и документације за потребе регулације

	"Службени гласник РС", број 65 од 27. јуна 2014.
 
1. Предмет и циљ уређивања
Овом одлуком ближе се утврђује начин, поступак и рокови за вођење пословних књига као књиговодствених евиденција за потребе регулације, спровођење раздвајања рачуна енергетских субјеката по делатностима и доставу података и документације неопходних за рад и праћење ефикасности раздвајања рачуна од стране Агенције за енергетику Републике Србије (у даљем тексту: Агенција) у смислу закона који уређује област енергетике (у даљем тексту: Закон). 
	
Вођењем пословних књига и спровођењем раздвајања рачуна по делатностима сагласно Закону и овој одлуци обезбеђује се: 
	
1) састављање истинитог и поштеног прегледа финансијског положаја енергетског субјекта и успешности његовог укупног пословања и пословања по делатностима;
2) спречавање дискриминације учесника на тржишту;
3) спречавање међусобног субвенционисања између више делатности које енергетски субјект обавља;
4) подстицање економске и енергетске ефикасности;
5) услов за правилно одређивање висине регулисаних цена услуга, енергије и енергената и праћење њихове оправданости од стране Агенције.
2. Опште одредбе
2.1. Енергетски субјект који обавља енергетску делатност применом регулисане цене на коју Агенција даје сагласност (у даљем тексту: енергетски субјект), организује рачуноводство, води пословне књиге, саставља финансијске извештаје и обезбеђује њихову ревизију у складу са законом који уређује област рачуноводства, законом који уређује ревизију и законом који уређује положај привредних субјеката, при чему, за потребе одређивања и праћења регулисане цене (у даљем тексту: за потребе регулације), у својим интерним обрачунима истовремено води и посебне књиговодствене евиденције и спроводи раздвајање рачуна по делатностима и доставља податке и документацију на начин утврђен Законом и овом одлуком.
2.2. Обавезу вођења пословних књига и спровођење раздвајања рачуна по делатностима као и обавезу припреме и доставе података и документације сагласно Закону и овој одлуци има енергетски субјект ако обавља:
1) најмање две енергетске делатности применом цена одређених на основу методологија које доноси Агенција (у даљем тексту: регулисане енергетске делатности), или
2) најмање једну регулисану енергетску делатност и:
– најмање једну енергетску делатност чија се цена слободно формира на тржишту, 
	
и/или
– најмање једну делатности која није енергетска делатност у смислу Закона. 
	
Енергетски субјект који обавља само једну делатност а та делатност је регулисана енергетска делатност, води пословне књиге и припрема и Агенцији доставља податке и документацију у складу са прописима који уређују област рачуноводства и овом одлуком.
3. Вођење пословних књига по делатностима 
3.1. Вођење пословних књига и спровођење раздвајања рачуна по делатностима за потребе регулације у смислу Закона обухвата:
1) организовање рачуноводства и вођење пословних књига на начин којим се свака од делатности третира као посебан сегмент пословања, при чему се збирно књиже све пословне промене настале у обављању делатности које нису енергетске у смислу Закона;
2) признавање и вредновање имовине, обавеза и капитала, прихода и расхода у складу са законом који уређује област рачуноводства, осим ако за потребе регулације овом одлуком није друкчије прописано; 
	
3) састављање биланса стања и биланса успеха за сваку делатност појединачно; 
	
4) ревизију редовних годишњих финансијских извештаја у складу са законом која потврђује поштовање начела избегавања дискриминације и међусобног субвенционисања;
5) припрему и достављање података и документације Агенцији, у роковима и на начин прописан тачком 11. ове одлуке. 
	
3.2. Енергетски субјект из тачке 2.2. став 1. ове одлуке води пословне књиге раздвојене по делатностима на основу веродостојних рачуноводствених исправа, систематски током пословне године која је једнака календарској, осим у случајевима предвиђеним законом који уређује област рачуноводства.
Енергетски субјект књижи пословне промене у законом прописаном року, рачунајући од дана настанка пословне промене, односно дана пријема рачуноводствене исправе, а нарочито: 
	
1) екстерне пословне приходе (рачуни група 60 до 65);
2) екстерне пословне расходе (рачуни група 50 до 55), осим трошкова за надокнаду губитака у преносном систему, односно дистрибутивном систему електричне енергије, систему за транспорт природног гаса, односно дистрибутивном систему за природни гас (у оквиру рачуна 513);
3) нематеријална улагања, некретнине, постројења и опрема (рачуни група 01 без 013, 020, 022, 023, 026, 027 (део), 028 (део) и 029);
4) резервисања за накнаде и друге бенефиције запослених (рачун 404), и
5) одложене приходе и примљене донације (рачун 495).
Енергетски субјект може да књижи накнадно, по истеку пословне године, следеће пословне промене и то:
1) интерне пословне приходе (рачуни група 60 до 65);
2) интерне пословне расходе (рачуни група 50 до 55); 
3) трошкове за надокнаду губитака у преносном, односно дистрибутивном систему електричне енергије, систему за транспорт природног гаса, односно дистрибутивном систему за природни гас (у оквиру рачуна 513). 
	
4. Регулаторни контни оквир
Енергетски субјект књижи пословне промене у пословним књигама на одговарајућим рачунима прописаним контним оквиром за привредна друштва, задруге и предузетнике донетим у складу са законом који уређује област рачуноводства.
Енергетски субјект основне (троцифрене) рачуне прописане контним оквиром из става 1. ове тачке на којима књижи пословне промене у складу са законом који уређује рачуноводство, за потребе регулације рашчлањује на посебне аналитичке рачуне како су они дати у Прилогу 1 који чини саставни део ове одлуке, и сваком од регулаторних аналитичких рачуна из Прилога 1 додељује ознаку (четвороцифрену или са више цифара).
Када енергетски субјект који је оператор система у смислу Закона и енергетски субјект који обавља делатност транспорта нафте нафтоводима, систем (мрежу и прикључке, односно мрежу и резервоаре у функцији транспорта нафте) гради у властитој режији, он отвара посебне регулаторне аналитичке рачуне за сваку врсту пословног расхода (трошкови материјала, услуга, зарада и др.) који се директно укључује у вредност преносног система, дистрибутивног система електричне енергије, система за транспорт природног гаса, дистрибутивног система за природни гас, односно система за транспорт нафте нафтоводима.
5. Кључеви за распоређивање заједничких билансних позиција
Енергетски субјект за потребе регулације обезбеђује књижење насталих пословних промена на рачунима имовине, обавеза и капитала, приходима и расходима њиховим директним распоређивањем на ону делатност на коју се настала пословна промена односи.
Када се настала пословна промена не може директно распоредити на једну делатност јер се односи на две или више делатности које енергетски субјект обавља, такву промену енергетски субјект распоређује у складу са правилима за распоређивање заједничких билансних позиција (у даљем тексту: кључеви) која је утврдио у свом општем акту о рачуноводству и рачуноводственим политикама које доноси у складу са Законом и законом који уређује област рачуноводства.
Кључеви за заједничке оперативне трошкове, заједничка средства, заједничке трошкове амортизације и заједничке остале приходе утврђени методологијама за одређивање регулисаних цена које доноси Агенција обавезујући су за све енергетске субјекте из тачке 2.2. став 1. ове одлуке. 
	
Преглед кључева за заједничке оперативне трошкове, заједничка средства, заједничке трошкове амортизације и заједничке остале приходе дат је у Прилогу 2 ове одлуке и чини њен саставни део. 
	
Агенција може усвојити образложени захтев енергетског субјекта за отпочињање примене друкчијих кључева од оних који су утврђени овом одлуком. 
	
Кључеве за распоређивање свих осталих заједничких билансних позиција енергетски субјект утврђује самостално, уважавајући при том природу ових заједничких билансних позиција.
6. Регулаторна номенклатура некретнина, постројења и опреме са годишњим стопама амортизације
Енергетски субјект књижи пословне промене на рачунима некретнина, постројења и опреме раздвојено по делатностима и примењује годишње стопе амортизације које је, у складу са законом који уређује област рачуноводства, утврдио у свом општем акту о рачуноводству и рачуноводственим политикама, а које исказује и у својим годишњим финансијским извештајима.
Ако вредност појединих некретнина, постројења и опреме и њихове годишње стопе амортизације одређене у складу са овом одлуком одступају од оних које енергетски субјект примењује на основу општег акта о рачуноводству и рачуноводственим политикама који доноси у складу са законом који уређује рачуноводство, енергетски субјект, за потребе регулације, обезбеђује вођење посебне евиденције о бруто, исправци и нето вредности ових некретнина, постројења и опреме применом годишњих стопа амортизације утврђених овом одлуком, уколико су оне ниже од оних које је одредио у складу са законом који уређује рачуноводство.
У случају из става 2. ове тачке енергетски субјект припрема и обезбеђује податке у писаној и у електронској форми.
Преглед номенклатуре одређених некретнина, постројења и опреме са припадајућим годишњим стопама амортизације дат је у Прилогу 3 ове одлуке и чини њен саставни део. 
	
Годишње стопе амортизације некретнина, постројења и опреме из Прилога 3 ове одлуке одређују се као највише, с тим да за потребе регулације енергетски субјект може применити и ниже годишње стопе амортизације.
Трошкови амортизације обрачунавају се на начин прописан овом одлуком применом пропорционалног метода, односно метода једнаких годишњих квота у процењеном корисном веку трајања средстава, односно прописаном корисном веку трајања одређених некретнина, постројења и опреме.
У случају из става 2. ове тачке, трошкови амортизације за сваку појединачно одређену некретнину, постројења и опрему обрачунавају се применом годишњих стопа амортизације у складу са овом одлуком. 
	
7. Регулаторни третман одређене пословне имовине
Када пословну имовину енергетског субјекта који је оператор система у смислу Закона чини и:
1) систем за пренос електричне енергије,
2) систем за дистрибуцију електричне енергије,
3) систем за транспорт природног гаса, односно,
4) систем за дистрибуцију природног гаса, 
oператор, за потребе регулације, ову пословну имовину у пословним књигама евидентира у складу са законом којим се уређује област рачуноводства и овом одлуком. 
	
Оператор система за потребе регулације евидентира у својим пословним књигама као посебно средство мерни уређај, мерно разводни орман, кућни мерно-регулациони сет (са ормарићем), регулациони сет заједно са кућним мерним сетовима код групних прикључака, компресорске станице, примопредајне станице, главне мерно регулационе станице, мерно регулационе станице, мерне станице, регулационе станице, систем за даљински надзор и управљање као и телекомуникациону мрежу за потребе система даљинског надзора, без обзира на начин на који је у свом општем акту о рачуноводству и рачуноводственим политикама уредио критеријум за разврставање средстава на некретнине, постројења и опрему. 
	
Оператор система улагања у прикључке изузев улагања у посебна средства из става 2. ове тачке, у својим пословним књигама евидентира као улагања у мрежу.
8. Регулаторни третман повезаних правних лица
Енергетски субјект који се у смислу прописа сматра повезаним лицем, повезаном страном придруженим ентитетом или лицем у чијим се односима са другим јавља могућност контроле, или значајнијег утицаја на пословне одлуке у смислу прописа који уређују област рачуноводства, положај привредних субјеката, односно пореза на добит, у складу са тачком 11. ове одлуке обавештава Агенцију о следећим трансакцијама са повезаном страном, лицем односно ентитетом, и то: 
	
1) набавци нематеријалних улагања, некретнина, постројења и опреме која се у смислу методологија које доноси Агенција за одређивање регулисаних цена сматрају регулисаним средствима;
2) набавци робе и услуга које се у смислу методологија из подтачке 1) сматрају оперативним трошковима, а нарочито услуга на изградњи и одржавању система, као и закупа система за транспорт природног гаса, закупа дистрибутивног система за природни гас, закупа складишта природног гаса и закупа пословног простора.
9. Регулаторни интерни односи
Регулаторни интерни однос је интерни однос који може настати у оквиру енергетског субјекта из тачке 2.2. став 1. ове одлуке када он поводом више делатности које обавља интерно обрачунава извршену услугу или испоручену робу.
Регулаторни интерни однос настаје у оквиру истог субјекта из става 1. ове тачке када он, поводом обављања:
1) дистрибуције електричне енергије и друге делатности која није регулисана енергетска делатност, интерно обрачунава коришћење система за дистрибуцију електричне енергије;
2) снабдевања и јавног снабдевања електричном енергијом и природним гасом, интерно обрачунава продату електричну енергију, односно природни гас;
3) јавног снабдевања природним гасом и дистрибуције и управљања дистрибутивним системом за природни гас, интерно обрачунава коришћење система за дистрибуцију природног гаса као јавни снабдевач или набавку природног гаса за јавно снабдевање интерним обрачунавањем разлика у мерењу испорученог природног гаса (вишкови у систему за дистрибуцију природног гаса);
4) дистрибуције и управљања дистрибутивним системом за природни гас и друге делатности која није регулисана енергетска делатност, интерно обрачунава коришћење система за дистрибуцију природног гаса као услова за обављање других делатности;
5) транспорта нафте нафтоводима и друге делатности која није регулисана енергетска делатност, интерно обрачунава коришћење система за транспорт нафте нафтоводима;
6) регулисане енергетске и друге делатности, интерно обрачунава робу и услугу применом регулисане цене одређене на основу методологија Агенције, а такво обрачунавање Агенција прати за потребе регулације.
Када је регулаторни интерни однос у смислу ове одлуке формиран у једном енергетском субјекту интерним обрачунавањем роба и услуга по основу обављања више делатности, енергетски субјект га посебно исказује за потребе регулације и праћења правилности спровођења раздвајања рачуна.
Пословне промене по сваком од наведених регулаторних интерних односа књиже се на регулаторним аналитичким рачунима из Прилога 1 у складу са овом одлуком.
Књижење пословних промена по основу наведених регулаторних интерних односа енергетски субјект је дужан да спроведе на основу писаног документа – интерног рачуна (обрачуна).
10. Специфични регулаторни захтеви
Оператор транспортног система за природни гас у својим пословним књигама природни гас за потребе балансирања система исказује као робу и обрачунава га применом методе просечне пондерисане цене. 
	
Енергетски субјект који обавља енергетску делатност транспорта нафте нафтоводима чији систем чини две или више засебних деоница књижи пословне промене на рачунима средстава која се у смислу методологије за одређивање регулисаних цена сматрају регулисаним средствима, пословним приходима, осталим приходима и оперативним трошковима по деоницама, у складу са овом одлуком.
11. Достављање података и документације
Енергетски субјект за потребе праћења ефикасности раздвајања рачуна у смислу Закона припрема и Агенцији достави следеће податке и документацију потребне за рад Агенције у роковима како следе, и то:
1) биланс стања, биланс успеха и статистички извештај најкасније до 31. марта текуће за претходну пословну годину, односно кориговане редовне годишње финансијске извештаје најкасније у року од осам дана од дана њиховог усвајања; 
	
2) биланс стања и биланс успеха за сваку делатност појединачно, најкасније до 31. марта текуће за претходну пословну годину, као и кориговане билансе стања и билансе успеха за сваку делатност појединачно најкасније у року од осам дана од дана када су биланси састављени;
3) ревизорски извештај о обављеној ревизији редовних годишњих финансијских извештаја за енергетске субјекте који су обвезници ревизије у складу са законом којим се уређује област ревизије, најкасније у року од осам дана од дана када је извештај састављен;
4) аналитички закључни лист (са 4 или више цифара) на нивоу енергетског субјекта и за сваку делатност појединачно, најкасније до 31. марта текуће за претходну пословну годину;
5) евиденција (регистар) о бруто, исправци и нето вредности нематеријалних улагања, некретнина, постројења и опреме на дан 31. децембра на нивоу енергетског субјекта и за сваку делатност појединачно, најкасније до 31. марта текуће за претходну пословну годину;
6) годишњи извештај о пословању за енергетске субјекте који су дужни да га састављају у складу са законом којим се уређује област рачуноводства, најкасније у року од осам дана од дана када је извештај састављен;
7) годишњи програм пословања за енергетске субјекте који имају обавезу да га донесу у складу са законом, најкасније у року од осам дана од дана усвајања;
8) преглед износа свих трансакција енергетског субјекта са повезаном страном, у смислу тачке 8. ове одлуке, као и копије уговора којим Агенцију обавештава о трансакцији са повезаном страном, лицем односно ентитетом, најкасније до 31. марта текуће за претходну пословну годину;
9) преглед начина обрачуна висине кључа „Директно распоређени запослени на дан 31. децембар пословне године” – табела број 1 дата у Прилогу број 2 ове одлуке (заједно са списком свих запослених на дан 31. децембар, називима њихових радних места и организационих јединице у које су распоређени, са јасним ознакама делатности коју сваки од запослених обавља у смислу ове одлуке) и кључ „Директно распоређени пословни приходи у пословној години” – табела број 2 у Прилогу 2 ове одлуке, најкасније до 31. марта текуће за претходну пословну годину.
Енергетски субјект податке и документацију из става 1. ове тачке доставља Агенцији у писаној форми, потписане од стране овлашћеног лица, а попуњене прегледе из става 1. подтачка 9) ове тачке доставља и у електронској форми на e-mail адресу Агенције (infocode@aers.rs). 
	
12. Прелазне и завршне одредбе
Енергетски субјект ће сваком од регулаторних аналитичких рачуна из Прилога 1 ове одлуке доделити ознаку (четвороцифрену или са више цифара) и о додељеним ознакама на регулаторним аналитичким рачунима у смислу тачке 4. ове одлуке обавестити Агенцију најкасније до 31. децембра 2014. године. 
	
Енергетски субјект доставља Агенцији општи акт о рачуноводству и рачуноводственим политикама са утврђеним правилима за распоређивање заједничких билансних позиција најкасније до 31. децембра 2014. године. 
	
Посебну евиденцију о бруто, исправци и нето вредности одређених некретнина, постројења и опреме са применом годишњих стопа амортизације утврђених овом одлуком енергетски субјект из тачке 6.2. ове одлуке обезбеђује најкасније на дан састављања биланса стања и биланса успеха по делатностима за пословну 2015. годину.
Евидентирање пословне имовине раздвојене по делатностима на начин како је прописано тачком 7. ове одлуке енергетски субјект обезбеђује најкасније на дан састављања биланса стања и биланса успеха по делатностима за пословну 2015. годину.
Енергетски субјект води пословне књиге, спроводи раздвајање рачуна по делатностима и саставља билансе стања и биланса успеха на начин прописан овом одлуком почев од 1. јануара 2015. године.
Ова одлука ступа на снагу осмог дана од дана објављивања у „Службеном гласнику Републике Србије”.
 
Број 159/2014-Д-02/6
У Београду, 24. јуна 2014. године
Савет Агенције за енергетику Републике Србије
Председник, 
Љубо Маћић, 
	с.р.
 
Прилог 1 
Преглед регулаторних аналитичких рачуна
1.1. – Енергетска делатност: Пренос електричне енергије и управљање преносним системом




Рачун (ознака и назив)

Ознака и назив регулаторног аналитичког рачуна 
				
(ознака по избору енергетског субјекта, 
				са 4 или више цифара)



Ознака

Назив



50 – Набавна вредност продате робе




Набавна вредност електричне енергије за балансирање




513 – Трошкови горива и енергије




Трошкови за надокнаду губитака у систему за пренос електричне енергије






Трошкови електричне енергије – сопствена потрошња у електроенергетским објектима






Трошкови електричне енергије – сопствена потрошња у пословним објектима и објектима у оквиру трафо станица




529 – Остали лични расходи и накнаде




Трошкови добровољног додатног пензијског и инвалидског осигурања




532 – Трошкови услуга одржавања




Трошкови услуга одржавања система за пренос електричне енергије




533 – Трошкови закупнина



Трошкови закупа пословног простора






Трошкови закупа система за пренос електричне енергије




539 – Трошкови осталих услуга



Трошкови системских услуга



550 – Трошкови непроизводних услуга




Трошкови стручног образовања запослених, услуге у вези са стручним усавршавањем (семинари, симпозијуми и сл.) и трошкови часописа и стручне литературе






Трошкови студентских и омладинских задруга






Трошкови адвокатских услуга



552 – Трошкови премија осигурања




Трошкови премија осигурања имовине




559 – Остали нематеријални трошкови




Трошкови регулаторне накнаде



60 – Приходи од продаје робе



Приходи по основу балансирања



61 – Приходи од продаје производа и услуга




Приход по основу тарифе „одобрена снага”






Приход по основу тарифе „прекомерна снага”






Приход по основу тарифе „виша дневна тарифа за активну енергију”






Приход по основу тарифе „нижа дневна тарифа за активну енергију”






Приход по основу тарифе „реактивна енергија”






Приход по основу тарифе „прекомерна реактивна енергија”






Приход по ITC методологији 





Приход од алокације прекограничних преносних капацитета






Приходи по основу обуставе испоруке електричне енергије






Приход по основу фактурисања трошкова изградње индивидуалних прикључака






Приход по основу фактурисања дела трошкова система индивидуалних прикључака




670 – Добици од продаје нематеријалних улагања, некретнина, постројења и опреме




Добици од продаје регулисаних средстава




679 – Остали непоменути приходи




Приходи по основу накнађених штета






Приходи по основу наплаћених трошкова судских спорова




1.2. – Енергетска делатност: Дистрибуција електричне енергије и управљање дистрибутивним системом




Рачун(ознака и назив)

Ознака и назив регулаторног аналитичког рачуна 
				
(ознака по избору енергетског субјекта, са 4 или више цифара)




Ознака

Назив



513 – Трошкови горива и енергије




Трошкови за надокнаду губитака у систему за дистрибуцију електричне енергије






Трошкови електричне енергије – сопствена потрошња у електроенергетским објектима






Трошкови електричне енергије – сопствена потрошња у пословним објектима и објектима у оквиру трафо станица




529 – Остали лични расходи и накнаде




Трошкови добровољног додатног пензијског и инвалидског осигурања




532 – Трошкови услуга одржавања




Трошкови услуга одржавања система за дистрибуцију електричне енергије




533 – Трошкови закупнина



Трошкови закупа пословног простора






Трошкови закупа система за дистрибуцију електричне енергије




550 – Трошкови непроизводних услуга




Трошкови стручног образовања запослених, услуге у вези са стручним усавршавањем (семинари, симпозијуми и сл.) и трошкови часописа и стручне литературе






Трошкови студентских и омладинских задруга






Трошкови адвокатских услуга



552 – Трошкови премија осигурања




Трошкови премија осигурања имовине




61 – Приходи од продаје производа и услуга 
				(алтернативно рачун групе 74 за интерне приходе)




Екстерни приход по основу тарифе „одобрена снага” по категоријама потрошње






Интерни приход по основу тарифе „одобрена снага” по категоријама потрошње






Екстерни приход по основу тарифе „прекомерна снага” по категоријама потрошње






Интерни приход по основу тарифе „прекомерна снага” по категоријама потрошње






Екстерни приход по основу тарифе „виша дневна тарифа за активну енергију” по категоријама и групама потрошње






Интерни приход по основу тарифе „виша дневна тарифа за активну енергију” по категоријама и групама потрошње






Екстерни приход по основу тарифе „нижа дневна тарифа за активну енергију” по категоријама и групама потрошње






Интерни приход по основу тарифе „нижа дневна тарифа за активну енергију” по категоријама и групама потрошње






Екстерни приход по основу тарифе „једнотарифно мерење” по категоријама потрошње






Интерни приход по основу тарифе „једнотарифно мерење” по категоријама потрошње






Екстерни приход по основу тарифе „реактивна енергија” по категоријама потрошње






Интерни приход по основу тарифе „реактивна енергија” по категоријама потрошње






Екстерни приход по основу тарифе „прекомерна реактивна енергија” по категоријама потрошње






Интерни приход по основу тарифе „прекомерна реактивна енергија” по категоријама потрошње






Приходи по основу обуставе испоруке електричне енергије






Приход по основу фактурисања трошкова изградње појединачних типских прикључака






Приход по основу фактурисања дела трошкова система појединачних типских прикључака






Приход по основу фактурисања трошкова изградње групних типских прикључака






Приход по основу фактурисања дела трошкова система групних типских прикључака






Приход по основу фактурисања трошкова изградње индивидуалних прикључака






Приход по основу фактурисања дела трошкова система индивидуалних прикључaкa




670 – Добици од продаје нематеријалних улагања, некретнина, постројења и опреме




Добици од продаје регулисаних средстава




679 – Остали непоменути приходи




Приходи по основу накнађених штета






Приходи по основу наплаћених трошкова судских спорова




1.3. – Енергетска делатност: Јавно снабдевање електричном енергијом




Рачун(ознака и назив)

Ознака и назив регулаторног аналитичког рачуна 
				
(ознака по избору енергетског субјекта, са 4 или више цифара)




Ознака

Назив



50 – Набавна вредност продате робе




Екстерни трошкови набавке електричне енергије 
				





Интерни трошкови набавке електричне енергије (набавка од снабдевача у оквиру истог правног лица, односно предузетника)






Трошкови коришћења система за пренос електричне енергије






Трошкови коришћења система за дистрибуцију електричне енергије




529 – Остали лични расходи и накнаде




Трошкови добровољног додатног пензијског и инвалидског осигурања




533 – Трошкови закупнина



Трошкови закупа пословног простора




550 – Трошкови непроизводних услуга




Трошкови стручног образовања запослених, услуге у вези са стручним усавршавањем (семинари, симпозијуми и сл.) и трошкови часописа и стручне литературе






Трошкови студентских и омладинских задруга






Трошкови адвокатских услуга





Трошкови примљених услуга по СЛА уговорима од ПД за дистрибуцију електричне енергије




552 – Трошкови премија осигурања




Трошкови премија осигурања имовине




60 – Приходи од продаје робе



Приход по основу тарифе „обрачунска снага ” по категоријама и групама потрошње






Приход по основу тарифе „прекомерна снага” по категоријама потрошње






Приход по основу тарифе „виша дневна тарифа за активну енергију” по категоријама, групама и зонама потрошње






Приход по основу тарифе „нижа дневна тарифа за активну енергију” по категоријама, групама и зонама потрошње






Приход по основу тарифе „једнотарифно мерење” по групама и зонама потрошње






Приход по основу тарифе „реактивна енергија” по категоријама потрошње






Приход по основу тарифе „прекомерна реактивна енергија” по категоријама потрошње






Приход по основу тарифе „трошак јавног снабдевача” по категоријама потрошње




670 – Добици од продаје нематеријалних улагања, некретнина, постројења и опреме




Добици од продаје регулисаних средстава




679 – Остали непоменути приходи




Приходи по основу накнађених штета






Приходи по основу наплаћених трошкова судских спорова




1.4. – Енергетска делатност: Транспорт нафте нафтоводима




Рачун(ознака и назив)

Ознака и назив регулаторног аналитичког рачуна 
				
(ознака по избору енергетског субјекта, са 4 или више цифара)




Ознака

Назив



513 – Трошкови горива и енергије




Трошкови технолошке паре



529 – Остали лични расходи и накнаде




Трошкови добровољног додатног пензијског и инвалидског осигурања




532 – Трошкови услуга одржавања




Трошкови услуга одржавања нафтовода




533 – Трошкови закупнина



Трошкови закупа пословног простора




550 – Трошкови непроизводних услуга




Трошкови стручног образовања запослених, услуге у вези са стручним усавршавањем (семинари, симпозијуми и сл.) и трошкови часописа и стручне литературе






Трошкови студентских и омладинских задруга






Трошкови адвокатских услуга



552 – Трошкови премија осигурања




Трошкови премија осигурања имовине




559 – Остали нематеријални трошкови




Трошкови регулаторне накнаде



61 – Приходи од продаје производа и услуга




Приход по основу тарифе „енергент”






Приход по основу транзита





Приходи по основу издавања одобрења са условима за извођење радова у заштитном појасу цевовода




670 – Добици од продаје нематеријалних улагања, некретнина, постројења и опреме




Добици од продаје регулисаних средстава




679 – Остали непоменути приходи




Приходи по основу накнађених штета




Приходи по основу фактурисаног истицања нафте




Приходи по основу наплаћених трошкова судских спорова




1.5. – Енергетска делатност: Транспорт и управљање транспортним системом за природни гас




Рачун(ознака и назив)

Ознака и назив регулаторног аналитичког рачуна 
				
(ознака по избору енергетског субјекта, са 4 или више цифара)




Ознака

Назив



13 – Роба



Залиха природног гаса за балансирање




50 – Набавна вредност продате робе




Набавна вредност природног гаса за балансирање




513 – Трошкови горива и енергије




Трошкови за надокнаду губитака у систему за транспорт природног гаса






Трошкови природног гаса за погон компресора






Сви други трошкови природног гаса




529 – Остали лични расходи и накнаде




Трошкови добровољног додатног пензијског и инвалидског осигурања




532 – Трошкови услуга одржавања




Трошкови услуга одржавања гасоводног система




533 – Трошкови закупнина



Трошкови закупа пословног простора






Трошкови закупа система за транспорт природног гаса






Трошкови закупа складишта природног гаса




550 – Трошкови непроизводних услуга




Трошкови стручног образовања запослених, услуге у вези са стручним усавршавањем (семинари, симпозијуми и сл.) и трошкови часописа и стручне литературе






Трошкови студентских и омладинских задруга






Трошкови адвокатских услуга



552 – Трошкови премија осигурања




Трошкови премија осигурања имовине




559 – Остали нематеријални трошкови




Трошкови регулаторне накнаде



579 – Остали непоменути расходи




Расходи по основу пенала за неодговарајући квалитет природног гаса




60 – Приходи од продаје робе



Приходи по основу балансирања



61 – Приходи од продаје производа и услуга




Приход по основу тарифе „енергент домаћа потрошња”






Приход по основу тарифе „енергент интерконектор”






Приход по основу годишње тарифе за непрекидни капацитет по тарифном елементу „улазни капацитет из транспортног система”






Приход по основу годишње тарифе за прекидни капацитет по тарифном елементу „улазни капацитет из транспортног система”






Приход по основу годишње тарифе за непрекидни капацитет по тарифном елементу „улазни капацитет производња”






Приход по основу годишње тарифе за прекидни капацитет по тарифном елементу „улазни капацитет производња”






Приход по основу годишње тарифе за непрекидни капацитет по тарифном елементу „улазни капацитет складиште”






Приход по основу годишње тарифе за прекидни капацитет по тарифном елементу „улазни капацитет складиште”






Приход по основу годишње тарифе за непрекидни капацитет по тарифном елементу „излазни капацитет домаћа потрошња”






Приход по основу годишње тарифе за прекидни капацитет по тарифном елементу „излазни капацитет домаћа потрошња”






Приход по основу годишње тарифе за непрекидни капацитет по тарифном елементу „излазни капацитет интерконектор”






Приход по основу годишње тарифе за прекидни капацитет по тарифном елементу „излазни капацитет интерконектор”






Приход по основу месечних тарифа (непрекидни и прекидни)






Приход по основу дневних тарифа (непрекидни и прекидни)






Приход по основу тарифе за повратни капацитет (годишњи, месечни и дневни)






Приходи по основу прекорачења уговореног капацитета






Приходи по основу издавања одобрења са условима за извођење радова у заштитном појасу цевовода






Приходи по основу обуставе испоруке природног гаса






Приход по основу фактурисања трошкова изградње индивидуалних прикључака






Приход по основу фактурисања дела трошкова система




621 – Приходи од активирања или потрошње производа и услуга за сопствене потребе 
				



Приход по основу услуге транспорта природног гаса за сопствене потребе




670 – Добици од продаје нематеријалних улагања, некретнина, постројења и опреме




Добици од продаје регулисаних средстава




674 – Вишкови



Вишкови природног гаса у систему за транспорт природног гаса




679 – Остали непоменути приходи




Приходи по основу накнађених штета






Приходи по основу пенала за неодговарајући квалитет природног гаса




Приходи по основу фактурисаног истицања природног гаса




Приходи по основу наплаћених трошкова судских спорова




1.6. – Енергетска делатност: Дистрибуција и управљање дистрибутивним системом за природни гас




Рачун(ознака и назив)

Ознака и назив регулаторног аналитичког рачуна 
				
(ознака по избору енергетског субјекта, са 4 или више цифара)




Ознака

Назив



513 – Трошкови горива и енергије




Трошкови за надокнаду губитака у систему за дистрибуцију природног гаса




529 – Остали лични расходи и накнаде




Трошкови добровољног додатног пензијског и инвалидског осигурања




532 – Трошкови услуга одржавања




Трошкови услуга одржавања гасоводног система




533 – Трошкови закупнина



Трошкови закупа пословног простора






Трошкови закупа система за дистрибуцију природног гаса




550 – Трошкови непроизводних услуга




Трошкови стручног образовања запослених, услуге у вези са стручним усавршавањем (семинари, симпозијуми и сл.) и трошкови часописа и стручне литературе






Трошкови студентских и омладинских задруга






Трошкови адвокатских услуга



552 – Трошкови премија осигурања




Трошкови премија осигурања имовине




60 – Приходи од продаје робе (алтернативно рачун групе 74 за интерне приходе)




Екстерни приходи по основу продаје вишкова природног гаса у систему за дистрибуцију природног гаса






Интерни приходи по основу продаје вишкова природног гаса у систему за дистрибуцију природног гаса




61 – Приходи од продаје производа и услуга (алтернативно рачун групе 74 за интерне приходе)




Екстерни приход по основу тарифе „енергент” по групама места испоруке






Интерни приход по основу тарифе „енергент” по групама места испоруке






Екстерни приход по основу тарифе „капацитет” по групама места испоруке






Интерни приход по основу тарифе „капацитет” по групама места испоруке






Приходи по основу издавања одобрења са условима за извођење радова у заштитном појасу цевовода






Приходи по основу обуставе испоруке природног гаса






Приход по основу фактурисања трошкова изградње типских прикључака






Приход по основу фактурисања дела трошкова система за типске прикључке






Приход по основу фактурисања трошкова изградње индивидуалних прикључака






Приход по основу фактурисања дела трошкова система за индивидуалне прикључке






Приход по основу фактурисања трошкова изградње групних прикључака






Приход по основу фактурисања дела трошкова система за групне прикључке




621 – Приходи од активирања или потрошње производа и услуга за сопствене потребе




Приход по основу услуге дистрибуције природног гаса за сопствене потребе




670 – Добици од продаје нематеријалних улагања, некретнина, постројења и опреме




Добици од продаје регулисаних средстава




679 – Остали непоменути приходи




Приходи по основу накнађених штета




Приходи по основу фактурисаног истицања природног гаса




Приходи по основу наплаћених трошкова судских спорова




1.7. – Енергетска делатност: Јавно снабдевање природним гасом




Рачун(ознака и назив)

Ознака и назив регулаторног аналитичког рачуна 
				
(ознака по избору енергетског субјекта, са 4 или више цифара)




Ознака

Назив



50 – Набавна вредност продате робе (алтернативно рачун групе 74 за интерне трошкове)




Екстерни трошкови набавке природног гаса






Интерни трошкови набавке природног гаса (набавка од оператора дистрибутивног система природног гаса и од снабдевача у оквиру истог правног лица, односно предузетника)






Трошкови коришћења система за транспорт природног гаса






Екстерни трошкови коришћења система за дистрибуцију природног гаса






Интерни трошкови коришћења система за дистрибуцију природног гаса




529 – Остали лични расходи и накнаде




Трошкови добровољног додатног пензијског и инвалидског осигурања




533 – Трошкови закупнина



Трошкови закупа пословног простора




550 – Трошкови непроизводних услуга




Трошкови стручног образовања запослених, услуге у вези са стручним усавршавањем (семинари, симпозијуми и сл.) и трошкови часописа и стручне литературе






Трошкови студентских и омладинских задруга






Трошкови адвокатских услуга



552 – Трошкови премија осигурања




Трошкови премија осигурања имовине




60 – Приходи од продаје робе



Приход по основу тарифе „енергент” по групама крајњих купаца






Приход по основу тарифе „капацитет” по групама крајњих купаца






Приход по основу тарифе „накнада по месту испоруке” по групама крајњих купаца




670 – Добици од продаје нематеријалних улагања, некретнина, постројења и опреме




Добици од продаје средстава



679 – Остали непоменути приходи




Приходи по основу накнађених штета




Приходи по основу наплаћених трошкова судских спорова




 
 
Прилог 2
Kључеви за распоређивање заједничких билансних позиција
2.1. Врсте кључева за распоређивање заједничких билансних позиција
За распоређивање заједничких билансних позиција користе се следећи кључеви:
1. „Директно распоређени запослени на дан 31. децембар пословне године” и
2. „Директно распоређени пословни приходи у пословној години”.
2.2. Кључеви за распоређивање заједничких оперативних трошкова, заједничких средстава, заједничких трошкова амортизације и заједничких осталих прихода
За заједничке трошкове адвокатских услуга, заједничке трошкове платног промета и заједничке трошкове такси (административне, судске, регистрационе, локалне и др.) примењује се кључ: „Директно распоређени пословни приходи у пословној години”.
За све остале појединачне заједничке оперативне трошкове примењује се кључ: „Директно распоређени запослени на дан 31. децембар пословне године”.
За сва појединачна заједничка средства и заједничке трошкове амортизације примењује се кључ: „Директно распоређени запослени на дан 31. децембар пословне године”.
За све појединачне заједничке остале приходе примењује се кључ: „Директно распоређени пословни приходи у пословној години”.
За заједничке оперативне трошкове, средстава, трошкове амортизације и остале приходе који се не односе на све делатности које обавља енергетски субјект примењују се исте врсте кључева, а њихова висина се одређује само за делатности на које се односе те заједничке позиције.
2.3. Начин одређивања висине кључева
Висина кључа „Директно распоређени запослени на дан 31. децембар пословне године” утврђује се на основу података из следеће табеле:
Табела 1




Редни
број

Опис
позиције

Број
запослених

Висина кључа (у%)



1

2

3

4



1.

Директно распоређени запослени у делатности ___________________ на дан 31. децембар








2.

Директно распоређени запослени у делатности __________________ на дан 31. децембар








3.

Директно распоређени запослени у делатности __________________ на дан 31. децембар








4.

Укупно директно распоређени запослени на дан 31. децембар (1 + 2 + 3)




100,0%



5.

Заједнички запослени на дан 31. децембар




-



6.

Укупно запослени на дан 31. децембар (4 + 5)




-



Напомена: 
1) Број редова позиција „Директно распоређени запослени у делатности ______________ на дан 31. децембар” зависи од броја делатности које енергетски субјект обавља. 
	
2) Проценти се заокружују на једну децималу.
Висина кључа „Директно распоређени пословни приходи у пословној години” утврђује се на основу података из следеће табеле:
Табела 2




Редни
број

Опис
позиције

Износ
(у 000 дин.)

Висина кључа (у%)



1

2

3

4



1.

Директно распоређени пословни приходи у делатности ___________________ у пословној години








2.

Директно распоређени пословни приходи у делатности ___________________ у пословној години








3.

Директно распоређени пословни приходи у делатности ___________________ у пословној години








4.

Укупни директно распоређени пословни приходи у пословној години (1 + 2 + 3)




100,0%



5.

Заједнички пословни приходи у пословној години




-



6.

Укупни пословни приходи у пословној години (4 + 5)




-



Напомена: 
1) Број редова позиција „Директно распоређени пословни приходи у делатности ___________________ у пословној години” зависи од броја делатности које енергетски субјект обавља. 
	
2) Пословни приходи обухватају и интерне пословне приходе. 
3) Проценти се заокружују на једну децималу.
 
 
Прилог 3
Преглед регулаторне номенклатуре некретнина, постројења и опреме са годишњим стопама амортизације




Редни
број

Назив
средства

Корисни
век трајања
(у годинама)

Годишња стопа
амортизације
(у %)



1

2

3

4



1.

Нафтоводи

40

2,5



2.

Резервоари

40

2,5



3.

Гасоводи

40

2,5



4.

Кућни мерно регулациони сет

20

5,0



5.

Главне мерно регулационе станице, примопредајне станице, компресорске станице


40

2,5



6.

Мерно регулационе станице, блок станице, регулационе станице, мерне станице 
				

25

4,0



7.

Енергетски водови свих напонских нивоа


40

2,5



8.

Опрема за трафостанице укључујући и трансформаторе


35

2,8



9.

Мерни уређаји (електрична бројила, осигурачи и др.)


20

5,0