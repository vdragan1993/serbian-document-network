ЗАКОН

о задужењу 

Савезне


Републике


Југославије 
код 

Међународног 
удружења за развој (аванс за припрему 

Пројекта техничке помоћи 
у приватизацији и реструктурирању банака и предузећа)

"Службени
лист СРЈ", број 65 од 29. 
новембра 2002.

 

 

Члан
1.

Савезна Република
Југославија задужиће се у износу до 1.988.000,00 САД долара код Међународног
удружења за развој, ради финансијске подршке припреми Пројекта техничке помоћи
у приватизацији и реструктурирању банака и предузећа Савезне Републике
Југославије – Републике Србије.

 

Члан
2.

Задужење из члана 1.
овог закона извршава се закључењем Писма о споразуму за аванс за припрему
Пројекта техничке помоћи у приватизацији и реструктурирању банака и предузећа
Републике Србије између Савезне Републике Југославије и Међународног удружења
за развој, са прилозима.

 

Члан
3.

Ради коришћења
средстава из члана 1. овог закона, Савезна Република Југославија отвара
депозитни рачун (специјални рачун) код неке комерцијалне банке, под условима
прихватљивим за Међународно удружење за развој, на коме се средства исказују у
еврима – по курсу на дан уплате тих средстава, са искључивом наменом коришћења
средстава зајма за потребе Републике Србије – корисника аванса кредита.

 

Члан
4.

Међународно удружење
за развој уплаћује средства из члана 1. овог закона на рачун из члана 3. овог
закона Савезној Републици Југославији у САД доларима или различитим валутама,
које ће Међународно удружење за развој купити у САД доларима.

Савезна Република
Југославија се обавезује да са Републиком Србијом, у року од 30 дана од ступања
на снагу овог закона, закључи Уговор о преносу средстава аванса кредита и
одговорности за реализацију пројекта техничке помоћи у приватизацији и
реструктурирању банака и предузећа у Републици Србији.

 

Члан
5.

Ради измиривања
обавеза из овог закона, Република Србија је дужна да обезбеђује средства за
уредну отплату обавеза по Писму о споразуму из члана 2, а у складу са уговором
из члана 4. став 2. овог закона.

Средства из става 1.
овог члана Република Србија преноси на посебан рачун Савезне Републике
Југославије код Народне банке Југославије, са искључивом наменом отплате
обавеза из овог закона.

 

Члан
6.

Савезна Република
Југославија измириваће обавезе према Међународном удружењу за развој по основу
средстава из члана 5. овог закона.

 

Члан
7.

Зајмопримац
отплаћује обавезе из овог закона под условима и у роковима утврђеним Писмом о
споразуму из члана 2. овог закона.

 

Члан
8.

Зајмопримац се
обавезује да Међународном удружењу за развој плаћа трошкове у складу са Писмом
о споразуму из члана 2. овог закона, с тим да Република Србија обезбеђује
средства и преноси их на посебан рачун Савезне Републике Југославије из члана
5. овог закона.

Трошкови из става 1.
овог члана плаћају се под условима и у роковима утврђеним Писмом о споразуму из
члана 2. тог закона.

 

Члан
9.

Курсне разлике које
могу настати у вези са измиривањем обавеза у смислу овог закона сноси Република
Србија.

 

Члан
10.

Народна банка
Југославије наплаћује од Републике Србије трошкове за трансфер средстава за отплату
обавеза Међународном удружењу за развој, као и провизију за услуге које пружа у
смислу овог закона.

 

Члан
11.

Овај закон ступа на
снагу наредног дана од дана објављивања у “Службеном листу СРЈ”.