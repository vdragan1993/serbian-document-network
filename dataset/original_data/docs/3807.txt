933
На основу члана 257. став 1. Закона о раду („Службени гласник РС”, бр. 24/05, 61/05, 54/09, 32/13 и 75/14) и члана 43. став 1. Закона о Влади („Службени гласник PC”, бр. 55/05, 71/05 − исправка, 101/07, 65/08, 16/11, 68/12 − УС, 72/12, 7/14 − УС и 44/14),
Влада доноси
ОДЛУКУ
1. Посебан колективни уговор за делатност путне привреде Републике Србије („Службени гласник РС”, број 3/15) примењује се и на послодавце који обављају делатност изградње путева и аутопутева (шифра: 42.11), за коју је тај колективни уговор закључен, а који нису учествовали у његовом закључивању.
2. Посебан колективни уговор за делатност путне привреде Републике Србије („Службени гласник РС”, број 3/15) не примењује се на послодавце који су корисници јавних средстава у складу са законом, односно на јавна предузећа и друштва капитала, чији је оснивач Република Србија, аутономна покрајина или јединица локалне самоуправе, као и на друштва капитала чији је оснивач јавно предузеће.
3. Ова одлука ступа на снагу осмог дана од дана објављивања у „Службеном гласнику Републике Србије”.
05 број 11-2492/2016-1
У Београду, 3. марта 2016. године
Влада
Председник,
Александар Вучић, с.р.