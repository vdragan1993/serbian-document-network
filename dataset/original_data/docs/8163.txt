Редакцијски пречишћен текст

 


На основу члана 22. став 2. Закона о здравственом
осигурању („Службени гласник РС”, бр. 107/05 и 109/05 – исправка),


Министар рада, запошљавања и социјалне политике,
који је на основу Одлуке председника Владе број 02-01-00003/2006-01 од 14. новембра
2006. године, објављене у „Службеном гласнику РС”, број 102/06, преузео овлашћење
министра здравља, доноси

  


ПРАВИЛНИК



о месечном износу прихода
као цензусу за стицање својства осигураног лица 

„Службени

гласник РС“, бр. 112 од 15.
децембра 
2006,
5 од 22.
јануара 
2009.

  

Члан 1.

 

Овим
правилником прописује се месечни износ прихода као цензус за стицање својства осигураног
лица (у даљем тексту: осигураник) за незапослена лица и друге категорије социјално
угрожених лица чији су месечни приходи испод прихода утврђених у складу са овим
правилником. 

 

Члан 2.

 

Приходима
који служе за утврђивање месечног износа прихода као цензуса за стицање својства
осигураника сматрају се приходи осигураника, као и чланова његове породице, остварени
од: 

1)
зараде, пензије, као и уговорене накнаде свих чланова породице, у складу са законом;


2)
пољопривреде и шумарства; 

3)
самосталне делатности; 

4)
капитала; 

5)
непокретности; 

6)
капиталне добити. 

Приходом,
у смислу става 1. тачка 1) овог правилника, не сматра се приход осигураника, као
и чланова његове породице, ако је основ стицања тог прихода престао у претходном,
односно у месецу у коме се подноси пријава на здравствено осигурање. 

 

Члан 3.

 

Члановима
породице, у смислу овог правилника, сматрају се: супружник или ванбрачни партнер,
деца рођена у браку или ван брака, усвојена и пасторчад и деца узета на издржавање,
као и родитељи, под условом да живе у заједничком домаћинству. 

 

Члан 4.

 

Приходом
из члана 2. став 1. тачка 1) овог правилника сматра се зарада, пензија, као и уговорена
накнада свих чланова породице, која је остварена у претходном календарском месецу
пре подношења пријаве на здравствено осигурање. 

Приходом
из члана 2. став 1. тач. 2) – 6) овог правилника сматра се приход остварен у претходној
календарској години пре подношења пријаве на здравствено осигурање, односно последњи
познат податак о том приходу који се води код надлежног органа, прерачунат на месечни
ниво. 

 

Члан 5.

 

Незапослено
лице и друге категорије социјално угрожених лица стичу својство осигураника под
условом да просечни месечни приход појединца који живи сам не прелази износ минималне
зараде у нето износу утврђене у складу са прописима о раду у месецу подношења пријаве,
увећане за 30%.*


 

*Службени
гласник РС, број 5/2009

 

Члан 6.

 

Незапослено
лице и друге категорије социјално угрожених лица стичу својство осигураника под
условом да просечни месечни приход по члану породице не прелази износ минималне
зараде у нето износу, утврђене у складу са прописима о раду, у месецу подношења
пријаве.*


 

*Службени
гласник РС, број 5/2009 

 

Члан 7.

 

Месечни
износ прихода из члана 4. став 1. овог правилника, за чланове породице који остварују
зараду, пензију, као и уговорену накнаду, доказује се на основу потврде послодавца
о висини исплаћене зараде, копије документа о исплаћеној пензији и потврде исплатиоца
о висини уговорене накнаде, за све чланове породице. 

За
чланове породице који не остварују зараду, пензију, као и уговорену накнаду, подносилац
пријаве на здравствено осигурање доставља оверену копију радне књижице или извод
из матичне евиденције Републичког фонда за пензијско и инвалидско осигурање запослених,
осим за децу до краја прописаног школовања. 

 

Члан 8.

 

Месечни
износ прихода из члана 4. став 2. овог правилника доказује се на основу уверења
о висини прихода на који се плаћа порез, за све чланове породице, издатог од надлежног
органа према месту пребивалишта, односно боравишта, односно према месту непокретности
или обављања самосталне делатности. 

 

Члан 9.

 

При
утврђивању месечног износа прихода из чл. 7. и 8. овог правилника, подносилац пријаве
за обавезно здравствено осигурање даје писмену изјаву да он, односно чланови његове
породице, немају других прихода. 

 

Члан 10.

 

Овај
правилник ступа на снагу осмог дана од дана објављивања у „Службеном гласнику Републике
Србије”, а примењује се од 1. јануара 2007. године.

 

 Број
110-00-000417/2006-03


У Београду, 30.
новембра 2006. године


Министар,



Слободан Лаловић,
с.р