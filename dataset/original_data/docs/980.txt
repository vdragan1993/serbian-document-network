На
основу члана 73. став 3. Закона о одбрани („Службени гласник Републике Србије“,
бр. 45/91 и 58/91),
Министар
одбране доноси
 
 
ПРАВИЛНИК

о 
	замрачивању
„Службени
гласник РС”, број 15 од 21. марта 1992.
 
 
Члан
1.
Организацију и
спровођење припрема за замрачивање насељених места, улица, тргова и других
јавних места, стамбених и других зграда, привредних и других објеката и
саобраћајних средстава у случају непосредне ратне опасности и у рату, у складу
са законом, врше предузећа и друге организације, органи и грађани.
Замрачивање места
објеката и средстава из става 1. овог члана, врши се ноћу, у циљу онемогућавања
њихове уочљивости.
 
Члан
2.
Замрачивање се
спроводи у складу са планом одбране Републике, а може бити делимично или
потпуно.
Делимично
замрачивање представља искључивање светслосних извора и засењивање светлосних
отвора, изузев оријентационих светиљки.
Потпуно замрачивање
представља искључивање свих светлосних извора, изузев у оним објектима у којима
се процес рада не може обављати без осветљења. У овим објектима мора се
спровести засењивање светлосних извора које се спроводи од момента објављивања
знака ваздушне опасности и траје до објављивања знака за престанак опасности.
 
Члан
3.
Светлосним изворима
сматрају се сва средства која производе светлост, као што су: електричне,
плинске и друге сијалице, петролејске и друге лампе, фењери, фарови на
саобраћајним и другим средствима, ватра (пећ, огњиште и др).
 
Члан
4.
Светлосни отвори су:
прозори, врата, стаклене и друге површине, хоризонтални димњачки отвори на
објектима и отвори фабричких димњака, саобраћајна и друга средства кроз која
продире светлост.
 
Члан
5.
При спровођењу
делимичног замрачивања, оријентационе светиљке у јавној расвети остављају се на
саобраћајним раскрсницама, значајним саобраћајницама у насељеним местима и на
важним објектима, као што су: склоништа, здравствени објекти, објекти органа
унутрашњих послова, ватрогасни, комунални и други објекти, с тим што светлосни
зраци оријентационих светиљки морају бити прописно усмерени и засењени.
 
Члан
6.
У време спровођења
делимичног замрачивања саобраћајна средства могу се кретати само са засењеним
светлосним изворима, а у потпуном замрачивању њихово кретање се обуставља,
изузев возила хитне помоћи, ватрогасних, органа унутрашњих послова, оружаних
снага и возила са међународним знаком распознавања цивилне заштите, чији
светлосни извори морају бити засењени.
 
Члан
7.
Светлосни извор
замрачује се:
1) постављањем
засењивача на светлосне изворе који су отпорни на топлоту и временске утицаје,
и
2) бојењем сијалица
тамном бојом отпорном на топлоту и временске утицаје.
 
Члан
8.
Светлосни отвори
замрачују се средствима за замрачивање која се постављају са унутрашње или
спољне стране светлосних отвора, што зависи од врсте материјала и његове
отпорности на временске утицаје.
 
Члан
9.
За замрачивање
светлосних отвора користе се стандардна и приручна средства. Средства за
замрачивање морају бити непровидна, отпорна на топлоту, без пукотина,
једноставна за руковање и да максимално апсорбују или смањују инфрацрвено
зрачење.
 
Члан
10.
Мере замрачивања у
случају непосредне ратне опасности и рата спроводе се на основу наредбе
општинског штаба цивилне заштите.
Општински штабови
цивилне заштите обезбеђују контролу спровођења замрачивања.
Непосредну контролу
спровођења замрачивања врше штабови цивилне заштите већих насељених места или
дела територије општине, повереници цивилне заштите, припадници јединица
цивилне заштите, кућни савети и други овлашћени органи и лица.
 
Члан
11.
Овај правилник ступа
на снагу осмог дана од дана објављивања у „Службеном гласнику Републике
Србије”.
 
 
Број 88-967/91-09
У Београду, 12.
марта 1992. године
Министар,
генерал-потпуковник
Марко Неговановић, с. р.