На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
ОДЛУКУ
о образовању Радне групе за спровођење препорука из „Беле књиге” Савета страних инвеститора
"Службени гласник РС", број 8 од 3. фебруара 
				2017.
   
1. Образује се Радна група за спровођење препорука из „Беле књиге” Савета страних инвеститора (у даљем тексту: Радна група).
2. Задатак Радне групе је да дефинише конкретне мере за спровођење препорука из „Беле књиге” Савета страних инвеститора (у даљем тексту: FIC) и прати спровођење тих мера.
3. У Радну групу се именују:
за председника:
– Александар Вучић, председник Владе;
за заменика председника:
– проф. др Зорана Михајловић, потпредседник Владе и министар грађевинарства, саобраћаја и инфраструктуре;
за чланове:
1) др Расим Љајић, потпредседник Владе и министар трговине, туризма и телекомуникација;
2) др Душан Вујовић, министар финансија;
3) Горан Кнежевић, министар привреде;
4) Ана Брнабић, министар државне управе и локалне самоуправе;
5) Бранислав Недимовић, министар пољопривреде и заштите животне средине;
6) Александар Вулин, министар за рад, запошљавање, борачка и социјална питања;
7) Димитрије Књегињић, потпредседник Управног одбора FIC, генерални директор Lafarge Srbija;
8) Ђорђе Копривица, члан Управног одбора FIC, директор финансија Karlsberg Србија;
9) Иван Ракић, члан Управног одбора FIC, руководећи партнер за Србију, Црну Гору и Босну и Херцеговину Ernst & Yang;
10) Владислав Лалић, члан Управног одбора FIC, регионални директор за развој IKEA Србија;
11) Горан Питић, члан Управног одбора FIC, председник Управног одбора Societe Generale bank;
12) Ана Фиртел, извршни директор FIC.
У раду Радне групе могу учествовати:
1) Јана Михајлова, председник Управног одбора FIC, регионални директор Nestle Adriatic;
2) Џон Кирицис, потпредседник Управног одбора FIC, генерални директор Delhaize Serbia;
3) Танос Тримис, члан Управног одбора FIC, генерални директор за Србију, Црну Гору, Босну и Херцеговину British American Tobacco;
4) Силвија Вернети Блина, члан Управног одбора FIC, генерални директор FCA Србија;
5) Михаил Орфанудакис, члан Управног одбора FIC, комерцијални директор PepsiCo West Balkans;
6) Ингеборг Офстхус, члан Управног одбора FIC, генерални директор Telenor.
4. Радна група подноси Влади извештај о раду најмање сваких 90 дана.
5. Стручну и административно-техничку подршку раду Радне групе пружа Министарство грађевинарства, саобраћаја и инфраструктуре. Радна група може да формира подгрупе које ће сачињавати представници државних институција и FIC.
6. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-493/2017-1
У Београду, 31. јануара 2017. године
Влада
Председник,
Александар Вучић, с.р.