На основу члана 37. став 2. Закона о запошљавања и осигурању за случај незапослености („Службени гласник РС”, бр. 36/09, 88/10 и 38/15) и члана 43. став 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), на предлог Министарства за рад, запошљавање, борачка и социјална питања, 
Влада доноси
 
ЗАКЉУЧАК
"Службени гласник РС", број 82 од 28. 
				септембра 2015.
 
1. Утврђује се Национални акциони план запошљавања за 2016. годину, који је саставни део овог закључка.
2. Овај закључак објавити у „Службеном гласнику Републике Србије”.
 
05 број 101-10130/2015
У Београду, 24. септембра 2015. године
Влада
Председник,
Александар Вучић, с.р.
НАЦИОНАЛНИ АКЦИОНИ ПЛАН ЗАПОШЉАВАЊА ЗА 2016. ГОДИНУ
УВОД
Правни основ за утврђивање Националног акционог плана запошљавања за 2016. годину (у даљем тексту: НАПЗ), представља Закон о запошљавању и осигурању за случај незапослености („Службени гласник РС”, бр. 36/09, 88/10 и 38/15, у даљем тексту: закон), којим је дефинисано спровођење активне политике запошљавања, односно обавеза израде НАПЗ на годишњем нивоу.
НАПЗ представља основни инструмент спровођења активне политике запошљавања у 2016. години, којим се дефинишу циљеви и приоритети, односно утврђују програми и мере политике запошљавања који ће се реализовати у току 2016. године, како би се допринело остваривању стратешког циља политике запошљавања до 2020. године, постављеног Националном стратегијом запошљавања за период 2011–2020. године („Службени гласник РС”, број 37/11).
У изради овог документа и дефинисању циљева и приоритета политике запошљавања учествовали су социјални партнери, релевантне институције и остале заинтересоване стране, ради свеобухватног сагледавања и спровођења политика и реформских процеса од значаја и утицаја на политику запошљавања.
I. МАКРОЕКОНОМСКИ ОКВИР
1. Макроекономски трендови1
Према оцени Републичког завода за статистику, у првом кварталу 2015. године, забележен је реални пад бруто домаћег производа (БДП) од 1,9%. 
На пад је највише утицало смањење бруто домаће вредности (БДВ) услужног сектора, пре свега сектора државе. Посматрано са расходне стране, негативан утицај на агрегатну тражњу имала је државна потрошња (утицај фискалне консолидације од око -1,0 п.п.), али и неповољна кретања у спољнотрговинској размени.
Негативни ефекти по привредну активност, узроковани поплавама, постепено ишчезавају и током првог квартала 2015. године дошло је до опоравка прерађивачке индустрије (раст од 4,2%), услед раста производње машинске, дуванске, прехрамбене и фармацеутске индустрије. Такође је приметан и снажан раст укупне кредитне активности и благи опоравак енергетског сектора. Повољна кретања на међународном тржишту и задржавање цена нафте на ниском нивоу повољно ће деловати на привредну активност у наредном периоду.
Пад зарада у јавном сектору као резултат усвојених мера штедње определио је кретање укупне масе зарада и у прва три месеца 2015. године (у марту 2015. године просечна нето зарада смањена је за 2,6%, што је било опредељено падом зарада у области јавне управе, образовања и здравства).
У прва четири месеца 2015. године остварен је дефицит буџета Републике Србије у висини од 19,3 млрд. динара. У априлу су остварени приходи у износу од 83,9 млрд. динара, а расходи су извршени у износу од 81,8 млрд. динара што је резултирало месечним суфицитом у износу од 2,1 млрд. динара. Раст расхода за социјалну заштиту резултат је исплате средстава намењених програму решавања проблема предузећа у реструктурирању. Трансфери организацијама обавезног социјалног осигурања – Републички Фонд за пензијско и инвалидско осигурање (РФПИО), Републички фонд за здравствено осигурање (РФЗО), Национална служба за запошљавање (НСЗ) и Фонд за социјално осигурање војних осигураника (Фонд за СОВО) износили су 20,2 млрд. динара, а највећи део се односи на трансфер за пензије у износу од 18,4 млрд. динара. На исплату плата запосленима утрошено је 18,8 млрд. 
Спољнотрговинска робна размена је благо погоршана у марту услед снажног раста увоза. Међугодишњи раст извоза највећим делом је опредељен растом извоза гвожђа и челика (раст од 45,6%). Првих пет група извозних производа су: друмска возила, електричне машине и апарати, житарице, поврће и воће и обојени метали. Друмска возила су и даље најзначајнији извозни производ са учешћем у укупном извозу робе у првом тромесечју 2015. године од 14,9% (-0,6 п.п. у односу на исти период 2014. године).
Јавни дуг је на крају априла 2015. године износио 24,0 млрд. евра, односно 72,3% БДП.
На повећање дуга почетком 2015. године утицало је јачање долара у односу на евро. Спољни дуг приватног сектора је смањен за 11 мил. евра и износио је 11,7 млрд. евра, док је спољни дуг јавног сектора повећан за 541 мил. евра и износио је 14,7 млрд. евра.
Кретања на девизном тржишту у априлу карактерише блага апресијација девизног курса.
Међугодишња инфлација је у априлу благо успорила раст (1,8%), па се и даље креће испод доње границе дозвољеног одступања од циља (4±1,5%). С обзиром на наставак кретања инфлације испод доње границе одступања од циља, као и ниских инфлаторних притисака Народна банка Србије (НБС) је у мају снизила референтну каматну стопу на 6,5%.
Раст инфлације у току првог квартала 2015. године био је вођен растом цена хране. Потрошачке цене су повећане за 1,4%, чему су пре свега допринеле више цене непрерађене хране пре свега због сезонског пораста цена поврћа и воћа и прерађене хране и енергената. Истовремено, забележен је благи пад цена услуга. У априлу је забележен раст потрошачких цена за 0,5%, пре свега под утицајем повећања цена непрерађене хране и индустријских производа без хране и енергије.
Дефицит текућег рачуна у фебруару 2015. године износио је 150,3 мил. евра, смањен је за 17,0 мил. евра у односу на фебруар 2014. године, што је 10,1%, пре свега због смањења дефицита примарног дохотка (за 26,4 мил. евра).
Упркос негативним ефектима поплава током 2014. године, дефицит текућег платног биланса (6,0% БДП) је благо смањен у односу на 2013. годину. 
Робни дефицит је повећан за 11,6 мил. евра, док је суфицит у размени услуга повећан за 16,8 мил. евра (пре свега код грађевинских услуга, техничких услуга и услуга повезаних са трговином, као и код услуга ИТ сектора). Нето прилив страних директних инвестиција у прва два месеца 2015. године износио је 144,2 мил. евра. 
–––––––––––––––
1 Фискална стратегија за 2015. годину са пројекцијама за 2016. и 2017. годину и Закон о буџету за 2015. годину усвојени су са измењеном методологијом планирања и извештавања о кретањима у јавним финансијама, ради прецизног и транспарентног праћења прихода, расхода и резултата републичког буџета и буџета опште државе. 
 Министарство финансија је са јануарским подацима о макроекономским и фискалним кретањима, објавило и ревидиране податке усклађене са новом методологијом, за период од 2005. до 2014. године. 
 
2. Оквир макроекономске политике и структурних реформи
Општи оквир економске политике за период од 2015. до 2017. године утврђен је Фискалном стратегијом за 2015. годину са пројекцијама за 2016. и 2017. годину и развојним документима Владе као што су: Споразум о стабилизацији и придруживању и Национални програм за усвајање правних тековина Европске уније (2013–2016). 
У складу са стратешким развојним оквиром опредељена је економска политика за наредни средњорочни период. 
Основни циљеви економске политике у наредном средњорочном периоду су: 
– успостављање макроекономске стабилности спровођењем мера фискалне консолидације и јачањем стабилности финансијског сектора; 
– отклањање препрека расту привредне активности и конкурентности спровођењем свеобухватних структурних реформи. 
У наредном периоду економска политика биће усмерена на креирање стабилног и предвидивог пословног амбијента неопходног за раст привредне активности и повећање удела приватног сектора у производњи, запошљавању и инвестицијама. 
Посебна пажња посветиће се стварању пословног амбијента стимулативног за привреднике и инвеститоре и стварању услова за лакше пословање. Убрзаће се преостале економске реформе како би се пословно окружење побољшало, посебно оснаживањем владавине права и додатним смањивањем нефлексибилних услова на тржишту рада. 
Циљ је успостављање пословног окружења које ће омогућити пораст страних и домаћих инвестиција, убрзање реструктурирања привреде и повећање продуктивности и конкурентности привреде. 
С обзиром на тренд раста јавног дуга у наредне три године фискална политика ће се заснивати на спровођењу мера за смањење расхода, борби против сиве економије и подизању ефикасности наплате јавних прихода, као и на планираним реформама у домену јавног сектора, посебно јавних предузећа. 
Основни циљеви фискалне политике у наредном периоду су: 
– снижавање удела јавних расхода, фискалног дефицита и јавног дуга у БДП; 
– јачање пореске дисциплине, која подразумева побољшање система наплате пореза и смањење сиве економије; 
– јачање дугорочне фискалне одрживости кроз спровођење структурних реформи, посебно реформи јавног сектора. 
Предвиђено фискално прилагођавање највећим делом извршиће се смањивањем расхода за запослене у јавном сектору, смањивањем пензија, субвенција и других врста директних или индиректних облика помоћи државним и јавним предузећима, али уз заштиту најрањивијих и најсиромашнијих слојева становништва. 
Са становишта функционисања јавног сектора и повећања његове ефикасности, мере штедње ће се спровести и укидањем непродуктивних радних места и општом рационализацијом пословања јавног сектора. 
Економском реструктурирању српске привреде значајно ће допринети смањење нерационалне јавне потрошње и промена модела финансирања инвестиција чиме би се подстакао привредни раст и запошљавање.
У циљу завршетка и олакшавања поступка приватизације преосталих предузећа са друштвеним капиталом кроз поступак реструктурирања или стечаја усвојени су прописи о приватизацији и стечају. Законом о приватизацији обезбеђени су флексибилнији методи и модели приватизације засновани на реалним тржишним условима који ће сам поступак учинити ефикаснијим. 
Завршетак процеса реструктурирања и рационализација јавног сектора изискују додатне расходе у виду неопходних средстава за отпремнине и накнаде за незапосленост. Са друге стране, присутан је ефекат деловања смањења плата и пензија на агрегатну тражњу и одређено смањење прихода по том основу. Ови додатни ефекти узети су у обзир при пројектовању фискалног оквира до 2017. године. 
Две најзначајније мере, смањење зарада у јавном сектору и пензија, примењене су још током усвајања ребаланса буџета за 2014. годину тако да се ефекат ових мера јавља у децембру 2014. године. 
Ради успостављања дугорочне одрживости јавних финансија у наредном периоду убрзаће се спровођење структурних реформи јавног сектора које се првенствено односе на: реформу система социјалне заштите, реформу државне управе, реформу предузећа у реструктурирању, јавних предузећа и јавних друштава капитала, реформу управљања јавним финансијама, реформу пензијског система, реформу система образовања, реформу система здравствене заштите и обезбеђење финансијске стабилности.
II. СТАЊЕ И ТОКОВИ НА ТРЖИШТУ РАДА
1. Трендови на тржишту рада
На основу годишњих података Анкете о радној снази (АРС), Републичког завода за статистику (РЗС) може се закључити да је у 2014. години, дошло до побољшања индикатора тржишта рада.
Табела 1. Трендови на тржишту рада током економске кризе 2008–2014. године, становништво 15–64, годишњи просеци, АРС (РЗС)




Година


Становништво радног узраста


Активно становништво


Запослени


Незапослени


Стопа активности


Стопа запослености


Стопа незапослености




2008.


4.936.124


3.094.293


2.649.326


444.967


62,7%


53,7%


14,4%




2009.


4.899.384


2.970.612


2.468.688


501.924


60,6%


50,4%


16,9%




2010.


4.818.981


2.841.355


2.273.473


567.883


59,0%


47,2%


20,0%




2011.


4.775.996


2.836.624


2.166.656


669.968


59,4%


45,4%


23,6%




2012.


4.731.007


2.841.135


2.142.682


698.454


60,1%


45,3%


24,6%




2013.


4.630.482


2.853.245


2.198.200


655.045


61,6%


47,5%


23,0%




2014.


4.619.091


2.853.688


2.291.525


562.163


61,8%


49,6%


19,7%




Извор: АРС, Републички завод за статистику
Укупан број запослених лица радног узраста (15–64), према подацима АРС-а у 2014. години износио је 2.291.525 лица, што је повећање у односу на 2013. годину за 93.325 лица. 
Укупан број незапослених лица радног узраста (15–64), према подацима АРС-а у 2014. години износио је 562.163, што је за 92.882 лица мање у односу на 2013. годину.
Стопа активности лица радног узраста (15–64) у 2014. години износила је 61,8% и повећана је у односу на 2013. годину за 0,2 процентна поена.
Стопа запослености лица радног узраста (15–64) у 2014. години од 49,6% је, у односу на 2013. годину када је износила 47,5 %, већа за 2,1 процентни поен. 
Стопа незапослености лица радног узраста (15–64) је у 2014. години 19,7% и за 3,3 процентна поена је мања у односу на 2013. годину (23%).
2. Регионални аспект индикатора тржишта рада
Поређењем података за 2013. и 2014. годину, стопа незапослености становништва радног узраста бележи пад у свим регионима: у Београдском региону за 0,5 процентних поена, у Региону Јужне и Источне Србије за 2,7 процентних поена, у Региону Војводине за 4,0 процентна поена, а највише у Региону Шумадије и Западне Србије за 5,1 процентни поен. 
Табела 2: Кретање основних индикатора тржишта рада по регионима, за становништво старости 15–64, АРС (РЗС)




Старосна категорија 15–64


Београдски регион


Регион Војводине


Регион Шумадије и Западне Србије


Регион Јужне и Источне Србије


Регион Косова и Метохије




2013. година




Стопа активности


62,0%


60,3%


61,8%


62,7%


...




Стопа запослености


50,8%


45,7%


47,1%


46,8%


...




Стопа незапослености


18,1%


24,3%


23,8%


25,3%


...




Стопа неактивности


38,0%


39,7%


38,2%


37,3%


...




2014. година




Стопа активности


61,6%


61,9%


62,9%


60,5%


...




Стопа запослености


50,7%


49,3%


51,1%


46,9%


...




Стопа незапослености


17,6%


20,3%


18,7%


22,6%


...




Стопа неактивности


38,4%


38,2%


37,2%


39,5%


...




Извор: АРС, Републички завод за статистику
Посматрано по регионима, у 2014. години нижу стопу незапослености од опште стопе имали су Београдски регион (17,6%) и Регион Шумадије и Западне Србије (18,7%), док је Регион Јужне и Источне Србије имао највишу стопу незапослености (22,6%).
У 2014. години вишу стопу активности од опште стопе имали су Регион Шумадије и Западне Србије (62,9%) и Регион Војводине (61,9%), док је најнижа стопа активности регистрована у Региону Јужне и Источне Србије (60,5%). 
3. Положај жена на тржишту рада
Незапосленост жена у Републици Србији израженија је од незапослености мушкараца. Разлике у стопама активности и запослености код жена и мушкараца и даље су присутне. 
У 2014. години забележен је раст стопе активности жена за 0,6 процентних поена. 
Табела 3. Основни индикатори тржишта рада према полу, становништво 15–64, АРС (РЗС)




Стопе, старосна категорија 15–64 


2013. година


2014. година




Жене








Стопа активности


53,2 %


53,8 %




Стопа запослености


40,1 %


42,9 %




Стопа незапослености


24,7 %


20,4 %




Мушкарци








Стопа активности


70,2 %


69,9 %




Стопа запослености


54,9 %


56,5 %




Стопа незапослености


21,7 %


19,2 %




Извор: АРС, Републички завод за статистику
Стопа запослености жена од 42,9% је и даље значајно нижа од стопе запослености мушкараца 56,5%, односно разлика у стопама запослености између мушкараца и жена старости 15–64 у 2014. години износи 13,6 процентних поена. 
У периоду 2013–2014. године забележен је раст стопе запослености жена за 2,8 процентних поена (са 40,1 на 42,9%). 
Стопа незапослености жена је у 2014. години 20,4%, а мушкараца 19,2%, што представља разлику од 1,2 процентна поена. 
У периоду 2013–2014. године дошло је до пада стопе незапослености жена за 4,3 процентна поена (са 24,7% на 20,4%).
Упоређивањем разлика у индикаторима за жене и мушкарце за 2013. и 2014. годину може се закључити да су разлике смањене. 
4. Старосна структура незапослених лица
Посматрано према годинама старости, у 2014. години половина незапослених, тј. 274.962 (48,91%) била су лица која припадају двема најмлађим старосним групама (15–24, 25–34). У 2014. години је у односу на 2013. годину дошло до смањења броја незапослених у свим старосним групама.
Табела 4. Старосна структура незапослених лица, становништво 15–64, АРС (РЗС)




Старосна група


2013. година 


2014. година




15–24


108.868


99.223




25–34


189.957


175.739




35–44


149.592


123.615




45–54


132.119


105.540




55–64


74.509


58.046




Укупно 15–64


655.045


562.163




Извор: АРС, Републички завод за статистику 
5. Положај младих на тржишту рада
Незапосленост младих старосне доби 15–24 у Републици Србији је веома изражена.
Стопа незапослености младих у 2014. години износила је 47,1%, што је знатно изнад опште стопе незапослености (19,7% за становништво радног узраста 15–64). 
Стопа незапослености младих је у 2014. години смањена у односу на 2013. годину за 2,3 процентна поена. 
Стопа запослености младих (15–24) је веома ниска и у 2014. години износила је 14,8%, односно, посматрајући 2013. годину (14,5%), незнатно је повећана.
Стопа активности младих је веома ниска и у 2014. години износила је 27,9%, али у односу на 2013. годину (28,7%), бележи смањење за 0,8 процентних поена. 
Табела 5. Основни индикатори тржишта рада младих 15–24, АРС (РЗС)




Становништво старости (15–24) 


2013. година 


2014. година




Стопа активности %


28,7


27,9




Стопа запослености %


14,5


14,8




Стопа незапослености %


49,4


47,1




Стопа неактивности %


71,3


72,1




Извор: АРС, Републички завод за статистику
У 2014. години број незапослених младих 15–24 износио је 99.223 док је укупан број незапослених лица старости 15–64 износио 562.163, тј. учешће младих у укупном броју незапослених старости 15–64 је 17,16%. Удео незапослених младих у укупном броју младих је 13,15%. 
Приметан је велики број неактивних младих 543.454 или 72,05% од укупног броја младих.
Према подацима Републичког завода за статистику у 2014. години НЕЕТ стопа односно учешће младих који нису запослени, нити су у систему образовања и обуке износи 20 %.
6. Положај старијих (55–64) на тржишту рада
Стопа незапослености старијих износила је 11,9% и у 2014. години бележи смањење за 3,4 процентна поена у односу на 2013. годину (15,3%). 
Стопа запослености ове старосне групе се повећана је за 1,6 процентних поена, са 34,3% у 2013. години на 35,9% у 2014. години. 
Табела 6. Основни индикатори тржишта рада старијих 55–64 година, АРС (РЗС)




Становништво старости (55–64) 


2013. година 


2014. година




Стопа активности %


40,5


40,7




Стопа запослености % 


34,3


35,9




Стопа незапослености %


15,3


11,9




Стопа неактивности %


59,5


59,3




Извор: АРС, Републички завод за статистику
Велики број старијих лица у периоду транзиције и економске кризе остао је без посла.
7. Дугорочна незапосленост
Незапосленост у Републици Србији има дугорочни карактер. Многи запослени, када пређу у статус незапослености, остају у том статусу дужи временски период. 
Стопа дугорочне незапослености представља проценат незапослених годину дана и дуже у укупном броју активних становника узраста (15+) у 2013. години износила је 16,8% при чему је стопа дугорочне незапослености жена 18,2% , а мушкараца 15,7%.
Према АРС у 2014. године, дошло је до смањења стопе дугорочне незапослености на 12,8%, при чему је стопа дугорочне незапослености жена 13,5%, а мушкараца 12,2%. 
8. Неформална запосленост
Поређењем података из АРС за 2014. годину у односу на 2013. годину, уочава се да је стопа неформалне запослености у порасту, али је према подацима за I квартал 2015. године дошло до значајног пада стопе неформалне запослености, која је износила 19,4%.
Табела 7: Стопа неформалне запослености, становништво 15+




Старосна категорија 15+


2013. година


2014. година


I квартал
2015. године




Стопа неформалне запослености – учешће


19,3%


22,0%


19,4%




Мушкарци


18,1%


20,9%


18,3%




Жене


20,9%


23,5%


20,9%




Извор: АРС, Републички завод за статистику
Неформална запосленост најизраженија у категорији помажућих чланова домаћинства. У I кварталу 2015. године од укупног броја неформално запослених 483.795, категорији помажућих чланова домаћинства припада 202.258 (41,8%).
9. Регистрована незапосленост
На крају 2014. године на евиденцији незапослених НСЗ налазило се 741.906 лица што је за 27.640 лица мање у односу на број лица на евиденцији на крају 2013. године.
Табела 8: Незапослена лица на евиденцији Националне службе за запошљавање (НСЗ)




Година


Укупан број незапослених лица


Укупан број незапослених жена


Број незапослених младих 15–30 година


Број незапослених старијих од 50 година




2013.


769.546


393.500


209.202


194.817




2014.


741.906


379.066


196.260


193.052




Извор: НСЗ
Уколико регистровану незапосленост анализирамо према радном искуству и припадности категоријама теже запошљивих лица, 65,45% од укупног броја регистрованих јесу лица која су била у радном односу, док са друге стране 34,55% или 256.302 лица први пут траже запослење.
Категорији дугорочно незапослених припадало је чак 507.074 лица. Значајан је и број лица без школе или са непотпуном основном школом 52.697.
III. ПРИОРИТЕТИ ПОЛИТИКЕ ЗАПОШЉАВАЊА
Уважавајући смернице и препоруке европске политике запошљавања, показатеље стања на тржишту рада Републике Србије, текуће реформске процесе и идентификоване кључне изазове и препреке на странама тражње за радом и понуде рада, утврђени су приоритети политике запошљавања у 2016. години:
1) Побољшање услова на тржишту рада и унапређење институција тржишта рада,
2) Подстицање запошљавања и укључивања теже запошљивих лица на тржиште рада и подршку регионалној и локалној политици запошљавања, 
3) Унапређење квалитета радне снаге и улагање у људски капитал. 
IV. ПРОГРАМИ И МЕРЕ АКТИВНЕ ПОЛИТИКЕ ЗАПОШЉАВАЊА
Програми и мере активне политике запошљавања утврђени овим акционим планом, које ће током 2016. години спроводити НСЗ, реализују се у складу са Законом о запошљавању и осигурању за случај незапослености, Законом о професионалној рехабилитацији и запошљавању особа са инвалидитетом и правилима о контроли државне помоћи. Селекција лица са евиденције НСЗ за укључивање у мере активне политике запошљавања врши се у складу са Упутством о условима за укључивање незапосленог у мере активне политике запошљавања („Службени гласник РС”, број 97/09).
Програми и мере активне политике запошљавања који ће се у циљу подстицања запошљавања у 2016. години реализовати су:
1. Посредовање у запошљавању лица која траже запослење
Повезивање понуде и тражње на тржишту рада кроз пружање услуга послодавцима и тражиоцима запослења – подршка лицима у процесу активног тражења посла у складу са договореним индивидуалним планом запошљавања (саветовање усмерено на избор одговарајућих послова, развијање вештина активног тражења посла путем обука за активно тражење посла, клуба за тражење посла); успостављање контакта са послодавцима и задовољавање исказаних потреба, селекција и упућивање лица које тражи запослење послодавцу ради избора за заснивање радног односа или другог радног ангажовања, организовање сајмова запошљавања и др. 
2. Професионална оријентација и саветовање о планирању каријере
Информисање и саветовање о могућностима за развој каријере; психолошка процена за потребе запошљавања, укључивања у програме додатног образовања и обука и програме предузетништва; тренинг самоефикасности; радионица за превладавање стреса услед губитка посла, организовање сајмова професионалне оријентације и др.
3. Субвенције за запошљавање незапослених лица из категорије теже запошљивих
Послодавци који припадају приватном сектору, првенствено мала и средња предузећа, могу за запошљавање незапослених лица из категорије теже запошљивих остварити субвенцију за запошљавање на новоотвореним радним местима. Субвенција се исплаћује послодавцу у једнократном износу, међутим, крајњи корисник субвенције је незапослено лице које се запошљава кроз ову меру.
Незапослена лица из категорије теже запошљивих, на које се ова субвенција примењује су:
– млади до 30 година старости,
– старији од 50 година,
– вишкови запослених,
– Роми,
– особе са инвалидитетом;
– радно способни корисници новчане социјалне помоћи.
Висина субвенције за запошљавање незапослених лица из категорије теже запошљивих у 2016. години, осим за особе са инвалидитетом, према степену развијености јединица локалне самоуправе утврђеним у складу са посебним прописом Владе износи:
– за четврту групу (степен развијености испод 60% републичког просека) и за девастирана подручја (степен развијености испод 50% републичког просека) – 250.000,00 динара по кориснику; 
– за трећу групу (у распону од 60% до 80% републичког просека) – 200.000,00 динара по кориснику;
– за другу групу (у распону од 80% до 100% републичког просека) и остале јединице локалне самоуправе – 150.000,00 динара по кориснику.
Наведени износи субвенције се за особе са инвалидитетом и радно способне кориснике новчане социјалне помоћи увећавају за 20%, тако да износе:
– за четврту групу (степен развијености испод 60% републичког просека) и за девастирана подручја (степен развијености испод 50% републичког просека) – 300.000,00 динара по кориснику; 
– за трећу групу (у распону од 60% до 80% републичког просека) – 240.000,00 динара по кориснику;
– за другу групу (у распону од 80% до 100% републичког просека) и остале јединице локалне самоуправе – 180.000,00 динара по кориснику.
4. Подршка самозапошљавању
Подршка самозапошљавању подразумева пружање стручне помоћи, обуку из области предузетништва и субвенцију за самозапошљавање. Средства за самозапошљавање у 2016. години одобравају се у виду субвенције, у једнократном износу од 180.000,00 динара по кориснику, осим у случају самозапошљавања особа са инвалидитетом када се субвенција одобрава у једнократном износу од 200.000,00 динара по кориснику, ради оснивања радње, задруге, или другог облика предузетништва, од стране незапосленог или удруживањем више незапослених, као и за оснивање привредног друштва уколико оснивач заснива у њему радни однос.
Кориснику новчане накнаде за случај незапослености може се исплатити новчана накнада у једнократном износу ради самозапошљавања.
Стручну помоћ у циљу подстицања самозапошљавања незапослени остварује кроз информативне и саветодавне услуге у пословним центрима НСЗ и обуке из предузетништва, а подршка предузетницима у првим годинама пословања се реализује кроз менторинг програм и специјалистичке обуке.
5. Додатно образовање и обука
Додатно образовање и обука обухватају активности стицања додатних знања и вештина које се реализују са циљем запошљавања, односно стварања могућности за запошљавање и самозапошљавање незапослених лица и запослених за чијим је радом престала потреба код послодавца, кроз процес теоријског и практичног оспособљавања. Додатно образовање и обука спроводи се према Годишњем програму додатног образовања и обуке који је утврђен овим акционим планом.
6. Подстицаји за запошљавање корисника новчане накнаде
Незапосленом лицу, које је корисник новчане накнаде за случај незапослености најмање три месеца од момента признавања права а заснује радни однос на неодређено време, једнократно се исплаћује 30% укупног износа новчане накнаде (без доприноса за обавезно социјално осигурање) која би му била исплаћена за преостало време до истека права на новчану накнаду.
7. Подстицаји за запошљавање корисника новчане социјалне помоћи
Ова мера активне политике запошљавања има карактер субвенције за запошљавање. Циљ мере је активација незапослених лица пријављених на евиденцију Националне службе за запошљавање која су корисници новчане социјалне помоћи ради подстицања радно-социјалне интеграције и смањења зависности од давања из система социјалне заштите. 
Мера се састоји из дванеастомесечне субвенције дела зараде запослених корисника новчане социјалне помоћи у износу од 15.000,00 динара на месечном нивоу. Послодавац – који припада приватном сектору – у обавези је да лице задржи у радном односу још шест месеци по завршетку мере. 
8. Јавни радови
Јавни радови се организују у циљу радног ангажовања првенствено теже запошљивих незапослених лица и незапослених у стању социјалне потребе, ради очувања и унапређења радних способности незапослених, као и остваривања одређеног друштвеног интереса. 
Послодавац који спроводи јавне радове закључује са незапосленим уговор о радном ангажовању у складу са прописима о раду и јавним конкурсом. Средства намењена за организовање јавних радова користе се за: исплату накнаде за обављен посао незапосленим лицима укљученим у јавне радове, накнаду трошкова доласка и одласка са рада незапослених лица, накнаду трошкова спровођења јавних радова и, у случају потребе за организовањем обуке, накнаду трошкова обуке.
Висина средстава намењена за организовање јавних радова дефинише се Програмом рада НСЗ за 2016. годину у складу са расположивим средствима и обухватом лица планираним Споразумом о учинку НСЗ за 2016. годину.
У зависности од врсте и сложености послова које обухвата јавни рад, за спровођење одређених јавних радова, може се организовати обука, по интерном програму послодавца или програму образовне установе. По завршетку обуке лицу се издаје интерни сертификат о стеченим компетенцијама.
У 2016. години организоваће се јавни радови у области социјалних и хуманитарних делатности, одржавања и обнављања јавне инфраструктуре и одржавања и заштите животне средине и природе. Право учествовања у поступку организовања јавних радова имају органи аутономне покрајине и органи јединица локалне самоуправе, јавне установе и јавна предузећа, привредна друштва, предузетници, задруге и удружења. 
9. Мере активне политике запошљавања за особе са инвалидитетом
Мере активне политике запошљавања за особе са инвалидитетом спроводе се као део процеса целокупне рехабилитације појединца, са циљем што адекватније радно-социјалне интеграције или ре-интеграције на тржиште рада, односно потпунијег укључивања у друштвено-економске токове.
Мере активне политике запошљавања под општим условима спроводе се у групама које чине особе са инвалидитетом и друга незапослена лица, односно под условима прописаним за незапослена лица, у сваком случају када је то могуће, по процени стручних лица НСЗ.
Мере активне политике запошљавања по прилагођеним програмима спроводе се у складу са потребама особа са инвалидитетом, процењеним професионалним могућностима и радном способношћу.
Саставни део свеукупне професионалне рехабилитације чине и мере и активности усмерене на унапређење услова рада и подизање ефикасности особа са инвалидитетом на радном месту, као и јачање компетенција послодаваца који запошљавају особе са инвалидитетом и других заинтересованих субјеката, у циљу оспособљавања за пружање стручне помоћи као подршке особама са инвалидитетом код запошљавања, увођења у посао или на радном месту, праћења при раду и друго.
Мере подстицања запошљавања незапослених особа са инвалидитетом у складу са Законом о професионалној рехабилитацији и запошљавању особа са инвалидитетом су:
9.1. Субвенција зараде за особе са инвалидитетом без радног искуства
Послодавац који на неодређено време запосли особу са инвалидитетом без радног искуства, има право на субвенцију зараде за ту особу у трајању од 12 месеци. Субвенција зараде се одобрава у висини до 75% укупних трошкова зараде са припадајућим доприносима за обавезно социјално осигурање, али не више од износа минималне зараде утврђене у складу са прописима о раду, а остварује се према прописима о државној помоћи за запошљавање особа са инвалидитетом и другим прописима о државној помоћи који су потребни за примену прописа о државној помоћи за запошљавање особа са инвалидитетом.
9.2. Рефундација трошкова прилагођавања радног места за запошљавање особа са инвалидитетом
Послодавац који на неодређено време запосли особу са инвалидитетом може остварити право на рефундацију трошкова прилагођавања радног места.
10. Суфинансирање програма или мера активне политике запошљавања предвиђених локалним акционим плановима запошљавања средствима из републичког буџета (по захтеву аутономне покрајине или јединице локалне самоуправе)
Аутономна покрајина односно јединица локалне самоуправе, може до 29. фебруара 2016. године, преко надлежне филијале НСЗ, поднети министарству надлежном за послове запошљавања захтев за учешће у финансирању програма или мера активне политике запошљавања.
У 2016. години одобраваће се учешће у финансирању програма или мера активне политике запошљавања, и то:
– јавни радови,
– програм стручне праксе,
– програм стицања практичних знања,
– субвенције за запошљавање незапослених лица из категорије теже запошљивих.
Услов за одобравање учешћа у финансирању програма или мера активне политике запошљавања је да аутономна покрајина односно јединица локалне самоуправе има:
– формиран локални савет за запошљавање,
– донет локални акциони план запошљавања (ЛАПЗ), 
– обезбеђено више од половине потребних средстава за финансирање одређеног програма или мере. Изузетно, уколико се ради о неразвијеној јединици локалне самоуправе, министар надлежан за послове запошљавања, у складу са Законом о запошљавању и осигурању за случај незапослености („Службени гласник РС”, бр. 36/09, 88/10 и 38/15) може одобрити учешће у финансирању и кад је обезбеђено мање од половине потребних средстава;
– усклађене програме и мере са приоритетима и циљевима локалног економског развоја и локалног тржишта рада.
Критеријуми на основу којих се одобрава учешће у финансирању програма или мера су:
– степен развијености јединице локалне самоуправе,
– индикатори локалног тржишта рада,
– предвиђени ефекат програма или мера и економска оправданост.
Приоритет за учешће у финансирању програма или мера активне политике запошљавања у 2016. години имају:
– захтеви поднети од стране неразвијених јединица локалне самоуправе – утврђене у складу са посебним прописом Владе;
– захтеви поднети од стране јединица локалних самоуправа које су формирале локални савет за подручје више јединица локалних самоуправа и усвојиле заједнички план запошљавања за подручје тих јединица локалних самоуправа;
– захтеви поднети од стране јединица локалних самоуправа које су програме и мере усмериле приоритетно на вишкове запослених и кориснике новчане социјалне помоћи.
Узимајући у обзир мишљења филијала на поднете захтеве, НСЗ доставља министарству предлог за учешће у финансирању програма или мера активне политике запошљавања, у року од 30 дана од дана истека рока за подношење захтева, на основу кога министар надлежан за послове запошљавања доноси одлуку.
НСЗ и јединице локалне самоуправе обухваћене овом одлуком закључују споразуме о начину и поступку реализације програма или мера активне политике запошљавања, као и другим питањима од значаја за спровођење ове одлуке.
НСЗ ће започети реализацију одобрених захтева за учешће у финансирању програма или мера након преноса средстава из буџета Републике Србије и буџета аутономне покрајине односно јединице локалне самоуправе.
Током 2016. године наставиће се са имплементацијом програмских активности из претприступних фондова ЕУ – ИПА 2012, односно директно додељених средстава НСЗ за спровођење мера активне политике запошљавања усмерених ка ширењу мреже клубова за тражење посла, центара за информисање и професионално саветовање и самоуслужних сервиса при НСЗ и јединицама локалне самоуправе, као и сета обука незапослених лица за потребе тржишта рада, каравана за запошљавање и програма приправника.
Такође, у 2016. години очекује се почетак реализације активности из претприступних фондова ЕУ (ИПА), програмски циклус 2013. Кроз овај програмски циклус ће се НСЗ такође директно доделити средства за мере субвенције за запошљавање и самозапошљавање као и обуке за познатог послодавца и обуке за тржиште рада. Осим тога, на располагању ће бити и техничка помоћ која ће за циљ имати унапређење система планирања, спровођења и оцењивања обука за незапослене у НСЗ и система професионалне рехабилитације и запошљавања особа са инвалидитетом. 
11. Пакети услуга за незапослена лица која имају приоритет за укључивање у мере активне политике запошљавања:
Анализа трендова тржишта рада указује на неопходност интензивирања активности у циљу унапређења положаја категорија теже запошљивих лица, а посебно младих, старијих и вишкова запослених, лица без стручних квалификација, нискоквалификованих, дугорочно незапослених и особа са инвалидитетом. Подстицање запошљавања ових категорија теже запошљивих лица у 2016. години подразумева спровођење следећих пакета услуга:
11.1. Пакет услуга за вишкове запослених
За вишкове запослених чији се прилив на евиденцију незапослених очекује у већем обиму како због завршетка процеса реструктурирања тако и због рационализације јавног сектора припремљен је пакет услуга.
Пакет услуга за вишкове запослених који ће се спроводити подразумева неколико корака, и то у зависности од тога да ли су у питању активности којима се реагује унапред, пре престанка радног односа запослених или активности са лицима након пријаве на евиденцију незапослених. 
Ради превенције незапослености, пре него што се потенцијални вишкови запослених пријаве на евиденцију незапослених, интервенисаће се одређеним активностима, и то:
– организовањем састанка са руководством предузећа која се суочавају са вишком запослених и синдикатима;
– организовањем општег информативног састанка са потенцијалним вишковима запослених у просторијама послодавца;
– изјашњавањем запослених о мерама за које су заинтересовани, путем попуњавања упитника;
– организовањем саветовања за запошљавање кроз вођење индивидуалних разговора са запосленима који су се изјаснили да желе индивидуално саветовање, у просторијама послодавца.
На основу попуњеног упитника или индивидуалног разговора са саветником за запошљавање, запослени ће се укључивати на обуке, и то:
– клуб за тражење посла – петодневни програм посебно дизајниран за вишкове;
– радионица за стицање вештина за поновно запошљавање након губитка посла;
– обука за развој предузетништва;
– обука за активно тражење посла (АТП-1).
Након пријаве вишкова на евиденцију незапослених НСЗ ће приоритетно укључивати вишкове запослених у програме и мере активне политике запошљавања, а посебно:
1) извршити процену запошљивости лица;
2) утврдити индивидуални план запошљавања и одредити мере које су најпогодније за активацију и унапређење запошљивости (радионица за превладавање стреса услед губитка посла и друге мере);
3) организовати посебно информисање о могућностима и предностима улагања отпремнина у самозапошљавање, удруживање отпремнина ради запошљавања, коришћење лизинга и франшизинга и сл.
Такође, НСЗ ће, у циљу превенирања дугорочне незапослености, односно брже реинтеграције на тржиште рада вишкова запослених, интензивирати посете послодавцима, посебно у јединицама локалне самоуправе у којима се планира реализација програма решавања вишка запослених, са циљем прикупљања података о потребама за запошљавањем.
За реализацију пакета услуга за вишкове запослених, МРЗБСП и НСЗ добијају подршку Светске банке. 
11.2. Пакет услуга за младе
Пакет услуга за младе подразумева сет корака које ће НСЗ, за сваку младу особу пријављену на евиденцију незапослених лица, реализовати са циљем превенције застаревања компетенција (знања и вештина) од значаја за конкурентно иступање на тржишту рада и пада у дугорочну незапосленост.
Пакет услуга за младе обухвата:
1) процену запошљивости лица;
2) утврђивање индивидуалног плана запошљавања и мера које су најпогодније за активацију и подизање запошљивости младих;
3) посредовање у запошљавању или укључивање у мере активне политике запошљавања које могу допринети запошљавању (професионална оријентација и саветовање о планирању каријере, стручна пракса, субвенције за запошљавање и подршка самозапошљавању, програм функционалног основног образовања, стицање практичних знања и др.).
11.3. Пакет услуга за лица без квалификација, нискоквалификованe и дугорочно незапослене
Лица без квалификација, нискоквалификовани и дугорочно незапослени такође имају (као теже запошљива категорија) приоритет приликом укључивања у мере активне политике запошљавања. Пакет услуга за ова лица обухвата:
1) процену запошљивости;
2) утврђивање индивидуалног плана запошљавања и мера које су најпогодније за активацију и подизање запошљивости лица без стручних квалификација;
3) укључивање у мере за активно тражење посла (тренинг самоефикасности и мотивационо-активационе обуке);
4) укључивање у програме додатног образовања и обуке (програм функционалног основног образовања одраслих, програм стицања практичних знања, обуке за тржиште рада и др.), јавне радове и др.
11.4. Пакет услуга за особе са инвалидитетом
Пакет услуга за особе са инвалидитетом подразумева посредовање у запошљавању и укључивање особа са инвалидитетом у мере активне политике запошљавања под општим условима (у сваком случају када је то могуће, по процени стручних лица НСЗ) и по прилагођеним програмима (у складу са утврђеним индивидуалним планом запошљавања и процењеном радном способношћу). 
Особе са инвалидитетом имају приоритет приликом укључивања у мере АПЗ, у складу са потребама особа са инвалидитетом, процењеним професионалним могућностима, радном способношћу и идентификованим потребама на тржишту рада.
Пакет услуга за особе са инвалидитетом обухвата:
1) процену професионалних могућности, односно процену запошљивости;
2) утврђивање индивидуалног плана запошљавања и мера које су најпогодније за активацију и подизање запошљивости особа са инвалидитетом;
3) посредовање у запошљавању или укључивање у мере активне политике запошљавања које доприносе подизању запошљивости и запошљавању. 
12. Учешће у реализацији пројеката
Министарство надлежно за послове запошљавања учествује или прати реализацију следећих пројеката:




Р. бр.


Пројекат


Трајање пројекта


Извор финансирања




1.


„Унапређење конкурентности и запошљавања”
Пројекат има за циљ унапређење делотворности и координације између одабраних јавних политика и програма ради ублажавања и отклањања препрека за повећање конкурентности и повећање запослености. Једна од компоненти наведеног пројекта односи се на реформу тржишта рада и система социјалне заштите. Реформа тржишта рада биће подржана кроз унапређење услуга НСЗ у посредовању у запошљавању (и према незапосленим лицима и према послодавцима) и кроз унапређење делотворности мера активне политике запошљавања, као и давање препорука за подстицаје за формално запослење корисника новчане социјалне помоћи.


јануар 2016 – јун 2019.


Светска банка




2.


„Повећање ефикасности политике запошљавања према угроженим групама”
Пројекат обухвата низ активности, усмерених ка даљем ширењу мреже клубова за тражење посла, центара за каријерно вођење и саветовање и самоуслужних станица у НСЗ односно јединицама локалне самоуправе, као и укључивања незапослених лица у обуке за тржиште рада, уз пилотирање нове мере „каравани запошљавања”. Све ове мере финансираће се средствима директно додељеним НСЗ – директни грант. Осим тога, НСЗ добија и техничку помоћ за спровођење директног гранта у циљу осамостаљивања за спровођење оваквих пројеката и у будућности, а дугорочно и ради припреме за чланство у Европском социјалном фонду.


2014–2016.


ЕУД, уз учешће из буџета РС, програмски циклус ИПА 2012, спроводи НСЗ




3.


„Техничка помоћ за јачање капацитета у области политике запошљавања”
У оквиру пројекта планиран је даљи развој и унапређење система обука, односно програма обука потребних на тржишту рада, са циљем смањења неусаглашености понуде и потражње, повећавање ефикасности политике запошљавања према особама са инвалидитетом. 
И кроз овај програмски циклус планирана је директна додела средстава НСЗ-у за спровођење мера активне политике запошљавња и то: субвенција за запошљавање и самозапошљавање, обуке на захтев послодавца и обуке за тржиште рада


2015–2017.


ЕУД, уз учешће из буџета Републике Србије, програмски циклус ИПА 2013, спроводи МРЗБСП и НСЗ




4.


Укључивање миграција у националне развојне стратегије
Пројекат има за циљ пружање подршке земљама корисницама у процесу интегрисања области миграције у националне развојне планове, уз континуирано праћење и усаглашавање. Планиране су активности које се односе на анализу тренутног стања и потреба у области миграција и развоја, подршка институцијама у изради проширеног миграционог профила, подршка националним координационим механизмима за управљање миграцијама, подршка у изради стратегија које укључују тему миграција, размене искустава и примера добре праксе.


фебруар 2014 – јануар 2018. године


Швајцарска агенција за развој и сарадњу (СДЦ)
Међународна организација за миграције (ИОМ) у сарадњи са
Програмом за развој Уједињених нација (УНДП)




5.


„Подршка имплементацији Програма реформе политике запошљавања и социјалне политике, са фокусом на политику запошљавања и запошљивости младих”
Пројекат треба да допринесе повећању запошљавања и запошљивости младих, кроз спровођење Програма реформи политике запошљавања и социјалне политике, са циљем унапређења креирања и имплементације законодавног оквира на националном и локалном нивоу. 


Иницијална фаза
септембар 2015 – септембар 2016. године


Влада Швајцарске Конфедерације 




V. ФИНАНСИЈСКИ ОКВИР ПОЛИТИКЕ ЗАПОШЉАВАЊА И ИЗВОРИ ФИНАНСИРАЊА
Финансирање активне политике запошљавања обавља се из средстава буџета Републике Србије, буџета аутономне покрајине и буџета јединице локалне самоуправе, средстава донација, кредита, као и из средстава доприноса за случај незапослености и других извора.
За реализацију планираних програма и мера активне политике запошљавања и као и мера професионалне рехабилитације особа са инвалидитетом које реализује Национална служба за запошљавање у 2016. години потребно је обезбедити 2.800.000.000,00 динара у буџету Републике Србије и 550.000.000,00 динара из Буџетског фонда за професионалну рехабилитацију и подстицање запошљавања особа са инвалидитетом. 
Додатна средства обезбедиће се из буџета аутономне покрајине и јединице локалне самоуправе за учешће у реализацији локалних и регионалних акционих планова запошљавања, као и директног гранта (директно додељених средстава) НСЗ за спровођење мера активне политике запошљавања из ИПА 2012 програмског циклуса. Такође, очекује се почетак спровођења активности из ИПА 2013 програмског циклуса.
Исплата субвенција зарада за особе са инвалидитетом запослених у предузећу за професионалну рехабилитацију и запошљавање особа са инвалидитетом, побољшање услова рада, унапређење производних програма, увођење стандарда, побољшање квалитета производа и пружених услуга, прилагођавање радних места и друго, такође се финансира из Буџетског фонда за професионалну рехабилитацију и подстицање запошљавања особа са инвалидитетом. 
План укључивања незапослених лица у мере активне политике запошљавања и резултати запошљавања






МЕРЕ АКТИВНЕ ПОЛИТИКЕ ЗАПОШЉАВАЊА


Број лица укључен у мере (1)


Број особа са инвалидитетом укључен у мере (2)


Укупан број лица укључен у мере (3)
(1+2)


Број запослених (од укупног броја)
(4)*




Број запослених


Ефекат




1.


АКТИВНО ТРАЖЕЊЕ ПОСЛА


103.490


4.310


107.800


22.735


21%




1.1.


Обука за активно тражење посла


36.000


1.200


37.200


7.440


20%




1.2.


Тренинг самоефикасности


3.040


60


3.100


310


10%




1.3


Радионица за превладавање стреса услед губитка посла


950


50


1.000


50


5%




1.4


Клуб за тражење посла


3.500


200


3.700


925


25%




1.5


Сајмови запошљавања


50.000


2.500


52.500


10.500


20%




1.6


Обука за развој предузетништва


10.000


300


10.300


3.510


34%




2.


ДОДАТНО ОБРАЗОВАЊЕ И ОБУКА


8.910


710


9.620


4.373


45%




2.1.


Програм стручне праксе


5.000


40


5.040


2.210


44%




2.2.


Стицање практичних знања


280


20


300


300


100%




2.3.


Обуке за тржиште рада


1.100


630


1.730


519


30%




2.4


Обуке на захтев послодавца


1.000


20


1.020


1.020


100%




2.5.


Функционално основно образовање одраслих


1.500


/


1.500


315


21%




2.6.


Признавање претходног учења


30


/


30


9


30%




3.


СУБВЕНЦИЈЕ ЗА ЗАПОШЉАВАЊЕ


6.240


670


6.910


6.910


100%




3.1.


Субвенције за самозапошљавање


3.350


160


3.510


3.510


100%




3.2.


Субвенције за запошљавање незапослених из категорије теже запошљивих


2.690


110


2.800


2.800


100%




3.3.


Субвенција дела зараде корисника новчане социјалне помоћи


200


/


200


200


100%




3.4


Субвенција зараде за особе са инвалидитетом без радног искуства


/


350


350


350


100%




3.5.


Мере подршке за особе са инвалидитетом


/


50


50


50


100%




4.


ЈАВНИ РАДОВИ


5.000


1.900


6.900


6.900


100%






УКУПНО


123.640


7.590


131.230


40.918


31%




* Ефекат мера АПЗ на запошљавање дат је на основу резултата запошљавања у 2014. години. Мере чији је ефекат 100% подразмевају запошљавање односно радно ангажовање (субвенције, јавни радови, стицање практичних знања, мере подршке за особе са инвалидитетом).
Коначан број незапослених лица која ће бити укључена у програме и мере активне политике запошљавња и ефекти на запошљавање биће утврђени, након усвајања закона о буџету, у Споразуму о учинку НСЗ за 2016. годину.
VI. НОСИОЦИ ПОСЛОВА РЕАЛИЗАЦИЈЕ НАПЗ
Мере активне политике запошљавања и друге планиране активности у оквиру НАПЗ, спроводи министарство надлежно за послове запошљавања, НСЗ, као и други државни органи, институције и социјални партнери.
Ефикасност и ефективност програма и мера активне политике запошљавања утврђених НАПЗ које спроводи НСЗ, прати се путем Споразума о учинку Националне службе за запошљавање који, у складу са Законом, закључују министарство надлежно за послове запошљавања и НСЗ. Тим споразумом ближе ће се уредити задаци, обавезе, циљеви и резултати у 2016. години, рокови за спровођење појединих програма и мера, одговорности, извештавање и др.
Централну улогу у праћењу, координацији, управљању имплементацијом НАПЗ и извештавању има министарство надлежно за послове запошљавања. У зависности од врсте и нивоа на коме се реализују активности, министарство надлежно за послове запошљавања ће директно пратити активности које се остварују на националном нивоу и за чије остваривање је надлежно. 
Значајну улогу у процесу праћења и извештавања о спровођењу активности има НСЗ. 
Надлежне институције, социјални партнери и друштвени актери дефинисани као носиоци појединих активности НАПЗ, одговорни су за праћење реализације активности и извештавање. 
VII. КАТЕГОРИЈЕ ТЕЖЕ ЗАПОШЉИВИХ ЛИЦА
У складу са Законом, теже запошљива лица су она незапослена лица која због здравственог стања, недовољног или неодговарајућег образовања, социодемографских карактеристика, регионалне или професионалне неусклађености понуде и тражње на тржишту рада, или због других објективних околности теже налазе посао. Одређеним програмима и мерама активне политике запошљавања подстиче се равноправнији положај тих лица на тржишту рада, тако да теже запошљива лица имају приоритет код укључивања у поједине мере.
У 2016. години теже запошљива лица која ће имати приоритет у укључивању у мере активне политике запошљавања су: незапослени млади до 30 година живота, вишак запослених и незапослена лица старија од 50 година, незапослени без квалификација, нискоквалификовани и дугорочно незапослени, особе са инвалидитетом и Роми. У склопу напора да се подстакне активација радно способних корисника новчане социјалне помоћи, овој категорији лица такође ће бити посвећена посебна пажња. 
Међутим, у програме и мере активне политике запошљавања потребно је укључивати и остала теже запошљива лица и посебно осетљиве категорије незапослених као што су: жене, рурално становништво, избегла и расељена лица, повратници према споразуму о реадмисији, деца без родитељског старања, жртве породичног насиља и трговине људима, самохрани родитељи, супружници из породице у којој су оба супружника незапослена, родитељи деце са сметњама у развоју и сл. на начин којим се омогућава њихова интеграција на тржиште рада и побољшање квалитета живота. 
VIII. ГОДИШЊИ ПРОГРАМ ДОДАТНОГ ОБРАЗОВАЊА И ОБУКЕ
Годишњим програмом додатног образовања и обуке утврђују се програми и мере додатног образовања и обуке који ће се реализовати у 2016. години.
Реализација Годишњег програма додатног образовања и обука подразумева спровођење појединачних активности, односно програма и мера којима се стичу нова знања, вештине и радно искуство, у циљу стварања могућности за запошљавање и самозапошљавање.
Годишњи програм додатног образовања и обуке заснива се на анализи потреба тржишта рада, односно потреба послодаваца у погледу потребних знања и вештина неопходних за обављање конкретних послова, утврђених у контактима са послодавцима. У складу са тим реализоваће се додатно образовање и обуке за она подручја рада у којима постоји дефицит знања и вештина.
Годишњи програм додатног образовања и обука спроводи НСЗ реализацијом следећих програма и мера:




1.


Програм стручне праксе – подразумева стицање практичних знања и вештина за самосталан рад у струци за које је стечено одговарајуће образовање-квалификација, без заснивања радног односа.
Програм стручне праксе реализује се код послодавца који припада приватном сектору, док се највише до 30% укупно укључених лица у овај програм може ангажовати у јавном сектору и то искључиво у области здравства, образовања и социјалне заштите.
Изузетно, на територији АП Косово и Метохија, програм стручне праксе намењен је незапосленим лицима без радног искуства у струци, са најмање средњим образовањем, која практична знања и вештине стичу код послодавца који припада приватном или јавном сектору.
Програм стручне праксе подразумева:
А) стручно оспособљавање незапослених лица за самосталан рад у струци и стицање услова за полагање стручног испита у складу са општим односно посебним законом. Програм је намењен незапосленим лицима без радног искуства у струци са најмање средњим образовањем.
Трајње програма утврђено је општим односно посебним законом, а НСЗ финансира програм најдуже до 12 месеци. 
Б) стицање посебних практичних знања и вештина незапосленог за рад у струци. Програм је намењен незапосленим лицима без радног искуства у струци са најмање средњим образовањем. Трајање програма је 6 месеци, без обзира на степен образовања.




2.


Програм стицања практичних знања – подразумева стицање практичних знања и вештина кроз обављање конкретних послова заснивањем радног односа код послодавца који припада приватном сектору.
Програм је намењен лицима без завршене средње школе, односно без квалификација, лицима без квалификација која су завршила кратку обуку или функционално основно образовање одраслих, без обзира на године живота. Приоритет приликом укључивања имају незапослена лица из категорије вишкова запослених и корисника новчане социјалне помоћи. 
Послодавац заснива радни однос са незапосленим лицем и остварује право на накнаду трошкова зараде за укључена лица у трајању од 6 месеци.
Послодавац има обавезу да задржи лице у радном односу још 6 месеци након завршетка програма.




3.


Кратке обуке – стицање додатних знања и вештина у циљу унапређења компетенција, конкурентности и запошљивости незапослених лица, уз могућност стицања нове квалификације, односно преквалификације и доквалификације.
Обуке су намењене теже запошљивим незапосленим лицима и прилагођене потребама слабије образованих лица, односно лицима без квалификација или са недостајућим знањима и вештинама према исказаним потребама послодаваца за конкретне послове и радна места, са посебним акцентом на практични део наставе током обучавања.




3.1.


Обуке за тржиште рада – стицање стручних додатних знања и вештина у складу са потребама тржишта рада и послодаваца са посебним акцентом на стицање и когнитивних и социјалних вештина односно трансверзалних и генеричких вештина, које подразумевају решавање проблема и аналитичке способности, вештине комуникације и тимског рада, руковођење сопственим задацима, језичке способности и познавање рада са дигиталном технологијом, осећај за иницијативу и предузетништво.




3.2.


Обуке на захтев послодавца – стицање додатних знања и вештина потребних за обављање послова на конкретном радном месту, на захтев послодавца који припада приватном сектору, уколико на евиденцији незапослених НСЗ нема лица са потребним знањима и вештинама. Обавеза послодавца је да заснује радни однос на неодређено време са лицем које заврши обуку. (уз могућност да, на основу поднетог образложеног захтева, са лицем заснује радни однос и за време трајања обуке). Овај програм може да се реализује истовремено са субвенцијом за запошљавање незапослених из категорије теже запошљивих, под истим условима под којима се та субвенција остварује без програма обуке на захтев послодавца.




4.


Функционално основно образовање одраслих
Стицање основног образовања и компетенције за обављање једноставних послова. Програм је намењен незапосленим лицима без основног образовања.




5.


Признавање претходног учења – стицање квалификације или њеног дела, кључне или стручне компетенције у складу са утврђеним стандардом.
Програм је намењен незапосленим лицима без завршене средње школе, односно без квалификација и подразумева финансирање процеса процене знања, вештина, ставова и способности стечених учењем, животним или радним искуством.




Врсту програма додатног образовања и обуке и обухват лица која се укључују одређује НСЗ, у складу са претходно спроведеном анализом потреба тржишта рада као и предлозима релевантних министарстава (укључујући потребе на локалном и регионалном нивоу). 
Накнада трошкова додатног образовања и обуке као и висина учешћа НСЗ у трошковима реализације додатног образовања и обуке, у зависности од врсте програма, дефинишу се Програмом рада НСЗ за 2016. годину у складу са расположивим средствима и обухватом лица планираним Споразумом о учинку НСЗ за 2016. годину.
IX. ТАБЕЛА ПРИОРИТЕТА, МЕРА И АКТИВНОСТИ ЗА РЕАЛИЗАЦИЈУ НАПЗ 




I. ПОБОЉШАЊЕ УСЛОВА НА ТРЖИШТУ РАДА И УНАПРЕЂЕЊЕ ИНСТИТУЦИЈА ТРЖИШТА РАДА




Мера/активност


Исход / Очекивани резултат


Носиоци активности


Извор финансирања




1.1. Унапредити законодавни оквир од утицаја на политику запошљавања


Донета законска решења која доприносе побољшању стања на тржишту рада кроз развој социјалног предузетништва и социјалног запошљавања.
Донета законска решења којим се доприноси побољшању регулаторног оквира у области заштите запослених на привременом раду у иностранству.
Ревидирана Национална стратегија запошљавања за период 2011–2020. године


Надлежна министарства
Социјални партнери
МРЗБСП


Буџет Републике Србије




1.2. Примена Програма реформи политике запошљавања и социјалне политике


Спроведене реформске активности у области политике запошљавања и социјалне политике.


Надлежна министарства
МРЗБСП
НСЗ


Буџет Републике Србије
Донатори




1.3. Унапредити капацитете НСЗ 


Повећање броја саветника у НСЗ који раде директно са незапосленим лицима, активним тражиоцима запослења, кроз унутрашњу реорганизацију НСЗ.
Донет програм стручног оспособљавања и усавршавања запослених у НСЗ и успостављен систем провере стручне оспособљености. 


НСЗ


Буџет Републике Србије
Светска банка




1.4. Унапредити квалитет и ефикасност услуга посредовања у запошљавању НСЗ


Усвојен акциони план НСЗ за унапређење квалитета услуга које се пружају послодавцима и незапосленим лицима
Организоване обуке за запослене у НСЗ за рад са послодавцима.
Организоване обуке за запослене у НСЗ о примени савремених метода рада посебно метода и техника саветовања теже запошљивих лица, са посебним фокусом на профилисање.
Унапређено управљање обимом клијената на нивоу филијала.


НСЗ


Буџет Републике Србије
Светска банка




1.5. Унапредити квалитет и ефикасност услуга каријерног вођења и саветовања у НСЗ


Обезбеђени људски и материјални ресурси у НСЗ за планирање каријере и каријерно информисање. Обезбеђени ресурси за реализовање мера АПЗ у свим филијалама НСЗ укључујући новоотворене Центре за информисање и професионално саветовање. 


НСЗ
Јединице локалне самоуправе


Буџет Републике Србије
Буџет јединице локалне самоуправе
ИПА 2012




1.6. Унапредити капацитете агенција за запошљавање и развити различите облике сарадње агенција и НСЗ


Ојачани капацитети агенција посебно за обављање послова професионалне оријентације, саветовања о планирању каријере, вођење евиденција и др.
Наставак припремних активности за приступање ЕУРЕС мрежи.


Агенције за запошљавање
НСЗ


Буџет Републике Србије
ИОМ




1.7. Јачати капацитете локалних савета за запошљавање и подстицати дијалог и сарадњу на регионалном нивоу


Развијена партнерства и сарадња јединица локалне самоуправе у циљу подстицања размене примера добре праксе и координације локалних политика.
Формирани заједнички локални савети за запошљавање удруживањем више јединица локалне самоуправе на регионалном нивоу.
Развијање стандарда и модела за укључивање представника привредног и омладинског сектора у локалне саветe за запошљавање у својству сталних чланова савета.


Јединице локалне самоуправе
Стална конференција градова и општина (СКГО)
МРЗБСП
МОС
НСЗ
Социјални партнери


Буџет Републике Србије
Буџет јединице локалне самоуправе




1.8. Јачати капацитете предузећа за професионалну рехабилитацију и запошљавање особа са инвалидитетом


Пружена стручна помоћ и обезбеђена финансијска средстава за побољшање услова рада и подстицање развоја носилаца послова професионалне рехабилитације.


МРЗБСП
НСЗ
Предузећа за професионалну рехабилитацију и запошљавање ОСИ
Удружење инвалидских предузећа Србије (УИПС)


Буџет Републике Србије
Буџетски фонд за професионалну рехабилитацију и подстицање запошљавања ОСИ
ИПА 2013




1.9. Унапредити методе евалуација мера активне политике запошљавања (АПЗ)


Примењује се ревидирана методологија мониторинга и евалуације активне политике запошљавања. 
Спроведене евалуације мера АПЗ.
Израђени евалуациони извештаји за мере АПЗ на локалном и националном нивоу.
Евалуациони извештаји се користе у процесу креирања политике запошљавања, посебно у процесу израде националног акционог плана запошљавања.


МРЗБСП
НСЗ


Буџет Републике Србије
Светска банка




1.10. Спровођење анкете за праћење потреба и прогнозирања кретања на тржишту рада и унапређење процедура за планирање на националном и локалном нивоу


Спроведена анкета послодаваца о потребама за занимањима, квалификацијама и знањима и вештинама радне снаге коју запошљавају или намеравају да запосле, на нивоу филијала НСЗ.
Израђени прогностички извештаји на локалном и националном нивоу.
Извештаји о прогнозама кретања на тржишту рада се користе у процесу креирања политике запошљавања, политике образовања, у процесу израде националног и локалних акционих планова запошљавања, као и израде плана рада филијала НСЗ.


НСЗ
Удружења послодаваца


Буџет Републике Србије




1.11. Активација радно способних корисника новчане социјалне помоћи 


Успостављена сарадња НСЗ, центара за социјални рад и образовних установа и канцеларија за младе и унапређене процедуре за пружање интегрисаних услуга на локалном нивоу.
Потписани споразуми о сарадњи између филијала НСЗ и центара за социјални рад


МРЗБСП
МПНТР
МОС
НСЗ
Центри за социјални рад
Канцеларије за младе


Буџет Републике Србије
Светска банка




1.12. Даље развијати клубове за тражење посла


Отворени нови клубови за тражење посла у НСЗ и локалним самоуправама и повећан број незапослених лица која су завршила обуку у клубу за тражење посла.


МРЗБСП
НСЗ


Буџет Републике Србије
ИПА 2012




II. ПОДСТИЦАЊЕ ЗАПОШЉАВАЊА И УКЉУЧИВАЊА ТЕЖЕ ЗАПОШЉИВИХ ЛИЦА НА ТРЖИШТЕ РАДА И ПОДРШКА РЕГИОНАЛНОЈ И ЛОКАЛНОЈ ПОЛИТИЦИ ЗАПОШЉАВАЊА




Мера/активност


Исход / Очекивани резултат


Носиоци активности


Извор финансирања




2.1. Побољшати ефикасност посредовања у запошљавању, са посебним фокусом на категорије теже запошљивих лица 


Посредовано према потребама послодаваца.
Информисани послодавци о остваривању олакшица и могућностима запошљавања теже запошљивих лица (млади до 30, старији од 50, вишкови запослених, Роми, особе са инвалидитетом, радно способни корисници новчане социјалне помоћи). 


НСЗ


Буџет Републике Србије




2.2. Подстицати запошљавање теже запошљивих лица коришћењем субвенција за запошљавање 


Запошљавање лица из категорије теже запошљивих лица (млади до 30 година, старији од 50 година, вишкови запослених, Роми, особе са инвалидитетом, радно способни корисници новчане социјалне помоћи), кроз програм субвенција за запошљавање.


НСЗ
Јединице локалне самоуправе


Буџет Републике Србије
Буџет јединице локалне самоуправе




2.3. Развој концепта програма мобилности незапослених лица у тражењу посла, укључујући и сезонске послове


Предложене нове мере подршке у циљу повећања мобилности и запошљавање теже запошљивих лица, посебно у мање развијеним општинама (на пилот основи).
Предложене нове мере активације незапослених лица на тржиште рада, кроз ангажовање на сезонским пословима


МРЗБСП
МОС
НСЗ


Буџет Републике Србије
ИОМ




2.4. Спровођење пакета услуга за вишкове запослених 


Интензивирана сарадња НСЗ, јединица локалне самоуправе и послодаваца који имају вишкове запослених и послодаваца који имају потребе за новим запошљавањем, у циљу превенције пасивизације и дугорочне незапослености лица из категорије вишкова.
Лица у статусу вишкова запослених обухваћени пакетом услуга и приоритетно се укључују у мере АПЗ.


НСЗ
Социјални партнери
Јединице локалне самоуправе


Буџет Републике Србије
Буџет јединице локалне самоуправе
Светска банка




2.5. Укључивати незапослена лица старија од 50 година у мере активне политике запошљавања


Повећан број незапослених лица старијих од 50 година укључених у мере АПЗ и запослених уз субвенцију за самозапошљање и субвенцију за запошљавање.


НСЗ
Јединице локалне самоуправе
Социјални партнери


Буџет Републике Србије
Буџет јединице локалне самоуправе




2.6. Спровођење пакета услуга за младе


Повећан број младих укључених у мере АПЗ (посебно у програм стручне праксе, обуке за тржиште рада) и повећано запошљавање младих уз субвенцију за запошљавање.
Спроведена Net impact евалуација пакета услуга за младе.


НСЗ
Јединице локалне самоуправе
МОС
Канцеларије за младе
Социјални партнери


Буџет Републике Србије
Буџет јединице локалне самоуправе
ИПА 2012
Влада Швајцарске Конфедерације




2.7. Промовисати и подстицати предузетништво међу младима 


Повећан број младих који су информисани о могућностима подршке за самозапошљавање.
Пружена подршка младим предузетницима путем специјалистичких обука, доделе субвенције за самозапошљавање и програма менторинга у току пословања.
Развијени механизаме за финансијску подршку младима при покретању сопственог бизниса, посебно финансирањем старт-ап (Startup), социјалног и иновативног предузетништва, као и различитим видовима удруживања у руралним подручјима.
Развијене афирмативне мере намењене младим женама које желе да постану предузетнице, посебно у руралним и мање развијеним подручјима.
Унапређени и подржани различити видови омладинског, ђачког и студентскогудруживања


НСЗ 
МП
МОС
МПНТР
Јединице локалне самоуправе
Канцеларије за младе
Организације цивилног друштва


Буџет Републике Србије
Буџет јединице локалне самоуправе
Влада Швајцарске Конфедерације




2.8. Спровођење пакета услуга за лица без квалификација, ниско квалификоване и дугорочно незапослене


Лица без квалификација, нискоквалификовани и дугорочно незапослени укључени у програме додатног образовања и обуке и друге мере АПЗ.


МРЗСП
МПНТР 
НСЗ
Јединице локалне самоуправе


Буџет Републике Србије
Буџет јединице локалне самоуправе




2.9. Спровођење пакета услуга за особе са инвалидитетом (ОСИ).


Особе са инвалидитетом укључене у мере АПЗ.
Обезбеђена подршка и подигнут ниво радно-социјалне укључености ОСИ који се могу запошљавати под посебним условима.


МРЗСП
НСЗ
Удружења ОСИ 


Буџет Републике Србије
Буџетски фонд за професионалну рехабилитацију и подстицање запошљавања ОСИ
ИПА 2013




2.10. Активација корисника новчане социјалне помоћи


Повећано запошљавање корисника новчане социјалне помоћи уз подршку послодавцу исплатом дванеастомесечне субвенције дела зараде запослених


НСЗ
Центри за социјални рад


Буџет Републике Србије




2.11. Омогућити прилагођавање радних места за запошљавање ОСИ уз рефундацију трошкова послодавцу у складу са одредбама Закона о професионалној рехабилитацији и запошљавању особа са инвалидитетом 


Повећан број прилагођених радних места особама са инвалидитетом која се запошљавају под посебним условима на отвореном тржишту и обезбеђена средства послодавцима за рефундацију примерених трошкова прилагођавања радних места.


МРЗБСП
НСЗ


Буџетски фонд за професионалну рехабилитацију и подстицање запошљавања ОСИ




2.12. Промовисати запошљавање ОСИ
без радног искуства уз субвенцију зараде, у складу са Законом о професионалној рехабилитацији и запошљавању особа са инвалидитетом, као и запошљавање ОСИ уз субвенције на основу члана 45б Закона о доприносима за обавезно социјално осигурање и члана 21г Закона о порезу на доходак грађана


Информисати послодавце о могућностима коришћења субвенције зараде у трајању од 12 месеци за ОСИ без радног искуства, запослене на неодређено време.
Информисани послодавци о субвенцији дела доприноса за ОСИ по члану 45б Закона о доприносима за обавезно социјално осигурање и пореза на доходак грађана по члану 21г Закона о порезу на доходак грађана.


МРЗБСП
НСЗ
Пореска управа


Буџет Републике Србије
Буџетски фонд за професионалну рехабилитацију и подстицање запошљавања ОСИ




2.13. Интензивирати активности усмерене ка повећању мотивације за укључивање на тржиште рада незапослених лица ромске националности, посебно корисника новчане социјалне помоћи, уз јачање сарадње са јединицама локалне самоуправе и организацијама цивилног друштва, као и развој ромског предузетништва, посебно за жене


Повећан број Рома који активно траже посао.
Повећан број Рома укључених у програме и мере активне политике запошљавања.
Реализовани едукативни семинари и обуке о предузетништву за незапослене Роме.


НСЗ
Центри за социјални рад
Ромске невладине организације 


Буџет Републике Србије
Донатори




2.14. Подстицати запошљавање незапослених жена из посебно осетљивих категорија


Незапослене жене из посебно осетљивих категорија укључене у мере АПЗ, и то:
– самохране мајке,
– жене из сигурне женске куће односно жртве породичног насиља,
– старије жене које су остале без посла (преко 45 година),
– младе жене без радног искуства (до 30 година),
– кориснице новчане социјалне помоћи
– Ромкиње.


МРЗБСП
НСЗ
Социјални партнери
Организације цивилног друштва


Буџет Републике Србије
Донатори




2.15. Подстицати женско предузетништво


Организоване обуке за предузетништво, додељене субвенције за самозапошљавање женама предузетницама и реализован програм менторинга у току првих година пословања.


НСЗ
Социјални партнери
Организације цивилног друштва


Буџет Републике Србије
Донатори




2.16. Интензивирати активности на смањењу обима неформалне економије


Развој превентивних мера са циљем да сви запослени и послодавци раде у формалној економији (подизање свести о негативним последицама непријављеног рада, јачање подстицаја, размена искустава са државама у региону и налажење најбољих могућих решења за ефикасно сузбијање рада на црно...).
Интензивиран рад надлежних инспекцијских служби.
Унапређена сарадња надлежних институција (Инспекторат за рад, Пореска управа и РФ ПИО).


Инспекторат за рад
Пореска управа
РФ ПИО
МРЗБСП
НСЗ
Координациона комисија – Стручни тим за сузбијање неформалног рада Социјални партнери


Буџет Републике Србије




2.17. Суфинансирање програма и мера АПЗ предвиђених локалним акционим плановима запошљавања средствима из буџета Републике Србије


Одобрена средства аутономној покрајини односно јединици локалне самоуправе за учешће у финансирању програма или мера АПЗ предвиђених локалним акционим плановима запошљавања из републичког буџета.


МРЗБСП
НСЗ
Аутономна покрајина/јединица локалне самоуправе


Буџет Републике Србије
Буџет аутономне покрајине/
јединице локалне самоуправе




III. УНАПРЕЂЕЊЕ КВАЛИТЕТА РАДНЕ СНАГЕ И УЛАГАЊЕ У ЉУДСКИ КАПИТАЛ




Мера/активност


Исход / Очекивани резултат


Носиоци активности


Извор финансирања




3.1. Промовисати и даље развијати каријерно вођење и саветовање


Пружити подршку оснивању Националног форума за каријерно вођење и саветовање и учешће у раду Европске мреже политике целоживотног вођења
Обезбедити спровођење годишње евалуације програма и методолије за каријерно вођење и саветовање за младе у систему средњег и високог образовања
Обезбедити подршку за програме за канцеларије за младе за каријерно вођење и саветовање младих на локалном нивоу (укључујући и усавршавање представника канцеларија за младе за пружање услуга каријерног информисања младих)
Активно учешће у спровођењу стратегија које се односе на каријерно вођење и саветовање и потписани протоколи о сарадњи у циљу реализације конкретних активности. 
Неформално образовање у сврху повећања запошљивости – организовање програма и обука за стицање преносивих вештина (комуникација, информатичка писменост, иновативност, иницијатива, управљање ресурсима, организационе вештине, финансијска писменост, тимски рад, креативност).Формирани тимови за каријерно вођење и саветовање у основним, средњим и високошколским установама. Организовани сајмови професионалне оријентације. Иновирани и промовисани сајтови за каријерно вођење и саветовање. Организоване медијске кампање за промоцију каријерног вођења и саветовања. Креиран и дистрибуиран информативни материјал о каријерном вођењу и саветовању.
Дефинисан надлежни орган за спровођење Стратргијр каријерног вођења и саветовања и Акционог плана.
Припремљено упутство средњим школама са смерницама за развој програма каријерног вођења и саветовања.
Припремљени инструменти за праћење и извештавање реализације каријерног вођења и саветовања у установама средњег образовања и образовања одраслих.


МПНТР
МОС
МРЗБСП
НСЗ
Универзитетски и други каријерни центри
Организације цивилног друштва


Буџет Републике Србије




3.2. Даље развијати центре за информисање и професионално саветовање (ЦИПС)


Отворено 10 нових центара за информисање и професионално саветовање у НСЗ и 10 у јединицама локалне самоуправе.
Реализована обука и увођење у посао запослених у центрима.
Успостављено 15 каријерних инфо центара са дефинисаним програмом и стандардима услуга у 15 Канцеларија за младе.
Урађена анализа ефеката услуга каријерног вођења и саветовања на запошљивост младих у 15 каријерних инфо центара


МРЗСП
МОС
НСЗ
Јединица локалне самоуправе
Канцеларије за младе


Буџет Републике Србије
Буџет јединице локалне самоуправе
ИПА 2012




3.3. Даље развијати национални систем класификације занимања


Израђени описи појединачних занимања на основу података прикупљених током истраживања о занимањима. 
– Иновирани описи за занимања 
– Иновирана класификација занимања формално усвојена
– НСЗ и други услужни системи примењују нову класификацију


МРЗСП
НСЗ
МПНТР
ЗУОВ
Привредна комора Србије
Социјални партнери
РЗС


Буџет Републике Србије
Влада Швајцарске конфедерације 




3.4. Даље развијати национални оквир квалификација (НОК)


Формирана Јединица за квалификације у МПНТР и формиран стручни тим за припрему интегрисаног НОКС за целоживотно учење који треба да буде усвојен и референциран код Европског оквира квалификација током 2016. године.
Одређене надлежности и изграђене институције за развој стандарда квалификација (Успостављен одређен број секторских већа).


МПНТР
ЗУОВ
Савет за стручно образовање и образовање одраслих
Национални савет за високо образовање
Социјални партнери


Буџет Републике Србије
Влада Швајцарске конфедерације 




3.5. Промовисати концепт целоживотног учења


Покренути пилот програми и пројекти на развоју система признавања претходног учења. 
Одређени број лица укључен у процес признавања компетенција и квалификација кроз систем признавања претходног учења.
Спроведене активности на промовисању концепта целоживотног учења послодавцима са циљем улагања у вештине запослене радне снаге.
Спроведене активности на промовисању концепта целоживотног учења незапосленим лицима, посебно младима.


МПНТР
МРЗБСП
МОС
НСЗ
Социјални партнери
Организације цивилног друштва


Буџет Републике Србије




3.6. Наставак реформе образовања 


Размењене информације о потребама тржишта рада за потребе планирања и развоја политике формалног образовања у циљу бољег одговора образовања на потребе тржишта рада.
Формирана нова секторска већа за развој квалификација.
Развијени образовни профили – квалификације у складу са потребама тржишта рада.
Спроведене обуке чији су исходи учења у складу са стандардом квалификација односно стварним потребама тржишта рада.
Успостављање програма ученичких и студентских пракси на националном нивоу.


МПНТР
Национални савети у области образовања
ЗУОВ
МРЗБСП
НСЗ
Социјални партнери


Буџет Републике Србије




X. ИНДИКАТОРИ УСПЕХА У ПРИМЕНИ НАПЗ ЗА 2016. ГОДИНУ




I. ПОБОЉШАЊЕ УСЛОВА НА ТРЖИШТУ РАДА




ЦИЉ


Индикатор


Извор података




Повећање стопе активности 15-64


Стопа активности - пропорција радно активних становника у укупном становништву радног узраста, разврстано према полу, годинама старости, образовном нивоу, регионима.


РЗС, АРС




Повећање стопе запослености 15-64


Стопа запослености - пропорција запослених лица у укупном становништву радног узраста, разврстано према полу, годинама старости, образовном нивоу, регионима.


РЗС, АРС




Смањење стопе незапослености 15-64


Стопа незапослености - пропорција незапослених лица у активном становништву радног узраста, разврстано према полу, годинама старости, образовном нивоу, регионима.


РЗС, АРС




Смањивање дугорочне незапослености


Учешће дугорочне незапослености - удео дугорочно незапослених лица (преко 12 месеци) у укупном броју незапослених радног узраста, разврстано према полу.
Стопа дугорочне незапослености – пропорција дугорочно незапослених лица (преко 12 месеци) у активном становништву радног узраста, разврстано према полу.
Стопа веома дуге незапослености – пропорција лица која траже запослење најмање 24 месеца у активном становништву радног узраста, разврстано према полу.
Број дугорочно незапослених лица на евиденцији НСЗ.
Учешће дугорочно незапослених лица у укупном броју незапослених на евиденцији НСЗ.


РЗС, АРС
НСЗ




Смањење регионалних разлика


Стопа запослености по регионима, разврстано према полу.
Стопа незапослености по регионима, разврстано према полу.


РЗС, АРС




Смањење удела неформалне економије


Број запослених у неформалној економији, разврстано према полу, годинама старости, образовном нивоу, регионима.
Учешће неформално запослених у укупном броју запослених.


РЗС, АРС




II. ПОДСТИЦАЊЕ ЗАПОШЉАВАЊА И УКЉУЧИВАЊА ТЕЖЕ ЗАПОШЉИВИХ ЛИЦА НА ТРЖИШТЕ РАДА




ЦИЉ


Индикатор


Извор података




Издвајање већег износа финансијских средстава за мере АПЗ


Износ средстава у буџету РС за мере АПЗ.
Учешће финансијских средстава издвојених за АПЗ на годишњем нивоу у БДП.


МРЗБСП
НСЗ
МФ




Већи број незапослених лица укључен у мере АПЗ


Број незапослених лица укључених у мере АПЗ у току једне године, разврстано према мерама, полу, годинама старости, образовном нивоу.
Учешће незапослених укључених у мере АПЗ у просечном броју незапослених на евиденцији НСЗ.


МРЗБСП
НСЗ




Већи број незапослених лица запослен након укључивања у мере АПЗ 


Број запослених лица шест месеци након укључивања у мере АПЗ, разврстано према мерама, полу, годинама старости, образовном нивоу, дужини тражења посла.


МРЗБСП
НСЗ




Запошљавање младих до 30 година


Стопа активности младих - пропорција активних становника старости 15–24 у укупном становништву радног узраста, разврстано према полу, образовном нивоу, регионима.
Стопа запослености младих - пропорција запослених младих 15–24 у укупном становништву радног узраста, разврстано према полу, образовном нивоу, регионима.
Стопа незапослености младих - пропорција незапослених младих 15–24 у активном становништву радног узраста, разврстано према полу, образовном нивоу, регионима.
Број младих (15–30) обухваћених мерама АПЗ, разврстано према мерама, полу, образовном нивоу, дужини тражења посла.
Учешће младих (15–30) укључених у мере АПЗ у укупном броју незапослених укључених у мере АПЗ.
Реализација пакета услуга за младе.


РЗС
МРЗБСП
НСЗ
МОС
Социјални партнери




Запошљавање вишкова запослених


Реализација пакета услуга за вишкове запослених.


МРЗБСП
НСЗ
Социјални партнери




Запошљавање старијих од 50 година


Стопа активности старијих - пропорција активних становника старости 50–64 у укупном становништву радног узраста, разврстано према полу, образовном нивоу, регионима.
Стопа запослености старијих - број запослених старијих 50–64 у укупном становништву радног узраста, разврстано према полу, образовном нивоу, регионима.
Стопа незапослености старијих - број незапослених старијих 50–64 у активном становништву радног узраста, разврстано према полу, образовном нивоу, регионима.
Број старијих (50–65) обухваћених мерама АПЗ, разврстано према мерама, полу, образовном нивоу, дужини тражења посла, филијалама.
Учешће старијих (50–65) укључених у мере АПЗ у укупном броју незапослених укључених у мере АПЗ.


РЗС
МРЗБСП
НСЗ
Социјални партнери




Запошљавање незапослених без квалификација и нискоквалификованих


Број незапослених без квалификација и нискоквалификованих обухваћених мерама АПЗ, разврстано према мерама, полу, годинама старости, образовном нивоу, дужини тражења посла.
Учешће незапослених без квалификација и нискоквалификованих укључених у мере АПЗ у укупном броју незапослених укључених у мере АПЗ.


МРЗБСП
НСЗ




Запошљавање особа са инвалидитетом


Број особа са инвалидитетом обухваћених мерама АПЗ, разврстано према мерама, полу, годинама старости, образовном нивоу, дужини тражења посла.
Учешће особа са инвалидитетом укључених у мере АПЗ у укупном броју незапослених укључених у мере АПЗ.


МРЗБСП
НСЗ




Запошљавање Рома


Број Рома обухваћених мерама АПЗ, разврстано према мерама, полу, годинама старости, образовном нивоу, дужини тражења посла.
Учешће Рома укључених у мере АПЗ у укупном броју незапослених укључених у мере АПЗ.


МРЗБСП
НСЗ
Канцеларија за људска и мањинска права