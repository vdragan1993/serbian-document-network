На основу члана 19. став
1. Уставне повеље државне заједнице Србија и Црна
Гора, имајући на уму Резолуцију
о Косову и Метохији Скупштине Србије и
Црне Горе од 4. септембра 2003. године, Скупштина Србије и
Црне Горе, на седници одржаној 1. априла 2004. године, донела је
 
 
РЕЗОЛУЦИЈУ


Скупштине Србије и Црне Горе о Косову и Метохији
„Службени
лист СЦГ”, број 15 од 2. априла 2004.
 
 

1. Скуштина
Србије и Црне Горе најоштрије осуђује погром над српским и неалбанским
становништвом извршен од 17. до 18. марта ове године, о чему сведоче убистсва,
уништавање и паљење имовине, прравославних цркава и манастира, симбола српског
присуства и утемељења на Косову и Метохији, које су организовано извршили
албански екстремисти и терористи. Ови догађаји су, између осталог, директна
последица преноса надлежности са међународне администрације на привремене
органе Косова.

2. Тражимо
од међународне заједнице да доследно испуни обавезе преузете резолуцијом 1244
Савета безбедности Уједињених нација и да, упоредо са повећањем и бољом
организованошћу међународних снага безбедности, одлучно спроведе истрагу о
почињеним злочинима и казни почиониоце организованог насиља. Тражимо, такође,
да се одмах обнове куће, цркве и манастири, како би се вратили протерани
грађани и поништило почињено етничко чишћење. Албанским терористима међународна
заједница мора показати да неће дозволити реализацију њихових планова.

3. Скупштина
Србије и Црне Горе позива надлежне институције државне заједнице да у оквиру
својих надлежности, пре свега у међународним активностима, учине све како би се
политичким средствима нашло решење за садашњу ситуацију на Косову и Метохији,
уз поштовање међународног права и Резолуције 1244 Савета безбедности Уједињених
нација.
 4. Скупштина
Србије и Црне Горе, такође, подржава све напоре органа државне чланице Србије у
припреми предлога за политичко решавање садашње ситуације на Косову и Метохији.
 5. Скуштина
Србије и Црне Горе осуђује сваки реваншизам, посебно паљење два верска објекта
исламске верске заједнице.
 6. Ову
резолуцију упућујемо нашим грађанима, надлежним институцијама и читавој
међународној заједници, од које очекујемо разумевање и одговор који захтева
међународна борба против тероризма.
 7. Ова
резолуција ће се објавити у „Службеном листу Србије и Црне Горе”.
  
Скупштина
Србије и Црне Горе
АС бр. 129 
1. априла 2004. године
Београд
Председник
Скупштине Србије и
Црне Горе
др 
Зоран  
Шами,
с.
р.