Ha основу члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12)
Влада доноси
 
ОДЛУКУ
о образовању Раднe групe за разматрање питања поновног отварања ваздушног простора изнад Косова и Метохије за цивилни ваздухопловни саобраћај 
	

	"Службени гласник РС", број 23 од 13. марта 2013.
 
1. Образује се Раднa групa за разматрање питања поновног отварања ваздушног простора изнад Косова и Метохије за цивилни ваздухопловни саобраћај (у даљем тексту: Радна група), на време од једне године од дана ступања на снагу ове одлуке.
2. Задаци Радне групе су: 
– да настави раније започете разговоре са представницима Организације северноатланског уговора (НАТО) у погледу поновног отварања ваздушног простора изнад Косова и Метохије за цивилни ваздухопловни саобраћај;
– да размотри и анализира садржај Споразума између Међународних безбедносних снага (КФОР) и Мађарске (мађарског провајдера HungaroControl) о делегирању пружања услуга контроле лета у ваздушном простору изнад Косова и Метохије (у даљем тексту: Споразум), након што Споразум буде потписан и достављен српској страни; 
	
– да у вези са наведеним Споразумом, иницира укључивање надлежних европских и међународних експертских институција (ICAO – International Civil Aviation Organization и EUROCONTROL – European Organization for the Safety of Air Navigation) у циљу израде анализе о изводљивости и поштовању међународних правила и стандарда у ваздухопловном саобраћају; 
	
– да након добијања анализе о изводљивости, предложи решења која могу бити полазна основа за даље разговоре са представницима НАТО и прецизира техничке услове из надлежности Агенције за контролу летења Србије и Црне Горе; 
	
– да даје предлоге, мишљења и стручна образложења у складу са Резолуцијом Савета безбедности Уједињених нација 1244 и Војнотехничким споразумом између Међународних снага безбедности (КФОР) и Владе Савезне Републике Југославије и Републике Србије. 
	
3. Радна група доноси Пословник о раду.
4. У Радну групу именују се:
– за председника 
Соња Асановић Тодоровић, амбасадор у Министарству спољних послова;
– за чланове 
1) Саша Костић, саветник у Министарству спољних послова;
2) Орета Новаковић Јовановић, први секретар у Министарству спољних послова;
3) Мирослав Јовановић, помоћник министра одбране;
4) Зоран Ненадовић, потпуковник у Генералштабу Војске Србије; 
5) Милутин Поповић, помоћник министра саобраћаја;
6) Ненад Робајац, самостални саветник у Сектору за међународну сарадњу са међународним мисијама у Канцеларији за Косово и Метохију; 
	
7) Драгољуб Трговчевић, директор Сектора за ваздушну пловидбу и аеродроме у Директорату цивилног ваздухопловства; 
	
8) Бранислава Чулајевић, директор у Контроли летења Агенције за контролу летења Србије и Црне Горе; 
	
9) Ненад Шакић, начелник службе у Контроли летења у Агенција за контролу летења Србије и Црне Горе.
5. У раду Радне групе могу, по позиву, учествовати и други експерти и стручњаци у циљу пружања стручних мишљења и одговарајућих информација.
6. Радна група je у обавези да подноси извештај о раду надлежном одбору Владе најмање сваких 60 дана, а Влади најмање 90 дана. 
	
7. Стручну и административно-техничку подршку за рад Радне групе пружа Министарство спољних послова.
8. Ова одлука ступа на снагу осмог дана од дана објављивања у „Службеном гласнику Републике Србије”. 
	
 
05 број 02-1990/2013
У Београду, 7. марта 2013. године
Влада
Председник,
Ивица Дачић, 
	с.р.