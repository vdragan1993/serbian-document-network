На основу члана
9. став 2. Закона о условима за обављање психолошке делатности
(„Службени гласник Републике Србије”, број
25/96),

Министар за рад, борачка и
социјална питања, министар просвете и министар
за здравље споразумно доносе
 
 
ПРАВИЛНИК

о ближим условима за обављање психолошке делатности предузетника
„Службени гласник РС”, број 30 од 25. августа
1998.
 
 
Члан 1.
Овим
правилником ближе се прописују услови за обављање психолошке делатности
предузетника.
 
Члан 2.
Предузетник
може почети с радом и обављати психолошку делатност ако има обезбеђену
просторију за рад с испитаником, звучно и термички изоловану, са обезбеђеним
грејањем, електричним осветљењем, директном телефонском линијом и са
обезбеђеним коришћењем санитарног чвора са текућом топлом и хладном водом.
Просторија
из става 1. овог члана треба да има површину од најмање 9 м2, а ако
предузетник обавља групно испитивање или групни саветодавни и терапеутски рад,
површину од најмање 25 м2.
У
просторији из става 1. овог члана треба да буде најмање четири столице, а ако
предузетник обавља групна испитивања или групни саветодавни и терапеутски рад и
по једну столицу за сваког члана групе.
Прозори
у просторији из става 1. овог члана треба да имају завесе, односно друге
засторе.
 
Члан 3.
Кад
је психолошка делатност предузетника везана за коришћење мерних инструмената,
просторија за испитаника треба да има орман обезбеђен кључем са полицом за
одлагање психолошких мерних инструмената и докуметнације, а ако се документација
о испитаницима води компјутерски треба да буде на одговарајући начин заштићена.
 
Члан 4.
Овај
правилник ступа на снагу осмог дана од дана објављивања у „Службеном гласнику
Републике Србије”.
 
Број 011-00-35/98-10
У Београду, 10. августа 1998. године
 
Министар
за здравље,
др Лепосава Милићевић, с. р.
 
Министар просвете,
проф. др Јово Тодоровић, с. р.
 
Министар
за рад, борачка
и социјална питања,
Томислав Миленковић, с. р.