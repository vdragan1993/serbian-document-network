Редакцијски пречишћен текст


 

На
основу члана 39. став 1. тачка 10. 
Статута Јавног предузећа за склоништа, и члана
8. Одлуке о оснивању Јавног предузећа за склоништа („Службени гласник РС”, бр.
3/92, 18/92 и 63/01)

Управни
одбор Јавног предузећа за склоништа, 5. септембра 2002. године, донео је

 

 

ПРАВИЛНИК

о начину обрачуна накнаде за 
изградњу и одржавање склоништа и вршењу других услуга

„Службени гласник РС“,
бр. 65 од 8. октобра 2002, 87 од 19. децембра 2002.

 

Члан 1.

Овим
правилником се ближе одређује начин и поступак утврђивања укупне вредности грађевинског
дела објекта, која представља
основицу за обрачун накнаде за изградњу и одржавање склоништа у поступку издавања
грађевинске дозволе, уколико инвеститор, приликом изградње новог објекта, доградње,
надзиђивања или реконструкције не гради склониште.

Овим
правилником се одређује и начин обрачуна услуга за послове који се обављају у Јавном
предузећу у оквиру регистроване делатности.

 

Члан 2.

Уколико
инвеститор приликом изградње новог објекта, доградње, надзиђивања или реконструкције
не гради склониште, обавезан је у поступку издавања грађевинске и употребне дозволе,
да уплати накнаду за изградњу и одржавање склоништа, у висини од 2% од укупне вредности
грађевинског дела објекта.

Грађевинским
делом објекта сматра се грађевински објекат са електричном, водоводном, канализационом,
телефонском, громобранском и машинском инсталацијом.

Инвеститори
који изводе радове адаптације или реконструкције у објекту не мењајући постојеће
габарите основе и висине, односно укупну површину, немају обавезу плаћања накнаде
из става 1. овог члана, а за издату потврду платиће накнаду за извршену услугу у
фиксном износу према одлуци Управног одбора.

 

Члан 3.

Укупна
вредност грађевинског дела објекта, која је основица за обрачун накнаде за изградњу
и одржавање склоништа је ¼ вредности радова из предмера и предрачуна радова
из главног пројекта, који мора бити урађен у складу са грађевинским стандардима,
нормативима и кретањима на тржишту, и не може бити мања од минималне укупне вредности
грађевинског дела објекта, обрачунате према критеријумима из члана 4. овог правилника.

 

Члан 4.

Минимална укупна вредност грађевинског дела објекта из члана 3. овог правилника, 
представља производ нето површине објекта, минималне јединичне цене по
m2, коју
утврђује Управни одбор Јавног предузећа посебном одлуком и коефицијента, по обрасцу: МВ
= П x Ц x К

 

где
је: МВ – износ минималне укупне вредности грађевинског дела објекта

П
– нето површина објекта (m2)

Ц
– јединична цена по m2, одређена одлуком УО (дин/m2)

К
– коефиецијент – у зависности од врсте објекта

при
чему је коефицијент:

–
1,0 – за стамбене објекте,*

–
0,9 – за индустријске објекте, привредно-производне хале, магацине и слично,*

–
1,40 – за пословне објекте,*

–
0,90 – за надзиђивање објеката.*

Уколико
предмер и предрачун радова за одређени објекат није урађен у складу са грађевинским
стандардима, нормативима и кретањима на тржишту, а на предметни објекат не могу
да се примене критеријуми из претходног става овог члана, вредност грађевинског
дела објекта утврдиће комисија Јавног предузећа коју именује својим решењем директор
предузећа.

Уколико
инвеститор прибавља грађевинску дозволу фазно, одвојено за архитектонско-грађевинске
радове и инсталатерске радове, вредност архитектонско-грађевинских радова је
70%, а вредност инсталатерских радова 30% од укупне минималне вредности радова.

 

*Службени
гласник РС, број 87/2002

 

Члан 5.

Реализација
изградње склоништа везује се за реализацију припадајућих објеката, те се не могу
добити грађевинска и употребна дозвола за предметне објекте, без грађевинске и употребне
дозволе припадајућег склоништа.

Изузетно,
уколико инвеститор због одређених урбанистичких разлога реализује градњу локације
у више фаза, при чему се склониште не гради у првој фази, обавезан је да у првој
фази прибави ближе услове за пројектовање склоништа и не може добити употребну дозволу
без претходне употребне дозволе за склониште.

 

Члан 6.

Коначан
износ накнаде за изградњу и одржавање склоништа утврђује се у поступку издавања
употребне дозволе, на основу стварне укупне вредности грађевинског дела објекта.

Инвеститор
том приликом плаћа разлику вредности између коначног износа накнаде за изградњу
и одржавање склоништа и накнаде аконтационо утврђене у поступку издавања грађевинске
дозволе.

 

Члан 7.

Инвеститорима
који пруже потребне гаранције, може се одобрити плаћање обрачунате накнаде у више
месечних рата или уговором о компензационом послу.

 

Члан 8.

Инвеститорима
који измире обавезу уплате накнаде за изградњу и одржавање склоништа, сагласно овом
правилнику, Јавно предузеће издаје потврду, која представља основ за издавање грађевинске
дозволе.

Инвеститорима,
који изводе радове из става 3. члан 2. („мале интервенције”) може се издати грађевинска
дозвола и без претходне потврде Јавног предузећа за склоништа.

 

Остале услуге

 

Члан 9.

Јавно
предузеће ће вршити следеће услуге у оквиру своје делатности:

-
преглед пројектне документације и издавања потврде инвеститорима који су ослобађени
од плаћања накнаде за изградњу и одржавање склоништа.

-
преглед пројектне документације за склоништа ради давања мишљења.

Цене
за наведене услуге одређује одлуком Управни одбор Јавног предузећа за склоништа.

 

 

Члан 10.

Цене
осталих услуга Јавног предузећа које напред нису наведене одредиће се према обрасцу:

ЦУ
= К x ОЦР x Ч

где:
ЦУ – укупна цена услуге (дин.),

К
– коефицијент за обрачун зараде запосленог у ЈПС-у који услугу врши

ОЦР
– основна цена рада у ЈПС (дин.)

Ч
– број часова ангажовања запосленог на пружању услуга.

 

Члан 11.

Овај
правилник ступа на снагу осмог дана од дана објављивања у „Службеном гласнику РС”.

 

Члан 12.

Ступањем
на снагу овог правилника престаје да важи Правилник о начину обрачуна накнаде за
изградњу и одржавање склоништа и вршењу других услуга („Службени гласник РС”, број
64/2001).

 

 

Број
1355

У Београду,
5. септембра 2002. године

Јавно
предузеће за склоништа

Председник,

Управног
одбора,

Ђорђе Станичић, 
с.р.