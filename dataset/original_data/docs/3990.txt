На основу члана 13. став 1. тачка 1) Закона о акредитацији („Службени гласник РС”, број 73/10) и члана 16. тачка 7) Одлуке о изменама и допунама оснивачког акта Акредитационог тела Србије („Службени гласник РС”, број 14/11), 
	
Управни одбор Акредитационог тела Србије (АТС), на 14. седници одржаној 9. априла 2013. године, доноси 
	
 
ОДЛУКУ
о висини трошкова акредитације

	"Службени гласник РС", број 43 од 17. маја 2013.
 
1. Подносилац пријаве за акредитацију и акредитована тела за оцењивање усаглашености (ТОУ) плаћају одговарајуће трошкове акредитације.
Структуру трошкова чине:




Трошкови 

Динара



1) трошкови обраде пријаве за отпочињање прве акредитације


48.000



2) трошкови обраде пријаве за проширење обима акредитације


30.000



3) трошкови обраде пријаве за поновну акредитацију

36.000



4) трошкови прелиминарне посете

36.000



5) трошкови оцењивања по дан/оцењивачу

48.000



6) трошкови одржавања акредитације (годишња накнада):





6.1 за лабораторије за испитивање, еталонирање, медицинскe лабораторијe:





– до 25 акредитованих метода

30.000



– од 26 до 100 акредитованих метода

60.000



– преко 100 акредитованих метода

120.000



6.2 за контролна тела:




– до 10 области контролисања

60.000



– преко 10 области контролисања

90.000



6.3 за сертификациона тела за сертификацију производа:


 



– до 10 производа/групе производа

60.000



– преко 10 производа/групе производа

90.000



6.4 за сертификацију система менаџмента:

 



– до 10 области индустријско-економског сектора

60.000



– преко 10 области индустријско-економског сектора

90.000



6.5 за сертификациона тела за сертификацију особа:




– до 10 области 

60.000



2. Трошкови из члана 1. тачке 1), 2) и 3) обухватају: преиспитивање пријаве и обављање припремних активности за отпочињање поступка акредитације, поступка проширења обима акредитације и поступка поновне акредитације. 
	
3. Трошкови из члана 1. тачка 4) обухватају: припреме за прелиминарну посету, обављање прелиминарне посете код подносиоца пријаве и трошкове пута. 
	
4. Трошкови оцењивања из члана 1. тачка 5) одређују се појединачно за сваку прву акредитацију, обновљену акредитацију, проширење обима акредитације, редовни и ванредни надзор, у зависности од укупног броја дана за оцењивање.
5. У трошкове оцењивања укључене су: припремне активности за оцењивање, преглед документације, оцењивање на лицу места и накнада путних трошкова (трошкови пута и трошкови смештаја).
6. Укупан број дана оцењивања одређује се у зависности од обима акредитације, односно броја метода или поступака испитивања/еталонирања/контролисања или сертификације и обима припремних активности које обавља АТС, а у складу са правилима акредитације.
7. Трошкове ванредног надзорног оцењивања плаћа акредитовано ТОУ ако се стварно утврде неусаглашености ради којих је покренут ванредни надзор.
8. Трошкови из члана 1. тачка 6) обухватају: промоцију акредитације и акредитованих ТОУ, обавештавање акредитованих ТОУ о свим новостима у области акредитације и систему акредитације у Србији, ЕУ и у свету, припрему и обезбеђивање релевантних докумената, као и надзорне активности. 
	
9. Средства из члана 1. тачке 1) до 5) ове одлуке уплаћују се унапред, а средства из члана 1. тачка 6) ове одлуке уплаћују се у две једнаке рате (до 30. априла и 31. октобра текуће године). 
	
10. Даном ступања на снагу ове одлуке престаје да важи Одлука о висини трошкова акредитације („Службени гласник РС”, број 31/08). 
	
11. Ова одлука, по добијању сагласности Владе Републике Србије, објављује се у „Службеном гласнику Републике Србије” и ступа на снагу осмог дана од дана објављивања. 
	
 
Број 1-01/2013-08
У Београду, 9. априла 2013. године
Председник Управног одбора,
мр Сњежана Пупавац, 
	с.р.