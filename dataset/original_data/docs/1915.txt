Редакцијски пречишћен текст

 


 


На
основу члана 14. став 1. Закона о регулисању јавног дуга Савезне Републике Југославије
по основу девизне штедње грађана („Службени лист СРЈ”, број 36/2002) и члана
13. став 1. Закона о регулисању јавног дуга Савезне Републике Југославије по уговорима
о девизним депозитима грађана ороченим код Дафимент банке а.д. Београд, у ликвидацији
и по девизним средствима грађана положеним код Банке приватне привреде Црне Горе
д.д. Подгорица („Службени лист СРЈ”, број 36/2002),


Влада
Републике Србије доноси

 

ОДЛУКУ


о коришћењу обвезница Републике Србије по основу девизне штедње грађана пре рока 
доспећа ради плаћања одређених трошкова

„Службени
гласник РС”, бр. 50 од 23. августа 2002, 56 од 13. септембра 2002.

 

 

1. Овом одлуком
утврђују се услови и износ коришћења обвезница Републике Србије (у даљем
тексту: обвезнице), емитованих у складу са чланом 5. Закона о регулисању јавног
дуга Савезне Републике Југославије по основу девизне штедње грађана – „Службени
лист СРЈ”, број 36/2002 – (у даљем тексту: Закон о јавном дугу), чланом 5.
Закона о регулисању јавног дуга Савезне Републике Југославије по уговорима о
девизним депозитима грађана ороченим код Дафимент банке а.д. Београд, у
ликвидацији, и по девизним средствима грађана положеним код Банке приватне
привреде Црне Горе д.д. Подгорица – „Службени лист СРЈ”, број 36/2002 – (у
даљем тексту: Закон) и Одлуком о емисији обвезница Савезне Републике
Југославије за измирење обавеза по основу девизне штедње грађана – „Службени
лист СРЈ”, бр. 4/2001, 6/2001 и 27/2001 – ( у даљем тексту: Одлука о емисији),
пре рока доспећа ради плаћања одређених трошкова, у складу са овом одлуком.

 

2. Право на
коришћење обвезница пре рока доспећа ради плаћања трошкова, у складу са овом
одлуком, остварују девизне штедише чија је штедња конвертована у обвезнице у
смислу члана 6. ст. 2. Закона о јавном дугу, депоненти и грађани чији су
депозити, односно девизна средства конвертовани у обвезнице у смислу члана 6.
став 1. Закона и иницијални власници обвезница серије А и Б, емитованих у
складу са Одлуком о емисији (у даљем тексту: иницијални власник обвезница).

 

3. Иницијални
власник обвезница може обвезнице уз дисконт по каматној стопи од 2% годишње
користити пре рока доспећа, за себе и чланове своје уже породице (брачни друг,
родитељи, деца, браћа и сестре), ради плаћања трошкова насталих после ступања
на снагу Закона о измирењу обавеза по основу девизне штедње грађана („Службени
лист СРЈ”, бр. 59/98, 44/99 и 53/2001), и то:

1) трошкова лечења у
земљи – на основу извештаја лекара специјалисте са дијагнозом болести и
мишљењем о неопходности лечења и оверених рачуна надлежне здравствене установе;

2) трошкова лечења у
иностранству за болести које се не могу лечити у земљи – на основу извештаја
лекара специјалисте са дијагнозом болести и мишљењем о неопходности лечења,
потврде републичког органа надлежног за послове у области здравства да се
поједине болести не могу лечити у земљи и рачуна здравствене установе у
иностранству;

3) трошкова набавке
лекова, ортопедских помагала и справа у земљи – на основу извештаја лекара
специјалисте са дијагнозом болести и мишљењем о неопходности набавке лекова,
ортопедских помагала и справа и оверених рачуна одговарајуће апотекарске
организације или другог правног лица које се бави набавком и продајом лекова,
ортопедских помагала и справа, као својом регистрованом делатношћу;

4) трошкова набавке
лекова, ортопедских помагала и справа у иностранству, који се не производе у
земљи – на основу извештаја лекара специјалисте са дијагнозом болести и
мишљењем о неопходности набавке лекова, ортопедских помагала и справа, потврде
републичког органа надлежног за послове из области здравства да се одређени
лек, помагало или справа не производе у земљи и рачуна надлежне установе у
иностранству;

5) трошкова сахране
– на основу извода из матичне књиге умрлих и оверених рачуна надлежне установе,
односно рачуна самосталне трговинске радње, уколико у месту не постоји установа
са статусом правног лица регистрована за пружање погребних услуга – до 500 евра
у динарској противвредности. Ако се не приложе оверени рачуни, плаћа се на
основу извода из матичне књиге умрлих – до 250 евра у динарској
противвредности;

6) трошкова преноса
посмртних остатака из иностранства – на основу извода из матичне књиге умрлих и
оверених рачуна о преносу посмртних остатака из иностранства.

За трошкове из
подтач. 2) и 4) ове тачке иницијални власник обвезнице са пребивалипггем у
иностранству није у обавези да прибави потврду из подтач. 2) и 4) ове тачке.

Сви трошкови из
става 1. ове тачке плаћају се на основу оригиналне документације, до висине
стварних трошкова, према приложеном рачуну – ако се ради о рефундацији већ
плаћених трошкова, односно до износа из предрачуна – ако се плаћање врши
преносом средстава на рачун надлежне установе.

 

4. Средства за
исплату обвезница пре рока њиховог доспећа ради плаћања трошкова из тачке 3.
ове одлуке обезбеђује Република Србија.

Изузетно од става 1.
ове тачке за 2002. годину средства се обезбеђују у складу са чланом 33. Закона
о јавном дугу.

 

5. Плаћање трошкова
утврђених овом одлуком врши се преко банака из члана 8. Закона о јавном дугу,
које су извршиле конверзију штедних улога грађана у смислу члана 6. тог закона,
односно преко банака које преузимају послове у вези са измирењем обавеза по
основу депозита, односно девизних средстава положених у складу са Законом и код
којих се, у оквиру њихових рачуна обвезница отворених у Централном регистру,
депоу и клирингу хартија од вредности, воде рачуни појединачних власника
обвезница.

Народна банка
Југославије банкама из става 1. ове тачке преноси средства за исплате са
посебног рачуна отвореног код Народне банке Југославије у складу са чланом 15.
став 2. Закона о јавном дугу и члана 15. став 1. Закона.

Министар
финансија и економије уређује начин поступања банака из става 1. ове тачке уз
поступку коришћења обвезница пре рока доспећа ради плаћања трошкова из тачке 3.
ове одлуке, и прописује обрасце за пренос динарских средстава за исплату
обвезница пре рока доспећа и методологије за утврђивање дисконтне вредности
обвезница ради исплате пре рока доспећа у еврима и динарима.*

 

*Службени гласник РС, број 56/2002

 

6. Ова одлука ступа
на снагу наредног дана од дана објављивања у „Службеном гласнику Републике
Србије”.

  


05
број 42-11969/2002-4
У Београду, 22. августа 2002. године
Влада Републике СрбијеПотпредседник,
проф. др Жарко Кораћ, с.р.