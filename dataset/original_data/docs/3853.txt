Редакцијски пречишћен текст
 
 
 
 
На основу члана 31. Закона о регионалном развоју („Службени гласник РС”, бр. 51/09 и 30/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08 и 16/11), 
	
Влада доноси
 
 
ОДЛУКУ
о оснивању Регионалног развојног савета за регион Војводине
"Службени гласник РС", 
				бр. 51 од 13. јула 2011, 
74 од 5. 
	октобра 2011, 55 од 1. јуна 2012, 35
	од 17. априла 2013, 52 од 14. јуна 2013, 91 од 18. 
	октобра 2013.
 
 
1. Оснива се Регионални развојни савет за регион Војводине (у даљем тексту: Регионални савет). 
	
 
2. Регионални савет има председника и 16* чланова. Мандат председнику и члановима Регионалног савета траје пет година.
 
*Службени гласник РС, 
	број 91/2013
 
3. У Регионални савет именује се:*
– за председника*
Дејан Авдаловић, саветник председника Владе 
	Аутономне покрајине Војводине,* 
– за чланове:* 
(1) Оливера Јокић, самостални саветник у 
	Министарству регионалног развоја и локалне самоуправе, представник Владе;**
(2) Ратко Филиповић, председник Привредне коморе 
	Војводине, на предлог Владе Аутономне покрајине Војводине, представник 
	Аутономне покрајине Војводине;*
(3) Брисана је (види тачку 2. Одлуке - 
	91/2013-3)
(4) Саша Павлов, заменик градоначелника Панчева, 
	представник локалне самоуправе на предлог Градског већа Панчева;*
(5) Оливера Симовић, шеф Канцеларије за локални 
	економски развој при Служби извршних органа града Новог Сада, представник 
	локалне самоуправе на предлог Градског већа Новог Сада;*
(6) Бојан Радман, заменик председника општине 
	Бачка Паланка, представник локалне самоуправе на предлог Општинског већа 
	Бачке Паланке;*
(7) Павел Марчок, председник општине Бачки 
	Петровац, представник локалне самоуправе на предлог Општинског већа Бачког 
	Петровца;*
(8) Милан Станимировић, председник општине 
	Врбас, представник локалне самоуправе на предлог Општинског већа Врбаса;*
(9) Саво Добранић, председник општине Кикинда, 
	представник локалне самоуправе на предлог Општинског већа Кикинде;*
(10) Ференц Балаж, председник општине Чока, 
	представник локалне самоуправе на предлог Општинског већа Чоке;*
(11) мр Иван Бошњак, градоначелник Зрењанина, 
	представник локалне самоуправе на предлог Градског већа Зрењанина;*
(12) Сава Чојчић, председник општине Пећинци, 
	представник локалне самоуправе на предлог Општинског већа Пећинци;*
(13) Ирена Живковић, директор Регионалног центра 
	за друштвено-економски развој „Банат” из Зрењанина, представник цивилног 
	сектора на предлог председника општине Вршац;*
(14) Славко Манчев, директор ЈП „Младост” Опово, 
	представник јавног сектора на предлог председника општине Опово;*
(15) проф. др Мирослав Весковић, ректор 
	Универзитета у Новом Саду, представник јавног сектора на предлог Регионалне 
	развојне агенције Бачка;*
(16) Латиновић Драгиша, помоћник председника 
	општине Нова Црња, представник јавног сектора на предлог председника општине 
	Нова Црња;*
(17) Mилан Мирић, директор Регионалне развојне 
	агенције Срем, представник цивилног сектора на предлог Регионалне развојне 
	агенције Срем.*
 
*Службени гласник РС, 
	број 52/2013

	**Службени гласник РС, број 91/2013
 
4. Регионални савет обавља следеће послове:
1) јавно промовише циљеве регионалног развоја и подстиче њихову реализацију на територији региона;
2) даје мишљење на регионалну стратегију која се доноси за регион за који је основан регионални развојни савет;
3) даје мишљење на програм финансирања развоја региона, за који је основан, који се финансира из средстава буџета Републике Србије;
4) даје мишљења и предлоге на остале развојне документе на регионалном нивоу;
5) формира радне групе на нивоу региона за одређена питања од значаја за регион; 
	
6) доноси Пословник о свом раду;
7) подноси Влади и Националном савету једном годишње извештај о свом раду;
8) обавља и друге послове, у складу са законом којим се уређује регионални развој.
 
5. Регионални савет у свом раду може користити стручну помоћ која му се пружа у виду међународних пројеката, а ради проучавања појединих сложених питања из свог делокруга рада, може ангажовати стручне образовне институције и истакнуте стручњаке као чланове радних група.
 
6. Регионални савет ради и одлучује на седницама. Седницама на којима се разматрају питања од посебног значаја за регион за који је основан Регионални савет присуствује председник Националног савета за регионални развој.
Седнице Регионалног савета одржавају се по потреби, а најмање једном у три месеца.
Начин рада и одлучивања Регионалног савета и акти које доноси Регионални савет детаљније се уређују Пословником о раду.
 
7. Административне и стручно-техничке послове за потребе Регионалног савета обавља акредитована регионална развојна агенција која има седиште у региону за који је основан Регионални савет, на основу овлашћења Регионалног савета.
Послови из става 1. ове тачке односе се на: 
1) послове у вези са сазивањем и припремом и одржавањем седница Регионалног савета;
2) стручне послове у вези са припремањем мишљења, препорука, закључака и других аката Регионалног савета;
3) чување и стављање на увид члановима Регионалног савета и стручне групе Регионалног савета мишљења, препорука, записника, закључака, извештаја и других аката Регионалног савета;
4) вођење и чување архиве Регионалног савета;
5) обављање и других послова по овлашћењу Регионалног савета.
До избора акредитоване регионалне развојне агенције, послове из става 1. ове тачке обавља Национална агенција за регионални развој. 
	
 
8. Председник и чланови Регионалног савета не примају накнаду за свој рад.
 
9. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-4098/2011-2
У Београду, 30. јуна 2011. године
Влада
Председник,
др Мирко Цветковић, с.р.