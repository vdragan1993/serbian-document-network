На
основу члана 4. став 3. Закона о интегрисаном спречавању и контроли загађивања
животне средине („Службени гласник РС”, број 135/04),

Влада
доноси

 
 

УРЕДБУ

о врстама активности
и постројења за које се издаје интегрисана дозвола

„Службени гласник РС”, број 84 од 4. 
октобра 2005.

	 

	 

Члан 1.

Овом
уредбом прописују се врсте активности и постројења за које се издаје
интегрисана дозвола. 

 

Члан 2.

Врсте
активности и постројења за које се издаје интегрисана дозвола одштампане су уз
ову уредбу и чине њен саставни део.

 

Члан 3.

Ова
уредба ступа на снагу осмог дана од дана објављивања у „Службеном гласнику
Републике Србије”.

  

05 број 110-5900/2005

У Београду, 29. септембра 2005. године

Влада 

Потпредседник,

Мирољуб Лабус, с.р.

 
 

Врсте активности и
постројења за које се издаје интегрисана дозвола

  

Вредности које су
наведене односе се на производне капацитете или учинке (производњу).

Ако оператер обавља
више активности у оквиру исте индустријске гране или у оквиру истог постројења
или на истом месту, капацитети таквих активности се збрајају.

Ове врсте не
обухватају постројења која се користе за истраживања, развој и тестирање нових
производа или процеса.

1. Производња
енергије

1.1. Термоенергетска
постројења са топлотним улазом изнад 50 МW1 

1.2. Рафинерије
минералних уља и гаса

1.3. Коксаре

1.4. Постројења за
гасификацију угља и производњу течних горива из угља

2. Производња и
прерада метала

2.1. Постројења за
печење или синтеровање металне руде (укључујући сулфидну руду)

2.2. Постројења за
производњу сировог гвожђа или челика (примарно или секундарно топљење)
укључујући континуално ливење, са капацитетом који прелази 2,5 т/х

2.3. Постројења за
прераду у црној металургији:

(а) топле ваљаонице
са капацитетом изнад 20 т/х сировог челика 

(б) ковачнице са
аутоматским чекићима чија енергија прелази 50 кЈ по једном чекићу, код којих
употребљена топлотна снага прелази 20 МW

(в) примена
растопљених металних превлака, са улазом који прелази две т/х сировог челика 

2.4. Ливница црне
металургије са производним капацитетом преко 20 т на дан

2.5. Постројења:

(а) за производњу
обојених сирових метала из руде, концентрата или секунданрних сировина путем
металуршких и хемијских процеса или електролитичким процесима

(б) за топљење,
укључујући и легирање обојених метала, као и производе добијене поновном
прерадом (рафинација, ливење итд.), са капацитетом топљења од преко четири т
дневно за олово и кадмијум или 20 т дневно за све остале метале

2.6. Постројења за
површинску обраду метала и пластичних материјала коришћењем електролитичких или
хемијских процеса, где запремина каде за третман прелази 30 мł

3. Индустрија
минерала

3.1. Постројења за
производњу цементног клинкера у ротационим пећима, производног капацитета који
прелази 500 т дневно, или за производњу креча у ротационим пећима, производног
капацитета који прелази 50 т дневно, или у другим пећима, чији производни
капацитет прелази 50 т дневно

3.2. Постројења за
производњу азбеста и производа на бази азбеста

3.3. Постројења за
израду стакла, укључујући стаклена влакна, са капацитетом топљења који прелази
20 т дневно

3.4. Постројења за
топљење минералних материја, укључујући производњу минералних влакана, са
капацитетом топљења који прелази 20 т дневно

3.5. Постројења за
производњу керамичких производа печењем, а нарочито црепа, цигле, ватросталне
опеке, плочица, керамичког посуђа или порцелана, са производним капацитетом
који прелази 75 т дневно, и/или са капацитетом пећи који прелази 4 м3,
са густином пуњења по пећи која прелази 300 кг/м3

4. Хемијска
индустрија

Производња у
категоријама делатности које се налазе у овом одељку односи се на индустријску
производњу у којој се примењује хемијска обрада материја или група материја
наведених у одељцима 4.1 до 4.6.

4.1. Хемијска
постројења за производњу основних органских хемикалија као што су:

(а) прости
угљоводоници (линеарни или циклични, засићени или незасићени, неароматични или
ароматични)

(б) угљоводоници
који садрже кисеоник, као што су алкохол, алдехиди, кетони, карбоксилне
киселине, естри, ацетати, етри, пероксиди, епоксидне смоле

(в) сумпоровани
угљоводоници

(г) азотовани
угљоводоници, као што су амини, амиди, азотаста једињења, азотна једињења или
нитратна једињења, нитрили, цијанати, изоцијанати

(д) угљоводоници
који садрже фосфор

(ђ) халогенизовани
угљоводоници

(е) органо-метална
једињења

(ж) пластични
материјали (полимерна синтетичка влакна или влакна на бази целолозе)

(з) синтетичка гума

(и) боје и пигменти

(ј) површински
активне материје и сурфактанти

4.2. Хемијска
постројења за производњу основних неорганских хемикалија, као:

(а) гасови, као што
су амонијак, хлор или хлороводоник, флуор или флуороводоник, угљендиоксиди,
сумпорна једињења, азотови оксиди, водоник, сумпордиоксид, угљентетрахлорид

(б) киселине, као
што су хромна киселина, флуороводонична киселина, фосфорна киселина, азотна
киселина, хлороводонична киселина, сумпорна киселина, олеум, сумпораста
киселина

(в) базе, као што су
амонијум хидроксид, калијум хидроксид, натријум хидроксид

(г) соли, као што су
амонијум хлорид, калијум хлорат, калијум карбонат, натријумкарбонат, перборат, сребро-нитрат

(д) неметали,
метални оксиди или друга неорганска једињења, као што су калцијум карбид,
силицијум, силицијум карбид

4.3. Хемијска
постројења за производњу фосфорних, азотних или калијумових ђубрива (проста или
сложена вештачка ђубрива)

4.4. Хемијска
постројења за производњу основних производа за заштиту биља и биоцида

4.5. Постројења у
којима се примењују хемијски или биолошки процеси у производњи основних
фармацеутских производа

4.6. Хемијска
постројења за производњу експлозива

5. Управљање отпадом

5.1. Постројења
намењена за одлагање или поновно искоришћење опасног отпада са капацитетом који
прелази 10 т дневно2

5.2. Постројења за
спаљивање комуналног отпада чији капацитет прелази три т/х3 

5.3. Постројења за
одлагање неопасног отпада капацитета преко 50 т на дан4 

5.4. Депоније које
примају више од 10 т отпада на дан или укупног капацитета који прелази 25.000
т, искључујући депоније инертног отпада 

6. Остале активности


6.1. Индустријски
погони за производњу:

(а) пулпе из дрвета
или других влакнастих материјала

(б) папира и
картона, са производним капацитетом који прелази 20 т на дан

6.2. Постројења за
предтретман (операције као што су прање, бељење итд.) или бојење предива или
текстила, чији производни капацитет прелази 10 т на дан

6.3. Постројења за
штављење коже, производног капацитета изнад 12 т финалних производа на дан

6.4. Постројења за
прераду хране, укључујући: 

(а) кланице са
производним капацитетом већим од 50 т на дан

(б) третман и обрада
одређена за производњу прехрамбених производа из:

– животињских
сировина (изузев млека) са производним капацитетом финалних производа већим од
75 т на дан

– биљних сировина са
производним капацитетом финалних производа већим од 300 т на дан (просечна
тромесечна вредност)

(в) третман и
прерада млека, код којих је количина примљеног млека већа од 200 т на дан
(просечна годишња вредност)

6.5. Постројења за
одлагање и рециклажу животињских трупла и животињског отпада са капацитетом
третмана већим од 10 т на дан

6.6. Постројења за
товљење живине или свиња са више од:

(а) 40.000 места за
живину

(б) 2.000 места за
свиње за расплод (тежине преко 30 кг)

(в) 750 места за
крмаче5 

6.7. Постројења за
површинску обраду материјала, предмета или производа коришћењем органских
растварача, посебно за одећу, штампање, превлачење, одмашћивање, водоотпорност,
бојење, чишћење или импрегнацију, са капацитетом изнад 150 кг/х или више од 200
т годишње

6.8. Постројења за
производњу угљеника или електрографита, инсинерацијом или графитизацијом

 

–––––––––––––---------

1 
 
Материјални
захтев из Директиве 88/609/ЕЕЗ о великим термоенергетским постројењима.


 2 
 
Према
дефиницији датој у списку из члана 1 (4) Директиве 91/689/ЕЕЗ и према
дефиницији наведеној у Анексу IIА и Анексу 
IIВ (радне операције Р1, Р5, Р6, Р8
и Р9) уз директиву 75/442/ЕЕЗ и у Директиви Савета 75/439/ЕЕЗ од 16. јуна 1975.
године о одлагању отпадних уља.


 3 
 
Према
дефиницији датој у Директиви Савета 89/369/ЕЕЗ од 8. јуна 1989. године о
спречавању загађења ваздуха из нових постројења за спаљивање комуналног отпада,
као и у Директиви Савета 89/429/ЕЕЗ од 21. јуна 1989. године о смањењу загађења
ваздуха из постојећих постројења за спаљивање комуналног отпада.


 4 
 
Према
дефиницији датој у Анексу IIА уз Директиву 75/442/ЕЕЗ, под заглављима Д8 и Д9.


 5 
 
При
одређивању мера вршења мониторинга за сва постројења наведена под 6.6. могу се
узети у обзир и трошкови и корист.