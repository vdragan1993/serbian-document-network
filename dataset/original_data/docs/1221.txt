На
основу члана 123. тачка 3. Устава Републике Србије, а у вези с чланом 3. став
1. и чл. 8, 27. и 30. Закона о путним исправама („Службени гласник РС”, бр.
90/07 и 116/08), 
Влада
доноси 
 
 
УРЕДБУ 
о поступку
утврђивања испуњености прописаних услова за издавање пасоша за лица са подручја
Аутономне покрајине Косово и Метохија
„Службени гласник
РС“, број 76 од 16. септембра 2009.
 
 
Члан 1.
Овом
уредбом уређује се поступак утврђивања испуњености прописаних услова за
издавање пасоша држављанима Републике Србије са пребивалиштем на подручју
Аутономне покрајине Косово и Метохија и држављанима Републике Србије којима су
уверења о држављанству издата од органа Републике Србије надлежних за подручје
Аутономне покрајине Косово и Метохија, а немају пријављено пребивалиште у
Републици Србији. 
 
Члан 2.
За
лица из члана 1. ове уредбе у поступку провере испуњености услова утврђених
законом којим се уређује издавање путних исправа, ради утврђивања чињеница
значајних за одлучивање о захтеву за издавање пасоша, министарство надлежно за
унутрашње послове и други надлежни органи врше безбедносне и друге одговарајуће
провере. 
Провере
из става 1. овог члана односе се и на поступак пријављивања и одјављивања
пребивалишта и пријављивања адресе стана, ради утврђивања истинитости података
и приложених исправа, односно испуњености услова утврђених законом којим се
уређује пребивалиште грађана. 
 
Члан 3. 
Лица
из члана 1. ове уредбе захтев за издавање пасоша са потребним прилозима подносе
искључиво у Београду, у Министарству унутрашњих послова – у Координационој
управи. 
 
Члан 4.
Одредбе
ове уредбе не односе се на интерно расељена лица. 
 
Члан 5. 
Ова
уредба ступа на снагу наредног дана од дана објављивања у „Службеном гласнику
Републике Србије”. 
 
 
05 број 110-5632/2009
У Београду, 15. септембра 2009.
године
Влада
Председник,
др Мирко Цветковић, с.р