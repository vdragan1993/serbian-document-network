Редакцијски пречишћен текст

				 

				 
На основу члана 112. став 6. и члана 221. Закона о здравственом осигурању („Службени гласник РС”, бр. 107/05, 109/05 – исправка, 57/11, 110/12 – одлука УС, 119/12 и 99/14),
Управни одбор Републичког фонда за здравствено осигурање, на седници одржаној 6. октобра 2014. године, доноси
 
ОДЛУКУ 
о висини трошкова за издавање здравствене картице
"Службени 
				гласник РС", бр. 131 од 3. децембра 2014, 94 од 24. 
				новембра 2016.

				 
Члан 1.
Овом одлуком утврђује се висина трошкова за издавање здравствене картице осигураним лицима Републичког фонда за здравствено осигурање.
Члан 2. 
Трошак издавања здравствене картице који сноси осигураник за себе и чланове своје породице, односно послодавац за запослене и чланове њихових породица, утврђује се у висини од 400,00 динара по једној здравственој картици.
У случају из става 1. овог члана, 
				здравствена картица се уручује осигураном лицу, односно 
				послодавцу за запослене и чланове њихових породица, у службеним 
				просторијама Републичког фонда за здравствено осигурање.
Трошак издавања здравствене картице 
				који сноси осигураник за себе и чланове своје породице, односно 
				послодавац за запослене и чланове њихових породица, уколико се 
				изјасне да желе да им се достава здравствене картице изврши 
				поштанском доставом на кућну адресу, утврђује се у висини од 
				469,00 динара по једној здравственој картици.
Разлику до пуног износа трошкова издавања здравствене картице, у висини курсних разлика, обрачунатог ПДВ и других евентуалних трошкова, сноси Републички фонд за здравствено осигурање.
*Службени гласник РС, број 94/2016
Члан 3. 
Овом одлуком ставља се ван снаге Одлука о висини трошкова за издавање здравствене картице („Службени гласник РС”, број 49/13). 
Члан 4.
Ова одлука, по добијању сагласности Владе, ступа на снагу осмог дана од дана објављивања у „Службеном гласнику Републике Србије”.
 
01/2 број 450-4891/14
У Београду, 6. октобра 2014. године 
Управни одборРепубличког фонда за здравствено осигурање 
Председник,
др Рајко Косановић, с.р.