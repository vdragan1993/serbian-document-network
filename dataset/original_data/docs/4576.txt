Редакцијски пречишћен текст
 

	 

На основу тачке 5. Одлуке о обавези извештавања у пословању
са иностранством („Службени гласник РС”, број 87/2009), 

Гувернер Народне банке Србије доноси 

 

 

УПУТСТВО

за спровођење Одлуке о обавези извештавања
у пословању са иностранством

„Службени гласник РС“, бр. 87 од
23. октобра 2009, 
40 од 7. маја 2015 -  

др. одлука

 

 

1. Резиденти из Одлуке о обавези извештавања у пословању
са иностранством (обвезници извештавања), извештаје о пословању са иностранством
које су дужни да достављају у складу с том одлуком (у даљем тексту: извештаји) –
достављају на обрасцима и у роковима прописаним овим упутством.

 

2. Обвезници извештавања достављају следеће извештаје:

1) извештај о страним директним инвестицијама нерезидената
у земљи (стања и трансакције) – на Обрасцу ДИ-1, тромесечно;

2) извештај о страним директним инвестицијама резидената
у иностранству (стања и трансакције) – на Обрасцу ДИ-2, тромесечно;

3) 
престала је да важи (види тачку 13. Одлуке - 40/2015-69)

4)
престала је да важи (види тачку 13. Одлуке - 40/2015-69)

5) извештај о трансакцијама резидената с нерезидентима
по основу извођења инвестиционих (грађевинских) радова – на Обрасцу ГРУ, тромесечно;

6) извештај о стању и промету на рачунима резидената у
иностранству и на контокорентним рачунима – на Обрасцу РН, тромесечно.

 

3. Извештаји се сачињавају у САД доларима, према званичном
средњем курсу САД долара последњег дана извештајног периода.

 

4. Обвезници извештавања дужни су да попуњене обрасце из
тачке 2. овог упутства електронски доставе Народној банци Србије – Сектору за економске
анализе и истраживања – Одељењу за платни биланс – Групи за девизну статистику,
и то најкасније десет дана после истека извештајног периода, на и мејл адресу: девизна.статистика@нбс.рс.

 

5. Даном ступања на снагу овог упутства престаје да важи
Упутство за спровођење Одлуке о обавези извештавања у пословању са иностранством
(„Службени гласник РС”, број 24/2007). 

 

6. Ово упутство ступа на снагу наредног дана од дана објављивања
у „Службеном гласнику РС”.
 

 

О. број 58

У Београду, 20. октобра
2009. године

Гувернер

Народне банке Србије,


Радован Јелашић, с.р.

	 

НАПОМЕНА ИЗДАВАЧА: Образац ПИ и Образац ХОВ престали су да важе даном 
	ступања на снагу Одлуке о извештавању о пословима с хартијама од вредности 
	("Службени гласник РС", број 40/2015), односно 15. маја 2015. године (види тачку 13. Одлуке).

 
 


Образац ДИ-1 - Извештај о страним директним инвестицијама нерезидената
у земљи (стања и трансакције)


Образац ДИ-2 - Извештај о страним директним инвестицијама резидената
у иностранству (стања и трансакције)


Образац ГРУ - Извештај о трансакцијама резидената с нерезидентима
по основу извођења инвестиционих (грађевинских) радова


Образац РН - Извештај о стању и промету на рачунима резидената у
иностранству и на контокорентним рачунима