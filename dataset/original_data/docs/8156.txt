На
основу члана 100. Закона о здравственом осигурању („Службени гласник РС”, бр.
18/92, 26/93, 53/93, 67/93, 48/94, 25/96, 46/98 и 54/99) и члана 24. Статута Републичког
завода за здравствено осигурање („Службени гласник РС”, бр. 33/99 и 16/2000),

Управни
одбор Републичког завода за здравствено осигурање, на седници одржаној 24. јануара
2001. године, доноси

  

ОДЛУКУ

о повећању цена за протетичка и ортотичка средства, очна и слушна помагала

„Службени гласник
РС”, број
6 од 29. јануара 2001. 

 

Члан 1.

Цене
протетичких и ортотичких средстава, очних и слушних помагала, утврђене ценовницима
од 15. јуна 1999. године, увећавају се за 120%.

Члан 2.

Овлашћује
се директор Републичког завода за здравствено осигурање да изврши оверу ценовника
са ортопедским и оптичарским предузећима са којима су филијале Републичког завода
за здравствено осигурање (у даљем тексту: филијале Завода) закључиле уговоре о снабдевању
осигураних лица протетичким и ортотичким средствима, очним и слушним помагалима.

Члан 3.

Ортопедска
и оптичарска предузећа за испоручена помагала из члана 1. ове одлуке испостављају
фактуре надлежним филијалама Завода по ценама из ценовника.

Ортопедска
и оптичарска предузећа немају право да од осигураника наплаћују разлику у цени за
издата помагала.

Члан 4.

Ова одлука ступа на снагу наредног
дана од дана објављивања у „Службеном гласнику РС”, а примењиваће се од 1. јануара
2001. године.

 

01 број
54-98/2001

У Београду,
24. јануара 2001. године

Управни
одбор Републичког завода за здравствено осигурање – Београд

Заменик
председника,

проф.
др Мирослав Ђорђевић, с.р.