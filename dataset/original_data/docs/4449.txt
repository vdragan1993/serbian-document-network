На основу чл. 69. и 74. Закона о задругама („Службени лист СРЈ”, број 41/96) и чл. 22. и 56. Правила задружног савеза Колубарског и Мачванског округа Ваљево, 
	
Скупштина Задружног савеза Колубарског и Мачванског округа Ваљево на седници одржаној 27. новембра 2012. године доноси 
	
 
ОДЛУКУ
о утврђивању основице и стопе и начину плаћања доприноса Задружном савезу Колубарског и Мачванског округа Ваљево

"Службени гласник РС", број 19 од 27. 
	фебруара 2013.
 
Члан 1.
Земљорадничке задруге и друга правна лица која правно послују са земљорадницима (у даљем тексту: чланице Задружног савеза), обезбеђују средства за извршење послова и задатака Задружног савеза Колубарског и Мачванског округа Ваљево (у даљем тексту: Савез), плаћањем доприноса Савезу по одредбама ове одлуке.
Допринос Савезу по одредбама ове одлуке плаћају и организације добровољно удружене у Савез.
Члан 2.
Чланице Савеза плаћају допринос по стопи од 1% , а појединачна месечна уплата не може бити мања од 1000,00 динара, односно 12000,00 динара годишње.
Члан 3.
Основицу за обрачунавање доприноса којим чланице Савеза обезбеђују средства за рад Савеза чини остварена бруто зарада, без умањења по основу ослобођења и олакшица.
Члан 4.
Допринос из члана 2. ове одлуке уплаћује се на текући рачун Задружног савеза Колубарског и Мачванског округа Ваљево број 115-1586-59 отворен код КБЦ Банке АД Београд, 5200 – Филијала Ваљево, број модела 97 контролни број, број општине и ПИБ обвезника доприноса на дан исплате зарада и уплате пореза и доприноса из зарада запослених.
Члан 5.
Овлашћује се Управни одбор Скупштине Задружног савеза Колубарског и Мачванског округа Ваљево да по потреби доноси ближа објашњења за спровођење одредаба ове одлуке.
Члан 6.
Усвајањем Одлуке престаје да важи Одлука о утврђивању основице и стопе и начину плаћања доприноса Задружног савеза Колубарског и Мачванског округа Ваљево (,,Службени гласник РС”, број 7/00).
Члан 7.
Ова одлука ступа на снагу наредног дана по објављивању у „Службеном гласнику Републике Србије”, а примењиваће се од 1. јануара 2013. године са неограниченим роком, односно до објављивања нове одлуке.
 
Број 01-30/2
У Ваљеву, 27. новембра 2012. године

Скупштина Задружног савеза Колубарског и Мачванског округа Ваљево
Председник Скупштине,

Миливоје Бајић, с.р.