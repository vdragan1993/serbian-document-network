Редакцијски пречишћен текст

 

 
На основу чл. 61. и 75. Закона о државним службеницима (,,Службени гласник РС”, бр. 79/05, 81/05 – исправка, 83/05 – исправка, 64/07, 67/07 – исправка, 116/08 и 104/09) и члана 8. Одлуке о образовању и раду Административне канцеларије (,,Службени гласник РС”, број 49/09), 



Високи савет судства на седници одржаној 15. априла 2010. године, донео је


 


 


ПРАВИЛНИК


о попуњавању извршилачких радних места и положаја у Административној канцеларији Високог савета судства


„Службени гласник РС“, бр. 33 од 18. маја 2010, 
	13 од 19. фебруара 2016.


 


 


I. УВОДНА ОДРЕДБА


 


Члан 1.


Овим правилником ближе се уређује попуњавање извршилачких радних места и положаја у Административној канцеларији Високог савета судства (у даљем тексту: Административна канцеларија), начин формирања, састав и послови конкурсне комисије, стручне оспособљености, знања и вештине које се оцењују у изборном поступку и начин њихове провере, као и мерила за избор на радна места у Административној канцеларији.


 


II. ПОПУНА ИЗВРШИЛАЧКОГ РАДНОГ МЕСТА


 


Члан 2.


Попуна упражњеног, 
	односно слободног* извршилачког радног места може се извршити премештајем запосленог унутар Административне канцеларије, по одлуци председника Високог савета судства (у даљем тексту: Савет). 



Ако се радно место не попуни премештајем унутар Административне канцеларије, може се спровести поступак преузимања државног службеника из другог државног органа. 



Ако се радно место не попуни премештајем унутар Административне канцеларије нити премештајем по основу споразума о преузимању, може да се спроведе интерни конкурс на коме могу да учествују државни службеници из других државних органа.


Председник Савета одлучује из којих државних органа државни службеници могу да учествују на интерном конкурсу. 



Ако интерни конкурс није спроведен или није успео, спроводи се јавни конкурс.
*Службени гласник РС, број 13/2016


 


Члан 3.


Интерни конкурс за попуну упражњеног, 
	односно слободног* извршилачког радног места оглашава се на огласној табли Савета, на
	интернет презентацији* Савета и на други начин који одреди председник Савета.


Рок за подношење пријава је осам дана од дана оглашавања интерног конкурса на огласној табли Савета.


*Службени гласник РС, број 13/2016
 


Члан 4.


Ако се упражњено, 
	односно слободно* извршилачко радно место не попуни премештајем унутар Административне канцеларије, премештајем по основу споразума о преузимању или ако интерни конкурс није спроведен или није успео, расписује се јавни конкурс. 



Јавни конкурс обавезно се спроводи за пријем приправника.
*Службени гласник РС, број 13/2016


 



Члан 5.*



Јавни конкурс се оглашава на интернет презентацији Савета, на 
	интернет презентацији Службе за управљање кадровима, на порталу е-управе, на 
	огласној табли, интернет презентацији и периодичном издању огласа Националне 
	службе за запошљавање.*

Рок за подношење пријава је осам дана од дана оглашавања јавног 
	конкурса у периодичном издању огласа Националне службе за запошљавање.*
*Службени гласник РС, број 13/2016
 


 


III. ПОПУНА ПОЛОЖАЈА


 


Члан 6.


Попуна положаја у Административној канцеларији врши се на основу интерног или јавног конкурса, с тим што ће се јавни конкурс расписати ако интерни конкурс није успео. 



Право учешћа на интерном конкурсу имају државни службеници из Административне канцеларије и државни службеници из других државних органа. 



Брисан је ранији став 3. (види члан 3. Правилника 
	- 13/2016-40)


 


Члан 7.


Одредбе чл. 3. и 5. овог правилника, које се односе на начин оглашавања интерног и јавног конкурса и рок за подношење пријава, примењују се и на попуну положаја у Административној канцеларији.


 


IV. КОНКУРСНА КОМИСИЈА


 


Члан 8.


Ради спровођења интерног и јавног конкурса, пре оглашавања, у Савету се образује конкурсна комисија.


Конкурсна комисија има председника и два члана.


Председника и чланове конкурсне комисије за попуну положаја именује Савет, из реда својих чланова.


Председника и чланове конкурсне комисије за попуну извршилачког радног места и пријем приправника именује из реда државних службеника председник Савета, на предлог секретара Савета.


 


Члан 9.


Састав конкурсне комисије за попуну извршилачког радног места и пријем приправника одређује се према условима за рад на радном месту које се попуњава, а који су предвиђени актом о систематизацији радних места у Административној канцеларији, водећи при томе рачуна да један члан конкурсне комисије буде непосредни руководилац унутрашње јединице у којој се попуна, односно пријем врши, док остали чланови конкурсне комисије треба да имају најмање исти степен образовања, стручних способности, знања и вештина као и кандидат у изборном поступку.


 


Члан 10.


Председник и чланови конкурсне комисије, након што прегледају пријаве приспеле на интерни или јавни конкурс, дужни су да дају писмену изјаву председнику Савета да ли они или са њима повезана лица имају интерес за спровођење конкурса, односно да код њих не постоји сукоб интереса.


Кругом повезаних лица са члановима конкурсне комисије сматрају се брачни или ванбрачни друг, чак и ако су брак или ванбрачна заједница престали, сродници по крви у правој линији до било ког степена сродства, у побочној линији и тазбини закључно са другим степеном сродства, лица са којим је члан конкурсне комисије у односу старатеља, усвојиоца, усвојеника или хранитеља, као и лица чија делатност може имати утицаја на непристрасно и одговорно обављање изборног поступка или на имовно стање чланова конкурсне комисије.


 

Члан 10а*

Конкурсна комисија одлуке доноси већином гласова.*

Конкурсна комисија води записник о свом раду.*

Чланови конкурсне комисије дужни су да чувају податке до којих су 
	дошли током спровођења конкурса.*
*Службени гласник РС, број 13/2016

Члан 10б*

Начин обавештавања кандидата у изборном поступку бира конкурсна 
	комисија, водећи рачуна о његовој правној заштити, економичном трошењу 
	средстава, јавности обавештавања и једноставности поступка.*

Кратка и хитна обавештења могу да се дају телефоном или на други 
	погодан начин, о чему се сачињава службена белешка.*
*Службени гласник РС, број 13/2016
 


V. СТРУЧНЕ ОСПОСОБЉЕНОСТИ, ЗНАЊА И ВЕШТИНЕ КОЈЕ СЕ ВРЕДНУЈУ У ИЗБОРНОМ ПОСТУПКУ


 


Члан 11.


Стручне оспособљености кандидата конкурсна комисија вреднује у изборном поступку оцењујући способност кандидата да успешно и квалитетно обавља послове радног места које се попуњава, полазећи од услова из огласа, односно описа радног места из акта о систематизацији радних места.


Знање кандидата се вреднује тако што се проверава познавање организације и рада судова и Савета, стручно знање кандидата из области рада на том радном месту, као и знање страног језика, уколико је то услов за радно место.  



Вештине кандидата конкурсна комисија вреднује ценећи степен обучености за рад на рачунару, вештину комуникације, логичког и аналитичког резоновања, елоквенције, руковођења, креативности, организаторске способности, као и друге вештине претходно утврђене од стране конкурсне комисије као потребне за обављање послова на том радном месту.


 


VI. НАЧИН ПРОВЕРЕ СТРУЧНИХ ОСПОСОБЉЕНОСТИ, ЗНАЊА И ВЕШТИНА И МЕРИЛА ЗА ИЗБОР НА РАДНА МЕСТА


 


Члан 12.


Стручне оспособљености, знања и вештине могу се проверавати писмено и усмено.


Ако се попуњава извршилачко радно место, конкурсна комисија ће у сарадњи са државним службеником који је задужен за кадрове у Административној канцеларији, претходно одредити које се стручне оспособљености, знања и вештине вреднују, као и начин на који се оне проверавају, и у огласу ће обавестити кандидате о томе. 



Ако се попуњава положај, конкурсна комисија ће претходно прибавити мишљење председника Савета које се стручне оспособљености, знања и вештине вреднују, као и начин на који се оне проверавају, и у огласу ће обавестити кандидате о томе.


У изборном поступку за пријем приправника не проверава се стручна оспособљеност.


 


Члан 13.


Стручне оспособљености, знања и вештине кандидата, конкурсна комисија првенствено проверава усмено, на основу обављеног разговора.


Конкурсна комисија дужна је да пре почетка разговора одреди који су јој подаци о кандидатима потребни и питања која се кандидатима постављају.


Свим кандидатима се постављају иста питања и по истом редоследу.


Уколико су јој неопходна додатна објашњења или обавештења, конкурсна комисија може да постави и додатна питања.


Ако конкурсна комисија одлучи да се у изборном поступку писмено проверавају стручне оспособљености, знања и вештине, разговор са кандидатом обавља се после писмене провере.


 


Члан 14.


Када конкурсна комисија одлучи да је за попуњавање упражњеног, 
	односно слободног* радног места целисходна писмена провера стручних оспособљености, знања и вештина о томе ће обавестити председника Савета и у огласу кандидата.


Писмена провера стручних оспособљености, знања и вештина може бити у облику теста или писменог рада.


Ако се у облику теста врши провера стручних оспособљености и знања, кандидати одговарају на питања тако што бирају један од више понуђених одговора у тесту који је претходно саставила конкурсна комисија.


Провера вештина врши се путем стандардизованих тестова надлежних струковних организација или непосредно, изузев вештине комуникације која се проверава само непосредно.


Вештина рада на рачунару проверава се увидом у доказ о познавању рада на рачунару или практичним радом на рачунару, уколико кандидат не поседује доказ.


Брисан је ранији став 6. (види члан 5. Правилника 
	- 13/2016-40)


Писмени рад захтева кратку анализу и извођење закључка на тему коју одреди конкурсна комисија и као начин провере стручних оспособљености, знања и вештина спроводи се у случају када конкурсна комисија процени да је за квалитет рада на радном месту које се попуњава изузетно потребна вештина логичког и аналитичког резоновања.


Када се врши пријем приправника тест и писмени рад нису дозвољени.
*Службени гласник РС, број 13/2016


 


Члан 15.


Ако се у изборном поступку знање проверава тестом, резултат кандидата вреднује се тако што се одређује проценат тачних одговора.


Само кандидати са више од 50% тачних одговора могу да буду позвани на разговор и учествују даље у изборном поступку.


Ако се у изборном поступку вештине проверавају стандардизованим тестом, оцене су ,,задовољава” и ,,не задовољава”, у складу са оценама организације која је тај тест израдила. 



Ако се у изборном поступку вештине проверавају непосредно, оцене су ,,задовољава” и ,,не задовољава”
	*.


Само кандидати чије су вештине вредноване оценом ,,задовољава” могу да буду позвани на разговор и учествују даље у изборном поступку.


Ако се у изборном поступку као начин провере користи писмени рад, рад кандидата вреднују појединачно председник и сваки члан конкурсне комисије оценом ,,задовољава”, ,,делимично задовољава” и ,,не задовољава”
	*.


У даљем току изборног поступка могу да учествују само кандидати чији су писмени рад председник и оба члана конкурсне комисије вредновали оценом ,,задовољава” или ,,делимично задовољава”.


У усменом разговору сваки члан конкурсне комисије вреднује оценама од 1 до 3 одговоре кандидата на питања која су му постављена
	*.


Оценом 3 вреднује се кандидат који у потпуности испуњава захтеве за избор на радно место, оценом 2 вреднује се кандидат који делимично испуњава захтеве за избор на радно место, а оценом 1 вреднује се кандидат који није испунио захтеве за избор на радно место.


Резултат усменог разговора вреднује се тако што сваки члан конкурсне 
	комисије оцењује одговоре кандидата, након чега се израчунава просечна 
	вредност оцена сваког члана конкурсне комисије.*


Резултат кандидата утврђује се тако што се израчунава просечна вредност оцена којима је кандидат вреднован, при чему се просечна оцена рачуна само оном кандидату који је од свих чланова конкурсне комисије вреднован оценом 2 или 3. 



*Службени гласник РС, број 13/2016
 


Члан 16.


Приликом вредновања кандидата који конкуришу на положај, додатно се вреднује и садржина пријаве за конкурс (послови које је кандидат претходно обављао, подаци о одговорности на тим пословима, подаци о стручном усавршавању и посебним областима знања), а за кандидате – државне службенике у Административној канцеларији посебно се вреднују дотадашњи резултати у раду. 



Конкурсна комисија и ова додатна мерила вреднује оценама од 1 до 3.


 


Члан 17.


Након вредновања свих кандидата применом утврђених мерила, конкурсна комисија сачињава листу.


Ако више кандидата има једнаки резултат, предност имају они са бољим резултатима на писменој провери знања и стручних оспособљености (прво допунско мерило) и бољим резултатом оствареним на провери вештина (друго допунско мерило).


Са прва три кандидата која су постигла најбољи резултат конкурсна комисија може да понови разговор, како би одредила који од њих највише одговара захтевима радног места.


 


Члан 18. 



Листу кандидата за попуну извршилачког радног места конкурсна комисија доставља председнику Савета и секретару Савета.


 


Члан 19.


Листу кандидата за попуну положаја конкурсна комисија доставља председнику Савета, ради утврђивања предлога за постављење за положај.


Након разматрања достављене листе, председник Савета утврђује предлог кандидата за постављење на положај и упућује га Савету.


Ако председник Савета утврди да ниједан кандидат са листе не задовољава, обавестиће о томе Савет, уз достављање образложених разлога за сваког кандидата са листе.


 


VII. ЗАВРШНА ОДРЕДБА


 


Члан 20.


Овај правилник ступа на снагу осмог дана од дана објављивања у ,,Службеном гласнику Републике Србије”.


 


      Број 06-00-12/2010-01


      У Београду, 15. априла 2010. године


      Председник


      Високог савета судства,



	      Ната Месаровић, с.р.