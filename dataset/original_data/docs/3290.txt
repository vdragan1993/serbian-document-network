Редакцијски пречишћен текст
 
 
На основу члана 123. Устава Републике Србије и члана 43. став 1. Закона о Влади („Службени гласник РС”, бр. 55/05, 71/05 − исправка, 101/07, 65/08, 16/11, 68/12 − УС, 72/12, 7/14 – УС и 44/14), а у вези са Законом о раду („Службени гласник РС”, бр. 24/05, 61/05, 54/09, 32/13 и 75/14), Законом о запошљавању и осигурању за случај незапослености („Службени гласник РС”, бр. 36/09 и 88/10) и Законом о приватизацији („Службени гласник РС”, број 83/14),
Влада доноси
ОДЛУКУ
о утврђивању Програма за решавање вишка 
				запослених у поступку приватизације за 2015, 2016. 
				и 2017. годину
"Службени гласник РС", бр. 9 од 28. 
				јануара 2015. 84 од 6. октобра 2015, 109 од 25. децембра 2015, 
				16 од 26. фебруара 2016, 82 од 7. октобра 2016, 5 од 25. јануара 
				2017.

				*Службени гласник РС, број 5/2017
 
1. Овом одлуком утврђује се Програм за решавање вишка 
				запослених у поступку приватизације за
				2015, 2016. и 2017. годину (у даљем тексту: Програм). 

				*Службени гласник РС, број 5/2017
2. Програм је одштампан уз ову одлуку и чини њен саставни део.
3. За спровођење Програма задужено је министарство надлежно за послове запошљавања, које шестомесечно доставља извештај Влади о спровођењу Програма.
4. Субјекти приватизације који не могу да обезбеде средства за решавање вишка запослених из сопствених извора, могу остварити право на обезбеђивање средстава из буџета Републике Србије, у складу са овом одлуком. 
5. Даном ступања на снагу ове одлуке престаје да важи Одлука о утврђивању Програма за решавање вишка запослених у процесу рационализације, реструктурирања и припреме за приватизацију („Службени гласник РС”, бр. 64/05, 89/06, 85/08, 90/08 − исправка, 15/09, 21/10, 46/10, 9/11, 6/12, 63/13, 21/14 и 129/14). 
Лица која су до дана ступања на снагу ове одлуке остварила право на посебну новчану накнаду у складу са одлуком из става 1. ове тачке остварују права утврђена том одлуком.
6. Ова одлука ступа на снагу даном објављивања у „Службеном гласнику Републике Србије”.
 
05 број 023-737/2015-2
У Београду, 27. јануара 2015. године
Влада
Председник,
Александар Вучић, с.р.
 
ПРОГРАМЗА РЕШАВАЊЕ ВИШКА ЗАПОСЛЕНИХ 
				У ПОСТУПКУ ПРИВАТИЗАЦИЈЕ ЗА 2015, 2016. 
				и 2017. ГОДИНУ

				*Службени гласник РС, број 5/2017
 
I. ПРЕДМЕТ 
Програмом за решавање вишка запослених у поступку приватизације за 2015, 2016. и 2017. годину(у даљем тексту: Програм) одређују се носиоци активности утврђивања вишка запослених, начин решавања вишка запослених, извори и начин одобравања средстава.
 Циљ Програма је стварање економских услова за профитабилно пословање и раст продуктивности кроз пословну консолидацију привредних друштава као и решавање радноправног статуса вишка запослених у смислу обезбеђења средстава за улагање у ново запошљавање – самозапошљавање, подизање могућности за ново запошљавање или за превазилажење проблема у периоду тражења новог запослења кроз активно тражење посла. 

Програм се примењује на субјекте приватизације са већинским 
				државним, односно друштвеним капиталом у поступку приватизације 
				за које је објављен Јавни позив за прикупљање писама о 
				заинтересованости, у складу са Законом о приватизацији 
				(„Службени гласник РС”, бр. 83/14 и 46/15 – у даљем тексту: 
				субјекти приватизације) као 
				и на зависна друштва, која су пословала у оквиру субјекта 
				приватизације, а код којих се поступак приватизације спроводи 
				кроз покретање стечаја, укључујући и субјекте приватизације над 
				којим треба бити покренут стечај у складу са Акционим планом за 
				окончање поступка приватизације за 188 субјеката кроз покретање 
				стечаја (у даљем тексту: Акциони план),
				као и на предузећа за професионалну рехабилитацију и запошљавање 
				особа са инвалидитетом, која послују као зависна друштва у 
				оквиру субјекта приватизације.
Програм се примењује и на предузећа 
				за професионалну рехабилитацију и запошљавање особа са 
				инвалидитетом са већинским државним, односно друштвеним 
				капиталом, код којих се радноправни статус свих запослених 
				решава кроз Програм, због постојања стечајног разлога.
				*Службени гласник РС, број 109/2015

				**Службени гласник РС, број 16/2016

				***Службени гласник РС, број 82/2016

				****Службени гласник РС, број 5/2017
II. НОСИОЦИ АКТИВНОСТИ УТВРЂИВАЊА ВИШКА ЗАПОСЛЕНИХ
Субјекти приватизације су дужни да:
1) сагледају пословно и финансијско стање, као и перспективе даљег развоја на основу програма пословно-финансијске консолидације, у складу са законом; 
2) формирају тим за спровођење поступка утврђивања вишка запослених. Чланови тима у привредним друштвима могу бити и представници јединица локалне самоуправе, Националне службе за запошљавање, репрезентативних синдиката и удружења послодаваца основаних на нивоу јединица локалне самоуправе, привредне коморе и др.;
3) утврде правну и економску основаност утврђивања вишка запослених, као и основаност статусне промене – издвајање појединих предузећа или делова тих предузећа и њихово осамостаљивање на економским принципима, у циљу рационализације пословања и броја запослених, у складу са законом;
4) обавесте Националну службу за запошљавање о покретању поступка утврђивања вишка запослених;
5) утврде број потребних радника и укупан вишак запослених, као основ за утврђивање нове организације и систематизације послова, уз обавезу да органи управљања и други надлежни органи у чијем делокругу рада је пословање привредних друштава, приликом израде Програма воде рачуна да исто може да обавља своју делатност и након реализације Програма;
6) закључе споразум о међусобном регулисању права и обавеза по основу рада, уколико према запосленом који је утврђен као вишак имају обавезе по било ком основу из радног односа;
7) спроведу анкету међу запосленима о њиховим намерама и спремности за прихватање опција за решавање социјално-економског положаја пре и након престанка радног односа;
8) донесу предлог Програма и да га доставе репрезентативним синдикатима и Националној служби за запошљавање, у складу са Законом о раду;
9) размотре предлоге Националне службе запошљавања и мишљење синдиката и да их обавесте о свом ставу, као и да на основу предложених мера активне политике запошљавања од стране Националне службе за запошљавање спроведу и организују потребне активности;
10) утврде и доставе Програм министарству надлежном за послове запошљавања;
11) у року од 30 дана од дана преноса средстава по одобреном Програму, изврше обавезе из одобреног Програма и о томе доставе извештај министарству надлежном за послове запошљавања.
Министарство надлежно за послове запошљавања подноси субјекту приватизације захтев за повраћај средстава, у року од 15 дана од дана утврђивања да средства нису утрошена, односно да су ненаменски утрошена.
Национална служба за запошљавање остварује непосредну сарадњу са субјектом приватизације и обавезна је да, у поступку утврђивања вишка запослених, активно учествује у реализацији Програма, односно да:
1) формира стручно оперативне тимове за пружање стручне помоћи и информисање о правима и могућностима решавања радноправног и социјалног статуса вишка запослених;
2) достави послодавцу предлог мера у циљу да се спречи или на најмању меру смањи број отказа уговора о раду;
3) посредује и доводи у контакт послодавце који исказују вишак запослених и послодавце који исказују потребу за запошљавањем;
4) информише и индивидуално или групно саветује запослене у привредним друштвима о могућностима запошљавања и остваривању права;
5) предложи програме мера активне политике запошљавања;
6) обавља и друге послове у складу са својом делатношћу.
III. НАЧИН РЕШАВАЊА ВИШКА ЗАПОСЛЕНИХ 
Програм решавања вишка запослених одобрава министарство надлежно за послове запошљавања. 

3апослени који је утврђен као вишак у
				 2015, 2016. и 2017. 
				години, може добровољно да се определи за једну од опција, која 
				је за њега најповољнија, и то за:

				1) отпремнину у висини динарске противвредности 200 евра 
				за сваку навршену годину рада у радном односу, по средњем курсу, 
				на дан достављања спискова вишка запослених од стране 
				послодавца, с тим да укупна висина отпремнине не може бити већа 
				од 8.000 евра у динарској противвредности;

				2) отпремнину обрачунату на начин утврђен Законом о раду 
				с тим да укупна висина отпремнина не може бити већа од 8.000 
				евра у динарској противвредности, а висина средстава за сваку 
				навршену годину рада у радном односу код последњег послодавца не 
				може бити већа од 500 евра у динарској противвредности, по 
				средњем курсу, на дан достављања спискова вишка запослених од 
				стране послодавца;

				3) отпремнину у износу од шест (6) просечних зарада по 
				запосленом у Републици Србији, према последњем објављеном 
				податку републичког органа надлежног за послове статистике – за 
				запослене који имају више од 15 навршених година рада у радном 
				односу.
Запослени не може да оствари право на отпремнину за исти период за који му је већ исплаћена отпремнина код истог или другог послодавца.
Право на новчану накнаду у складу са прописима о запошљавању могу остварити она лица чија је укупна висина исплаћене отпремнине, у складу са овом одлуком, мања или иста од висине отпремнине утврђене у складу са Законом о раду. 
Изузетно, за субјекте приватизације над којима треба бити покренут стечај у складу са Акционим планом,
				као и у предузећу за професионалну 
				рехабилитацију и запошљавање особа са инвалидитетом код којих се 
				радноправни статус свих запослених решава кроз Програм, због 
				постојања стечајног разлога, могу се обезбедити средства за исплату отпремнине при одласку у пензију, за запослене који испуњавају један од услова за остваривање права на пензију у складу са прописима о пензијском и инвалидском осигурању, средства за ове намене могу се обезбедити у буџету Републике Србије у висини две (2) просечне зараде по запосленом у Републици Србији, према последњем објављеном податку републичког органа надлежног за послове статистике.

				*Службени гласник РС, број 109/2015

				**Службени гласник РС, број 82/2016

				***Службени гласник РС, број 5/2017
IV. ИЗВОРИ СРЕДСТАВА
За реализацију Програма користе се:
1) средства издвојена у буџету Републике Србије;
2) средства која обезбеђује Национална служба за запошљавање, у складу са законом.
V. НАЧИН ОДОБРАВАЊА СРЕДСТАВА
Средства из буџета Републике Србије за остваривање Програма одобравају се решењем министра надлежног за послове запошљавања, а на предлог Радне групе за разматрање и оцену документације Програма (у даљем тексту: Радна група).
Радну групу чине представници Министарства финансија, Министарства привреде,
 министарства надлежног за послове запошљавања и представници репрезентативних социјалних партнера на републичком нивоу. 
Стручне и административно-техничке послове за Радну групу обавља министарство надлежно за послове запошљавања.
Уз захтев за обезбеђење средстава, субјект приватизације доставља: програм решавања вишка запослених, одлука надлежног органа о усвајању Програма решавања вишка запослених, одлуку о формирању тима за спровођење поступка утврђивања вишка запослених, важећи и нови акт о систематизацији и организацији послова, мишљење Националне службе за запошљавање,

мишљење министарства надлежног за послове 
				приватизације, мишљење репрезентативних синдиката, пример споразума о међусобном регулисању права и обавеза по основу рада, копију решења о упису у Регистар привредних субјеката,
				копије радних књижица запослених који су утврђени као 
				вишак и изјаву директора под материјалном и кривичном одговорношћу за тачност достављених података. 
Изузетно, субјекти приватизације који имају од нула до пет запослених, као и субјекти приватизације над којима треба бити покренут стечај, у складу са Акционим планом достављају уз захтев за обезбеђење средстава, програм решавања вишка запослених,
				одлуку надлежног органа о усвајању 
				Програма решавања вишка запослених,
мишљење министарства надлежног за 
				послове приватизације, копије радних књижица 
				запослених који су утврђени као вишак, копију решења о упису у Регистар привредних субјеката и изјаву директора под материјалном и кривичном одговорношћу за тачност достављених података. 
*Службени гласник РС, број 84/2015
**Службени гласник РС, број 109/2015
***Службени гласник РС, број 16/2016
****Службени гласник РС, број 82/2016
*****Службени гласник РС, број 5/2017