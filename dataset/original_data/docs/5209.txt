Редакцијски пречишћен текст
 
 
На основу члана 83. став 2. Закона о заштити од јонизујућег зрачења и о нуклеарној сигурности („Службени гласник РС”, бр. 36/09 и 93/12) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС),
Министар енергетике, развоја и заштите животне средине доноси
 
ПРАВИЛНИК
о обрасцу и изгледу службене легитимације инспектора за заштиту од јонизујућих зрачења
"Службени гласник РС", број 44 од 27. априла 
				2014, 81 од 24. септембра 2015 - 
др. правилник

 
Члан 1.
Овим правилником прописује се образац и изглед службене легитимације инспектора за заштиту од јонизујућих зрачења (у даљем тексту: службена легитимација).
Члан 2.
Изглед службене легитимације дат је на Обрасцу – Службена легитимација инспектора за заштиту од јонизујућих зрачења, који је одштампан уз овај правилник и чини његов саставни део.
Члан 3.
Службена легитимација је величине 65x95 mm и обложена је кожом црне боје.
Предња страна службене легитимације садржи:
1) у горњем делу на средини – грб Републике Србије;
2) испод грба, текст који гласи:
„РЕПУБЛИКА СРБИЈА,
СЛУЖБЕНА ЛЕГИТИМАЦИЈА
ИНСПЕКТОРА ЗА ЗАШТИТУ ОД
ЈОНИЗУЈУЋИХ ЗРАЧЕЊА”.
Прва унутрашња страна службене легитимацијe садржи:
1) на средини место за фотографију инспектора величине 35x25mm, а испод фотографије налази се место означено за печат органа који издаje легитимацију „(М.П.)”;
2) испод тога, на средини налази се место за уписивање имена и презимена инспектора, испод којег су уписане речи: „(име и презиме инспектора)”, а испод тога место за својеручни потпис инспектора испод којег је уписано „(својеручни потпис)”;
3) испод тога, налази се место за уписивање јединственог матичног броја инспектора испод којег су уписане речи „(ЈМБГ)”.
Друга унутрашња страна службене легитимације садржи:
1) место за упис назива органа који издаје легитимацију испод којег је уписано „(назив органа који издаје легитимацију)”;
2) испод тога, текст који гласи: „ОВЛАШЋЕЊА ИНСПЕКТОРА
У вршењу инспекцијског надзора, инспектор има права, дужности и овлашћења прописана Законом о државној управи, Законом о заштити од јонизујућег зрачења и о нуклеарној сигурности, као и другим законима из области заштите животне средине”;
3) испод тога, са леве стране, налази се место за упис регистарског броја поред којег је уписано: „Регистарски број”, са десне стране место за упис места издавања службене легитимације изнад којег је уписано: „Место издавања”, испод тога место за упис датума издавања службене легитимације поред којег је уписано: „Датум------20-----године”, а испод тога на средини налази се место означено зa потпис овлашћеног лица испод којег је уписано „(потпис овлашћеног лица)”.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-142/2013-07
У Београду, 25. априла 2014. године
Министар,
проф. др Зорана Михајловић, с.р.