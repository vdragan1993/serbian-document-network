Редакцијски пречишћен текст
 
На основу члана 17. став 5. Закона о буџетском систему („Службени гласник РС”, бр. 54/09, 73/10, 101/10, 101/11 и 93/12), 
	
Mинистар финансија и привреде доноси
 
ПРАВИЛНИК
о методологији и начину утврђивања трошкова пружања јавне услуге
"Службени 
	гласник РС", бр. 14 од 13. фебруара 2013, 25 од 15. 
	марта 2013 - исправка, 99 од 15. новембра 2013.
 
I. ОСНОВНЕ ОДРЕДБЕ
Члан 1.
Овим правилником уређује се методологија и начин утврђивања трошкова 
	пружања јавне услуге* за коју се наплаћује такса (у даљем тексту: Методологија).
 
*Службени гласник РС, 
	број 25/2013
 
Члан 2.
Методологија oбухвата принципе на којима се заснива, елементе за утврђивање висине таксе за непосредно пружену јавну услугу, односно спроведен поступак или радњу (у даљем тексту: такса) коју је пружио, односно спровео надлежни субjект, формулу за утврђивање висине таксе, евиденцију о плаћеној такси, као и одступања од правила утврђивања висине таксе.
Надлежни субјект из става 1. овог члана је субјект коме је законом дато право да утврди висину таксе. 
	
Методологија се примењује на утврђивање висине таксе чија висина није утврђена законом.
У случају када су законом непосредно уређена одређена питања од значаја за утврђивање висине таксе из става 3. овог члана, у погледу тих питања примењиваће се одговарајуће законске одредбе. 
	
Применом Методологије не може се утврдити висина таксе у износу вишем од највишег износа утврђеног законом за одговарајућу таксу.
Члан 3.
Методологија се заснива на:
1) принципу стварних трошкова, који подразумева обавезу приказивања свих трошкова надлежног субјекта насталих за пружену јавну услугу, односно спроведен поступак или радњу (у даљем тексту: јавна услуга), по свим активностима и процесима који учествују у пружању конкретне врсте јавне услуге, као и по свим носиоцима трошкова ради обухватања свих насталих расхода;
2) принципу доступности јавне услуге, који налаже да се висина таксе одреди тако да обезбеди доступност јавне услуге корисницима;
3) принципу проверљивости података, којим се омогућава органу из члана 17. став 6. Закона о буџетском систему („Службени гласник РС”, бр. 54/09, 73/10, 101/10, 101/11 и 93/12 – у даљем тексту: Закон) надлежном за давање сагласности на акт којим се утврђује висина таксе (у даљем тексту: надлежни орган) увид у одговарајуће документе и податке на основу којих је могуће утврдити усклађеност таксе са Методологијом.
II. МЕТОДОЛОГИЈА УТВРЂИВАЊА ВИСИНЕ ТАКСЕ
Члан 4.
Утврђивање висине таксе заснива се на стварним трошковима надлежног субјекта у пружању јавне услуге, по врсти јавне услуге, који су настали у претходних 12 месеци, рачунајући од почетка другог полугодишта календарске године која претходи години у којој се утврђују таксе.
	
Члан 5.
Елементи за утврђивање висине таксе су:
1) трошкови рада;
2) остали трошкови који директно учествују у пружању јавне услуге;
3) коефицијент доступности.
Трошкови рада утврђују се множењем ефективног радног времена утрошеног за пружање конкретне јавне услуге и цене часа рада запосленог/извршиоца који пружа ту јавну услугу.
Ефективно време потребно за пружање конкретне јавне услуге представља просечно време које је запослени/извршилац ефективно утрошио на пружању те јавне услуге у претходних 12 месеци.
	
Цена часа рада запосленог/извршиоца који пружа јавну услугу представља количник бруто зараде тог запосленог/извршиоца и броја часова рада, у периоду из члана 4. овог правилника.
	
Остали трошкови јесу сви трошкови који настају у пружању јавне услуге, осим трошкова рада из става 2. овог члана.
Коефицијент доступности надлежни субјект утврђује на основу процене утицаја висине таксе на доступност јавне услуге.
	
Члан 6.
Висина таксе утврђује се према следећој формули:

где је:
Tv – висина таксе;
k – коефицијент доступности;
ni
– број часова ефективног времена једног запосленог/извршиоца потребног за пружање јавне услуге;
	
ti – цена часа рада једног запосленог/извршиоца;
otr – остали трошкови који учествују у пружању јавне услуге (гориво, излазак на терен, ангажовање трећих лица, ако се користе посебни материјали или реагенси и сл.).
Коефицијент доступности је број вредности између 0,1 и 1 чију конкретну висину у датом распону утврђује надлежни субјект који пружа јавну услугу, а на основу процене утицаја висине таксе на доступност јавне услуге.
Остали трошкови израчунавају се дељењем укупних осталих трошкова који су учествовали у пружању јавне услуге у периоду из члана 4. овог правилника са укупно пруженим јавним услугама (укупни учинак), и то по врсти јавне услуге.
Ако у пружању јавне услуге учествује више запослених/извршиоца, трошкови рада утврђују се као збир производа броја часова ефективног рада и цене часа рада за све запослене/извршиоце који пружају јавну услугу, по врсти јавне услуге.
Пример:
Tv = 0,8 (n1 t1+ n2 t2 + . . . nm tm + otr) 
	
Члан 7.
Висина таксе утврђује се у апсолутном износу.
Уколико се актом о утврђивању висине таксе, чија је висина претходно утврђена у складу са Методологијом, не врши повећавање висине таксе већ само њено усклађивање индексом потрошачких цена у Републици Србији према подацима републичког органа надлежног за послове статистике у претходних 12 месеци или се врши смањење висине таксе, сматра се да је дата сагласност надлежног органа.
Члан 8.
Надлежни субјект у својој евиденцији обезбеђује податке о пруженим јавним услугама, по врсти јавне услуге.
Подацима из става 1. овог члана сматрају се нарочито подаци о трошковима пружања јавне услуге, броју пружених јавних услуга у периоду из члана 4. овог правилника, као и подаци о наплаћеној такси.
Члан 9.
Уз акт о утврђивању висине такси надлежни субјект доставља и образложење које садржи објашњење примене Методологије при утврђивању висине такси, укључујући и податке о трошковима за пружање јавних услуга за период из члана 4. овог правилника, за сваку таксу посебно, поштујући принцип проверљивости података.
Надлежни орган може захтевати од надлежног субјекта и друге податке у циљу провере усклађености висине таксе са Методологијом.
Члан 10.
Ако је надлежном субјекту у току календарске године дата надлежност за вршење нове јавне услуге, висина таксе за ту услугу утврђује се изменом, односно допуном акта о утврђивању висине такси за ту календарску годину на основу образложених процењених трошкова, применом формуле из члана 6. овог правилника, уз прибављену сагласност надлежног органа.
Одредба става 1. овог члана сходно се примењује и у случају кад не постоји акт о висини такси за календарску годину у којој се надлежном органу даје надлежност за вршење јавне услуге.
III. РОКОВИ ЗА УТВРЂИВАЊЕ И ОБЈАВЉИВАЊЕ ВИСИНЕ ТАКСИ
Члан 11.
Висина таксе утврђује се и доставља на сагласност најкасније до 30. септембра текуће године за наредну годину. 
	
Акт о утврђивању висине таксе на коју је дата сагласност у смислу овог правилника, објављује се „Службеном гласнику Републике Србије”, односно другом службеном гласилу у коме се објављују акти о утврђивању висине таксе, најкасније до 31. октобра текуће године за наредну годину.
Ако се до истека рока из става 2. овог члана не објави висина таксе за наредну годину, у наредној години примењиваће се њена висина утврђена за текућу годину.
У случајевима из члана 10. овог правилника акт о утврђивању висине таксе објављује се одмах по добијању сагласности надлежног органа.
IV. ПРЕЛАЗНЕ И ЗАВРШНЕ ОДРЕДБЕ
Члан 12.
Висина такси за 2013. годину, утврдиће се у складу са одредбама овог правилника применом формуле из члана 6. овог правилника, на основу образложених процењених трошкова, а по добијању сагласности надлежног органа објавиће се у „Службеном гласнику Републике Србије”, односно другом службеном гласилу у коме се објављују акти о утврђивању висине такси, најкасније до 30. априла 2013. године.
Процену трошкова из става 1. овог члана врши надлежни субјект на основу података о трошковима за пружање јавне услуге у 2012. години, са којим располаже, а за јавне услуге за које му је дата надлежност од 1. јануара 2013. године – на основу процене трошкова у смислу члана 10. овог правилника.
Члан 12а*
Изузетно од члана 11. став 1. овог правилника, висина таксе за 2014. 
	годину утврђује се и доставља на сагласност најкасније до 22. новембра 2013. 
	године.*
Изузетно од члана 11. став 2. овог правилника, акт о утврђивању висине 
	таксе за 2014. годину, на који је дата сагласност надлежног органа у складу 
	са овим правилником, објављује се „Службеном гласнику Републике Србије”, 
	односно другом службеном гласилу у коме се објављују акти о утврђивању 
	висине таксе, најкасније до 20. децембра 2013. године.*
Ако се до истека рока из става 2. овог члана не објави висина таксе за 
	2014. годину, у 2014. години примењиваће се њена висина утврђена актом за 
	2013. годину на који је дата сагласност надлежног органа у складу са чланом 
	12. овог правилника.*
*Службени гласник РС, број 99/2013
Члан 13.
Акт о утврђивању висине такси за 2013. годину са образложењем процењених трошкова надлежни субјект доставља на сагласност надлежном органу из члана 17. став 6. Закона најкасније до 1. марта 2013. године
	
Члан 14.
Овај правилник ступа на снагу наредног дана од дана објављивања у „Службеном гласнику Републике Србије”.
 
Број 110-00-43/2013-04
У Београду, 5. фебруара 2013. године
Министар,
Млађан Динкић,
	с.р.