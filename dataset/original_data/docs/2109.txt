Редакцијски пречишћен текст
 
 
На основу члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14) и члана 11. став 1. Уредбе о подстицајима инвеститору да у Републици Србији производи аудиовизуелно дело („Службени гласник РС”, број 72/15), 
Влада доноси
ОДЛУКУ
о образовању Комисије за доделу подстицаја
"Службени гласник РС", бр. 27 од 11. 
				марта 2016, 95 од 30. новембра 2016, 8 од 3. фебруара 2017.
1. Образује се Комисија за доделу подстицаја (у даљем тексту: Комисија).
2. Задатак Комисије је да, у складу са Уредбом о подстицајима инвеститору да у Републици Србији производи аудиовизуелно дело, оцењује сваки пристигли захтев за доделу подстицајних средстава, утврђује да ли инвеститор и аудиовизуелно дело испуњавају услове за доделу подстицајних средстава и доноси решење којим се утврђује да ли су испуњени сви услови за доделу подстицајних средстава.
3. У Комисију се именују:
1) за председника: 
– Радоје Савићевић, секретар 
				Министарства привреде;
2) за чланове:
– Ирена Марковић, руководилац Групе за евидентирање и извештавање о државној помоћи у Министарству финансија,
– Тијана Деспотовић, саветник у 
				Министарству културе и информисања;
– Мирко Прља, секретар Удружења за креативну индустрију, у Привредној комори Србије – Групација за кинематографију; 
– Бобан Јевтић, директор Филмског центра Србије.
*Службени гласник РС, број 95/2016
*Службени гласник РС, број 8/2017
4. Чланови Комисије немају право на новчану накнаду за рад у Комисији.
5. Мандат Комисије је две године.
6. Стручне, административно-техничке и друге послове за потребе Комисије обавља Филмски центар Србије.
7. Комисија доноси пословник о свом раду, у року од 15 дана од дана ступања на снагу ове одлуке.
8. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-2672/2016
У Београду, 11. марта 2016. године
Влада
Председник,
Александар Вучић, с.р.