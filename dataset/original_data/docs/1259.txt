На
основу члана 78. став 1. Закона о странцима („Службени гласник РС”, број
97/08), 
Министар
унутрашњих послова, уз сагласност министра спољних послова, доноси
 
 
ПРАВИЛНИК
о начину вођења и садржају
евиденција које се воде у Министарству унутрашњих послова на основу Закона о странцима
„Службeни гласник РС“,
број 59 од 28. јула 2009.
 
 
Члан 1.
Овим
правилником се прописује начин вођења и садржај евиденција које се воде у Министарству
унутрашњих послова на основу Закона о странцима. 
 
Члан 2.
Унос
података у евиденције из члана 1. овог правилника, врше службеници организационих
јединица надлежних за послове странаца, ручно, односно уношењем у електронске базе
података.  
 
Члан 3.
Евиденције
се састоје од следећих регистара:
1)
Регистра странаца којима је одобрено стално настањење;
2)
Регистра међународних преступника којима је забрањен улазак у Републику Србију;
3)
Регистра странаца којима је одобрен привремени боравак;
4)
Регистра странаца којима је отказан боравак;
5)
Регистра забрана улазака и излазака странаца;
6)
Регистра странаца којима је на снази заштитна мера удаљења или мера  безбедности
протеривања;
7)
Регистра издатих путних исправа и личних карата за странце;
8)
Регистра пријављених, несталих и пронађених путних и других исправа за странце;
9)
Регистра привремено задржаних путних исправа;
10)
Регистра пријава боравишта странаца;
11)
Регистра пријава и одјава пребивалишта странаца и промена адресе стана;
12)
Регистра превозника и организатора туристичких путовања којима је на снази заштитна
мера забране обављања делатности;
13)
Регистра правних лица и предузетника којима је на снази заштитна мера забране обављања
делатности;
14)
Регистра страних путних исправа употребљених за улазак и излазак из Републике Србије;
15)
Регистра странаца који су у транзиту преко територије Републике Србије;
16)
Регистра виза издатих на граничном прелазу и одбијених захтева за издавање визе
на граничном прелазу.
Регистри
из тач. 2), 14) и 15) става 1. овог члана водиће се када се за то стекну технички
услови.
Обрасци
регистара из става 1, осим регистара из става 2. овог члана, одштампани су уз овај
правилник и чине његов саставни део. 
 
Члан 4.
Овај
правилник ступа на снагу наредног дана од дана објављивања у „Службеном гласнику
Републике Србије”.
 
Министар,
Ивица Дачић, с.р.