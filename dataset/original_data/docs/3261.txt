На основу члана 35.
став 3. Закона о имовини Савезне Републике Југославије
(“Службени лист
СРЈ”, бр. 41/93), 

Савезна влада доноси
  
ОДЛУКУ

о начину коришћења ваздухоплова Авио-службе
„Службени
лист СРЈ”, број 14 од 17. марта 1995.
 
 
1. Овом одлуком
утврђује се начин коришћења ваздухоплова у својини СРЈ који су поверени на
коришћење Авио-служби.
 
2. Један ваздухоплов
користи се за службене потребе председника Савезне Републике Југославије и
председника Савезне владе.
Директор Авио-службе
одређује ваздухоплове који ће се користити за службене потребе других органа из
члана 2. Уредбе о образовању Авио-службе („Службени лист СРЈ”, бр. 14/95), а
остали ваздухоплови ће се користити под тржишним условима.
 
3. Захтеви за
коришћење ваздухоплова достављају се директору Авио-службе.
По извршеној провери
техничке исправности ваздухоплова и расположивости капацитета, директор
Авио-службе издаје писмени налог за лет, који садржи: име корисника - носиоца
налога, име вође ваздухоплова и чланова посаде, време полетања, време повратка,
аеродром полетања и слетања, статус лета и број путника.
 
4. Писмени налог из
тачке 3. став 2. ове одлуке издаје се:
1) у домаћем
саобраћају, у нормалним околностима - два часа пре започињања лета, а у
ванредним околностима - један час пре започињања лета;
2) у међународном
саобраћају - према прописима земаља чија се територија прелеће и земље на чију
се територију слеће.
Ако се Авио-служби
издаје захтев за лет у домаћем саобраћају у времену од 22 часа до 6 часова,
заказано време полетања од пријема захтева за лет продужава се за један час.
 
5. Корисник услуга
обезбеђује одговарајући смештај пилота и другог летачког особља за време вршења
услуга за његове потребе, као и превоз до аеродрома, односно од аеродрома.
 
6. Ако не постоје
услови за извршење лета, директор Авио-службе о томе одмах обавештава
подносиоца захтева за коришћење ваздухоплова и генералног секретара Савезне
владе.
 
7. Директор
Авио-службе издаје налог за летове који се односе на лет посада, тренажне
летове, испитне летове, техничке прелете и пробне летове, којим поименично
одређује вођу ваздухоплова и чланове посаде и стручна лица овлашћена за
обављање одређених послова у вези с тим летовима, односно чланове посаде који
се обучавају на том ваздухоплову, сагласно прописима о ваздушној пловидби и
техничким нормативима који се односе на те ваздухоплове.
Летови из става 1.
ове тачке могу се обављати под условима прописаним за њихово обављање, а у
ваздухоплову се могу налазити само лица наведена у налогу за обављање лета.
 
8. Директор
Авио-службе доставља извештај о коришћењу ваздухоплова генералном секретару
Савезне владе најдоцније до петог у месецу за претходни месец.
Извештај из става 1.
ове тачке садржи: број поднесених захтева, број часова летења у домаћем и
међународном саобраћају, број летова, име и назив корисника услуга и број
превезених путника, као и број летова из тачке 7. ове одлуке.
 
9. Ова одлука ступа
на снагу осмог дана од дана објављивања у „Службеном листу СРЈ”.
 
Е. п. бр. 71

9. марта 1995.
године 
Београд
Савезна
влада
Председник,
др Радоје
Контић, с.р.