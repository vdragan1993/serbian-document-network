На
основу члана 3в. став 3. Уредбе о новчаној помоћи и здравственој заштити
странаца којима је признат статус избеглице („Службени лист СФРЈ“, бр. 22/75 и
72/81), председник Савезног комитета за рад, здравство и социјалну заштиту
прописује
 
 
УПУТСТВО

о начину рада Комисије за оцену неопходности смештаја избеглица у домове за 
старе и изнемогле
„Службени
лист СФРЈ”, број 76 од 24. децембра 1982.
 
 
1. Овим упутством
одређује се начин рада Комисије за оцену неопходности смештаја избеглица у
домове за старе и изнемогле (у даљем тексту: Комисија).
 
2. Комисија разматра
појединачно сваки поднесени захтев избеглице за смештај у дом за старе и
изнемогле.
 
3. Комисија оцењује
да ли постоји неопходност смештаја избеглице у дом за старе и изнемогле на
основу медицинске и друге документације приложене уз захтев.
При оцењивању
неопходности смештаја избеглице у дом за старе и изнемогле, Комисија узима у
обзир године живота избеглице, његово здравствено стање, способност за
привређивање, породично стање и друге околности које су од значаја за доношење
оцене.
 
4. Комисија ради у
седницама у пуном саставу, а оцену о неопходности смештаја избеглице у дом за
старе и изнемогле доноси већином гласова.
 
5. Председник
Комисије сазива седнице и руководи радом Комисије.
На седници Комисије,
председник Комисије упознаје све чланове Комисије са захтевом избеглице и
садржајем приложене документације. На основу тога, Комисија приступа оцењивању
постојања неопходности смештаја избеглице у одговарајући дом за старе и
изнемогле и на истој седници даје своју оцену о неопходности смештаја, коју
потписују сви чланови Комисије.
 
6. Оцену о
неопходности смештаја избеглице у дом за старе и изнемогле Комисија доставља,
заједно са предметом, надлежном органу у републици, односно аутономној
покрајини који је предмет упутио.
 
7. Ово упутство
ступа на снагу осмог дана од дана објављивања у „Службеном листу СФРЈ".
 
Бр.1207
24. новембра 1982.
године
Београд
Председник

Савезног комитета за
рад,

здравство и
социјалну

заштиту
др. 
Ђорђе
Јаковљевић, с. р.