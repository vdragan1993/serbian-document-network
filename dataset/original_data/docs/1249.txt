Редакцијски пречишћен текст
 

На
основу члана 66. став 4. Закона о странцима („Службени гласник РС”, број
97/08), 
Министар
унутрашњих послова доноси
 
 
ПРАВИЛНИК 
о изгледу обрасца,
садржини и начину издавања личне карте за странца 
„Службени гласник
РС“, бр. 66 од 18. августа 2009, 3 од 15. јануара 2016.
 
 
Члан 1.
Овим
правилником се прописује изглед обрасца, садржина и начин издавања личне карте
за странца.
 
Члан 2.
Странцу
коме је одобрено стално настањење или привремени боравак издаје се лична карта
за странца на посебном обрасцу. 
Образац
личне карте за странца је књижица правоугаоног облика, димензија 136 x 94 mm,
са корицама плаве боје. Образац садржи 10 страница, укључујући корице. 
На
страницама преовлађују светло плави тонови са текстом који је црне боје.
Заштитни елемент је микротекст РЕПУБЛИКА СРБИЈА. 
Образац
личне карте за странца је одштампан уз овај правилник и чини његов саставни
део.
 
Члан 3.
Захтев
за издавање личне карте за странца се подноси лично организационој јединици
Министарства унутрашњих послова надлежној за послове странаца према месту
пребивалишта, односно боравишта странца. 
Уз
захтев из става 1. овог члана прилажу се две фотографије димензија 30 x 40 mm
које верно приказују лице за које се тражи издавање личне карте за странца.
 
Члан 4.
Док
се не стекну техничке и друге могућности за издавање личне карте за странца
према овом правилнику може се издавати лична карта за странца према раније
важећим прописима, с тим да рок њеног важења не може бити дужи од рока
утврђеног чланом 88. Закона о странцима.
 
Члан 5.
Овај
правилник ступа на снагу наредног дана од дана објављивања у „Службеном
гласнику Републике Србије”. 
 
01 број 1089/2009-17
У Београду, 6. августа 2009. године
Министар,
Ивица Дачић, с.р.

	 
Прилози:
 
НАПОМЕНА ИЗДАВАЧА: Правилником о 
	измени Правилника о изгледу обрасца, садржини и начину издавања личне карте 
	за странца ("Службени гласник РС", број 3/2016) измењен је образац личне 
	карте за странца (види члан 1. Правилника - 3/2016-37).
 

Прилог 1 - Образац личне карте за 
странца