Редакцијски пречишћен текст
 
На основу члана 92. став 3. Закона о ученичком и студентском стандарду („Службени гласник РС”, бр. 18/10 и 55/13), 
	
Министар просвете, науке и технолошког развоја доноси 
 
ПРАВИЛНИК
о обрасцу легитимације инспектора 
	

	"Службени гласник РС", бр. 90 од 14. октобра 2013, 81 од 24. септембра 2015 - 
др. правилник
 
Члан 1.
Овим правилником прописује се образац легитимације инспектора.
Члан 2.
Легитимација инспектора из члана 1. овог правилника издаје се инспектору запосленом у Министарству просвете, науке и технолошког развоја, као и запосленом у органу Аутономне покрајине Војводине када, у складу са законом, обављају послове инспекцијског надзора у установама које обављају делатност у области ученичког и студентског стандарда.
Члан 3.
Легитимација инспектора издаје се на Обрасцу бр. 1.
Легитимација инспектора штампа се на 200-грамској хартији, величине 60х90mm, на светлоплавој подлози са Малим грбом Републике Србије у боји.
Легитимација инспектора је обложена провидним пластифицираним заштитним материјалом.
Образац из става 1. овог члана одштампан је уз овај правилник и чини његов саставни део.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-269/2013-02
У Београду, 27. септембра 2013. године
Министар,
проф. др Томислав Јовановић, 
	с.р.