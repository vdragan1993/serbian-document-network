На основу члана 9.
Закона о регулисању јавног дуга Савезне Републике Југославије по основу девизне
штедње грађана (“Службени лист СРЈ”, бр. 36/2002), 

гувернер Народне банке
Југославије доноси
 
ОДЛУКУ


о ближим условима и начину вршења конверзије штедних улога грађана у обвезнице 
Републике Србије и Републике Црне Горе
„Службени
лист СРЈ”, број 44 од 16. августа 2002.
 
 
1. Овом
одлуком утврђују се ближи услови и начин вршења конверзије штедних улога
грађана у обвезнице Републике Србије и Републике Црне Горе (у даљем тексту:
обвезнице) које ће се емитовати ради регулисања дуга Републике Србије и
Републике Црне Горе из члана 3. Закона о регулисању јавног дуга Савезне
Републике Југославије по основу девизне штедње грађана (у даљем тексту: Закон),
начин књиговодственог евидентирања тих обвезница, као и начин њихове
регистрације код Народне банке Југославије – Завода за обрачун и плаћања –
Централног регистра, депоа и клиринга хартија од вредности (у даљем тексту:
Централни регистар).
 
2.
Штедни улози грађана из тачке 1. ове одлуке представљају стање неисплаћене
девизне штедње на дан емисије обвезница из тачке 1. ове одлуке, односно на дан
конверзије – 19. август 2002. године, увећано за камату обрачунату по стопи од
2% годишње до тог дана и прерачунато у евре.
Конверзију
девизне штедње из става 1. ове тачке обављају банке из члана 8. Закона
Шовлашћене банке из члана 2. Закона о измирењу обавеза по основу девизне штедње
грађана (“Службени лист СРЈ”, бр. 59/98, 44/99 и 53/2001), банке које су услед
статусних промена постале правни следбеници тих банака, као и банке које, у
складу с прописима којима се уређују санација, стечај и ликвидација банака,
преузимају послове у вези са исплатом девизне штедње грађана положене код
овлашћених банака из тог члана над којима је покренут поступак стечаја или
ликвидације.
Конверзију
девизне штедње, банке са територије Републике Србије, односно Републике Црне
Горе врше грађанима чије је пребивалиште на територији тих република.
 
3.
Девизна штедња из тачке 2. ове одлуке, увећана за камату обрачунату по стопи од
2% годишње до дана доспећа, конвертује се у обвезнице, с тим што се право на
конверзију утврђује по појединачним штедним улозима, и то:
– у
висини до 276,10 евра, с роком доспећа 26. августа 2002. године - при чему се
тај износ увећава за износ неисплаћене девизне штедње по члану 10. Закона о
измирењу обавеза по основу девизне штедње грађана за 2000. и 2001. годину и
умањује за обвезнице серије А за 2002. годину које су емитоване и преузете на
основу Одлуке о емисији обвезница Савезне Републике Југославије за измирење
обавеза по основу девизне штедње грађана (“Службени лист СРЈ”, бр. 4/2001,
6/2001 и 27/2001) (у даљем тексту: Одлука) и за износ девизне штедње за 2002.
годину исплаћене до дана емисије обвезница;
– у
висини до 380 евра, с роком доспећа 31. маја 2003. године, при чему се тај
износ умањује за обвезнице серије А за 2003. годину које су емитоване и
преузете на основу Одлуке;
– у
висини до 530 евра, с роком доспећа 31. маја 2004. године, при чему се тај
износ умањује за обвезнице серије А за 2004. годину које су емитоване и
преузете на основу Одлуке;
– у 12
годишњих рата с роком доспећа 31. маја сваке године у периоду од 2005. до 2016.
године – које се израчунавају множењем преосталог износа девизне штедње
коефицијентима из члана 4. став 2. Закона, с тим да годишња рата по једном
девизном штедном улогу не може бити мања од 500 евра, укључујући и обвезнице
серије Б које су преузете на основу Одлуке.
Власници
девизних штедних улога који су девизну штедњу стекли на основу правноснажног
решења о наслеђивању – право на исплату припадајућих износа из члана 4. Закона
остварују сразмерно висини свог наследног дела.
 
4. После
извршене конверзије у смислу тачке 3. ове одлуке, банке из члана 2. Закона о
измирењу обавеза по основу девизне штедње грађана и банке које су услед
статусних промена постале правни следбеници тих банака искњижавају из својих
биланса потраживање од СР Југославије по основу девизне штедње и обавезе према
девизним штедним улозима грађана, а у ванбилансној евиденцији евидентирају
обвезнице Републике Србије, односно Републике Црне Горе и обавезе по тим
обвезницама.
Банке
које у складу с прописима којима се уређују санација, стечај и ликвидација
банака преузимају послове у вези са исплатом девизне штедње грађана положене
код банака из члана 2. Закона о измирењу обавеза по основу девизне штедње грађана
над којима је покренут поступак стечаја или ликвидације – у ванбилансној
евиденцији евидентирају обвезнице Републике Србије, односно Републике Црне Горе
и обавезе по тим обвезницама.
 
5.
Податке о обрачуну конверзије девизне штедње у обвезнице – банке из тачке 2.
став 2. ове одлуке достављају Народној банци Југославије.
 
6. Банке
из тачке 2. став 2. ове одлуке, износ девизне штедње конвертован у обвезнице у
смислу ове одлуке евидентирају девизним штедишама у девизној штедној књижици,
односно на девизном рачуну – након усклађивања стања девизне штедње на девизној
штедној књижици, односно девизном рачуну са стањем у својој евиденцији.
О
извршеној конверзији из става 1. ове тачке, банке из тог става издају девизним
штедишама потврде – на обрасцу који је приложен уз ову одлуку и њен је саставни
део.
Ако се,
при евидентирању конверзије, девизном штедиши истовремено исплаћују и доспеле
обвезнице – банка је дужна да податке о тим исплатама наведе у потврди из става
2. ове тачке.
Ако
девизни штедиша располаже са више штедних улога – потврда из става 2. ове тачке
издаје се на укупан износ конвертоване девизне штедње у обвезнице, збирно по
свим штедним улозима.
 
7.
Приликом конверзије, банка девизном штедиши отвара рачун хартија од вредности –
као подрачун свог рачуна хартија од вредности који се води у Централном
регистру, и то тако што му у оквиру шифре банке додељује број подрачуна и
уписује га у потврду из тачке 6. ове одлуке. Истовремено, банка податке из те
потврде електронски преноси Централном регистру – према спецификацији за
размену података.
 
8.
Износи на потврди из тачке 6. ове одлуке, односно износи на рачуну хартија од
вредности у Централном регистру из тачке 7. те одлуке заокружују се на цео
број.
 
9. За
спровођења ове одлуке Народна банка Југославије донеће упутство.
 
10. Ова
одлука ступа на снагу наредног дана од дана објављивања у “Службеном листу
СРЈ”.
 
О. бр.
94 
16.
августа 2002. године 
Београд 
Гувернер
Народне банке Југославије
Млађан Динкић с.
р.