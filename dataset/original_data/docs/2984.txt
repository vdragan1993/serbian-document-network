На основу члана 55. став 3. Закона о Народној банци Србије
(„Службени гласник РС”, бр. 72/2003 и 55/2004), 
Гувернер Народне банке Србије доноси
  
ОДЛУКУ 
о пуштању у оптицај новчанице
од 200 динара и кованог новца апоена од 1, 5 и 10 динара
“Службени гласник РС”, број 56 од 30. јуна 2005.
 
 
1.
Народна банка Србије пустиће у оптицај 2. јула 2005. године новчаницу од 200 динара
са обележјима утврђеним Одлуком о издавању и основним обележјима новчанице од
200 динара („Службени гласник РС”, број 56/2005) и ковани новац апоена од 1, 5 и
10 динара са обележјима утврђеним Одлуком о издавању и основним обележјима кованог
новца апоена од 1, 5 и 10 динара („Службени гласник РС”, број 56/2005).
 
2.
Ова одлука ступа на снагу даном објављивања у „Службеном гласнику РС”. 
 
О. број 55
У Београду, 30. јуна 2005.
године
Гувернер
Народне банке Србије,
Радован Јелашић, с.р.