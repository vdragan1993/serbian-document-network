Редакцијски пречишћен текст
 
 
 
 
ЗАКОН
о преузимању обавеза здравствених установа према веледрогеријама по основу набавке лекова и медицинског материјала и претварању тих обавеза у јавни дуг Републике Србије

	"Службени гласник РС", бр. 119 од 17. децембра 2012, 62 од 16. 
	јула 2013.
 
 
Предмет уређивања
Члан 1.
Овим законом уређује се начин, поступак и динамика измиривања неизмирених обавеза здравствених установа из Уредбе о плану мреже здравствених установа („Службени гласник РС”, бр. 42/06, 119/07, 84/08, 71/09, 85/09, 24/10, 6/12 и 37/12) према веледрогеријама по основу набавке лекова и медицинског материјала које су здравствене установе створиле изнад износа сразмерног дела Уговора – Предрачуна средстава за 2012. годину, као и начин обезбеђења средстава за ове намене.
Износ обавеза
Члан 2.
Република Србија преузима као јавни дуг Републике Србије обавезе из члана 1. oвог закона, у укупном номиналном износу до 
	4.908.021.845* динара.
Укупан износ обавеза који је утврђен у ставу 1. овог члана представља основни дуг без камате и коначну обавезу Републике Србије по овом закону.
 
*Службени 
	гласник РС, број 62/2013
 
Средства за измирење обавеза
Члан 3.
Средства за измирење обавеза из члана 1. овог закона обезбеђују се у буџету Републике Србије.
Начин и динамика измиривања обавеза
Члан 4.
Обавезе здравствених установа из члана 1. овог закона према веледрогеријама по основу набавке лекова и медицинског материјала, Република Србија ће извршавати према веледрогеријама у износу утврђеном у члану 2. овог закона у 12 кварталних узастопних рата, према следећој динамици:
– у 2013. години на дан 31. март – у висини 1/12 укупног износа обавезе утврђене из члана 2. овог закона;
– у 2013. години на дан 30. јун – у висини 1/12 укупног износа обавезе утврђене из члана 2. овог закона;
– у 2013. години на дан 30. септембар – у висини 1/12 укупног износа обавезе утврђене из члана 2. овог закона;
– у 2013. години на дан 31. децембар у висини 1/12 укупног износа обавезе утврђене из члана 2. овог закона;
– у 2014. години на дан 31. март – у висини 1/12 укупног износа обавезе утврђене из члана 2. овог закона;
– у 2014. години на дан 30. јун – у висини 1/12 укупног износа обавезе утврђене из члана 2. овог закона;
– у 2014. години на дан 30. септембар – у висини 1/12 укупног износа обавезе утврђене из члана 2. овог закона;
– у 2014. години на дан 31. децембар – у висини 1/12 укупног износа обавезе утврђене из члана 2. овог закона;
– у 2015. години на дан 31. март – у висини 1/12 укупног износа обавезе утврђене из члана 2. овог закона;
– у 2015. години на дан 30. јун – у висини 1/12 укупног износа обавезе утврђене из члана 2. овог закона;
– у 2015. години на дан 30. септембар – у висини 1/12 укупног износа обавезе утврђене из члана 2. овог закона;
– у 2015. години на дан 31. децембар – у висини 1/12 укупног износа обавезе утврђене из члана 2. овог закона.
Уколико измирење обавезе из става 1. овог члана падне у нерадни дан, измирење те обавезе извршиће се првог наредног радног дана.
Преузете обавезе у износу утврђеном у члану 2. овог закона Република Србија ће измиривати директно веледрогеријама, на основу података о усаглашеним износима обавеза и потраживања здравствених установа и веледрогерија, које су здравствене установе дужне да доставе Републичком фонду за здравствено осигурање.
Републички фонд за здравствено осигурање општим актом ближе уређује начин и поступак достављања података из става 3. овог члана, као и садржај обрасца на коме се достављају тражени подаци од здравствених установа.
За тачност података о износима обавеза из става 3. овог члана одговорност сноси директор здравствене установе.
Републички фонд за здравствено осигурање дужан је да податке из става 3. овог члана достави министарству надлежном за послове здравља. 
	
Утврђивање појединачних потраживања веледрогерија
Члан 5.
Влада ће, на предлог министарства надлежног за послове здравља, посебним актом утврдити висину појединачног потраживања сваке веледрогерије у складу са овим законом.
Измиривање обавеза
Члан 6.
Измиривање обавеза према веледрогеријама вршиће Министарство финансија и привреде – Управа за трезор, у складу са актом Владе из члана 5. овог закона.
На кога се закон односи
Члан 7.
Одредбе овог закона односе се на дуговања из члана 1. овог закона, закључно са 30. септембром 2012. године.
Завршна одредба
Члан 8.
Овај закон ступа на снагу осмог дана од дана објављивања у „Службеном гласнику Републике Србије”.