На основу члана 18. став 1. Закона о националним саветима националних мањина („Службени гласник РС”, број 72/09) и члана 16. став 4. Статута Бошњачког националног вијећа,
Бошњачко национално вијеће, на 109. сједници Извршног одбора одржаној 11. јануара 2014. године, донијело је
 
ОДЛУКУ
о утврђивању установе од посебног значаја Јавно информативно предузеће Информативни центар, Тутин 

				"Службени гласник РС", број 21 од 22. фебруара 2014.
 
Члан 1.
Овом одлуком се утврђује Јавно информативно предузеће Информативни центар, Тутин установом од посебног значаја за очување, унапрјеђење и развој посебности и националног идентитета бошњачке националне заједнице у Републици Србији.
Назив установе: Јавно информативно предузеће Информативни центар, Тутин
Скраћени назив: ТВ Тутин
Адреса: Богољуба Чукића 9
Мјесто: Тутин
Члан 2.
Бошњачко национално вијеће утврђује установе културе од посебног значаја за очување, унапрјеђење и развој посебности и националног идентитета бошњачке националне заједнице у Републици Србији и врши права и обавезе оснивача или суоснивача у Републици Србији, у складу са законом.
Члан 3.
Ова одлука ступа на снагу даном објављивања у „Службеном гласнику Републике Србије”.
 
Р. број 19-09/2014
У Новом Пазару, 11. јануара 2014. године
Бошњачко национално вијеће
Предсједник Вијећа,
Есад Џуџевић, с.р.