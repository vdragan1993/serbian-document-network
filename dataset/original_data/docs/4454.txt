На основу члана 74. Закона о задругама („Службени лист
СРЈ”, број 41/96) и члана 67. Правила Задружног савеза Србије, 

Скупштина Задружног савеза Србије на седници одржаној
11. фебруара 2003. године, доноси

 

 


ОДЛУКУ



о утврђивању основице и стопе и начину плаћања доприноса Задружном савезу Србије

"Службени
гласник РС", број 
21
од 12. марта 2003.

 

 

Члан 1.

Земљорадничке задруге и друга правна лица која трајно
послују са земљорадницима (у даљем тексту: чланице Задружног савеза Србије),
обезбеђују средства за извршење послова и задатака Задружног савеза Србије (у
даљем тексту: Савез) плаћањем доприноса Савезу по одредбама ове одлуке.

Допринос Савезу по одредбама ове одлуке плаћају и
организације добровољно удружене у Савез. 

 

Члан 2.

Основицу за обрачунавање доприноса којим чланице Савеза
обезбеђују средства за рад Савеза чини остварена бруто зарада без умањења по
основу ослобађања и олакшица.

 

Члан 3.

Чланице Савеза плаћају допринос по стопи од 1% на бруто
зараде без одбитака.

Чланице Савеза које запошљавају пет и мање лица или
немају запослене плаћају допринос у годишњем паушалном износу од 6.000,00
динара и то по једну дванаестину сваког месеца приликом исплате зараде
запослених, односно до 15. у месецу они који немају запослене.

 

Члан 4.

Допринос из члана 1. Одлуке уплаћује се на текући рачун
Задружног савеза Србије број 205-2566-53, шифра плаћања 251, који се води код
Комерцијалне банке АД, Београд, приликом исплате зараде и уплате пореза и
доприноса из зарада.

 

Члан 5.

Чланови Савеза из члана 1. ове одлуке обрачунавају и
плаћају допринос Савезу приликом исплате зараде запослених, дајући налог за
пренос срдстава у висини обрачунате чланарине, пословној банци код које има
текући рачун са којег се врши исплата зараде.

Уколико члан Савеза врши исплату зарада са више рачуна
дужан је да изда налог за пренос средстава на име доприноса сразмерно
орбачунатим и исплаћеним зарадама са текућег рачуна.

Послован банка код које члан Савеза врши исплату зараде
извршиће сагласно члану 9. став 6. Закона о платном промету („Службени лист
СРЈ”, број 3/2002) исплату зараде уз подношење налога за плаћање доприноса
Задружном савезу Србије сагласно овој одлуци.

 

Члан 6.

Овлашћује се Управни одбор Скупштине Задружног савеза
Србије да по потреби доноси ближа објашњења за спровођење одредаба ове одлуке.

 

Члан 7.

Ступањем на снагу ове одлуке престаје да важи Одлука о
утврђивању основице и стопе за обрачунавање и начину плаћања доприноса чланица
за финансирање Задружног савеза Србије објављена у „Службеном гласнику
Републике Србије”, број 79/91 и Одлука о измени Одлуке о утврђивању основице и
стопе и начину плаћања доприноса Задружном савезу Србије објављена у „Службеном
гласнику Републике Србије”, број 6/94.

 

Члан 8.

Ова одлука ступа на снагу наредног дана од дана
објављивања у „Службеном гласнику Републике Србије”.

 

 

Број 04-14

У Београду, 11. фебруара
2003. године

Председник Скупштине

Задружног савеза Србије,


Раденко Јоковић, с.р.