Редакцијски пречишћен текст
 
 

На основу
члана 7. став 3,
члана 14. став 1,
члана 24. став 2,
члана 28. став 1.
тачка 1), члана 37.
ст. 6. и 7, члана 45.
став 1. и члана 50.
став 4. Закона
о спречавању
прања новца и
финансирања
тероризма
(„Службени
гласник РС”,
бр. 20/09 и 72/09),

Министар
финансија
доноси

 

 

ПРАВИЛНИК

о
методологији
за
извршавање
послова у складу
са Законом о
спречавању
прања новца и
финансирања
тероризма

„Службени
гласник РС“,
бр. 7 од 19.
фебруара 2010, 41 од 
10. јуна 2011.

 

 

Члан 1.

Овим
правилником,
као
методологија
за извршавање
послова које
обвезник и
адвокат врше
у складу са
Законом о
спречавању
прања новца и
финансирања
тероризма
(„Службени гласник
РС”, бр. 20/09 и 72/09 – у
даљем тексту:
Закон), прописују
се:
критеријуми
на основу
којих обвезник
сврстава
странку,
пословни
однос,
односно
услугу коју
пружа у оквиру
своје
делатности
или
трансакцију
у ниско
ризичну
групу за
прање новца
или финасирање
тероризма;
услови под
којима се
идентитет
странке,
односно
њеног
законског
заступника
може
утврдити и
проверити
путем квалификованог
електронског
сертификата
странке;
начин на који
обвезник
доставља
Управи за
спречавање
прања новца
(у даљем
тексту: Управа)
податке из
члана 37. ст. 1 – 4.
Закона;
услови под
којима
обвезници за
одређене
странке нису
дужни да
Управи
пријаве
готовинске
трансакције
у износу од 15.000
евра или више
у динарској
противвредности; 
садржај и начин полагања стручног 
испита за добијање лиценце за обављање послова овлашћеног лица и заменика 
овлашћеног лица;*
начин вршења
унутрашње
контроле,
чувања и
заштите података,
вођења
евиденција и
стручног
образовања,
оспособљавања
и
усавршавања
запослених
код
обвезника и
адвоката;
листа држава
које не
примењују
стандарде у
области спречавања
прања новца и
финансирања
тероризма;
листа држава
које
примењују
стандарде у
области
спречавања
прања новца и
финансирања
тероризма
који су на
нивоу
стандарда
Европске
уније или
виши и
обавезно
уношење појединих
индикатора у
листу
индикатора
коју састављају
обвезник и
адвокат.
 

*Службени гласник РС, број 41/2011


 

I.
КРИТЕРИЈУМИ
НА ОСНОВУ
КОЈИХ
ОБВЕЗНИК СВРСТАВА
СТРАНКУ,
ПОСЛОВНИ
ОДНОС,
ОДНОСНО УСЛУГУ
КОЈУ ПРУЖА У
ОКВИРУ СВОЈЕ
ДЕЛАТНОСТИ ИЛИ
ТРАНСАКЦИЈУ
У НИСКО
РИЗИЧНУ
ГРУПУ ЗА ПРАЊЕ
НОВЦА И ФИНАНСИРАЊЕ
ТЕРОРИЗМА

 

Члан 2.

У смислу овог
правилника,
јавни орган
јесте домаћи
или страни
државни
орган, орган
аутономне
покрајине,
орган
јединице локалне
самоуправе,
јавна
агенција,
јавна служба,
јавни фонд,
јавни завод
или комора,
као и друга
јавна
институција
која врши
делатност од
јавног
интереса на
основу
домаћих
прописа, прописа
страних
држава или
међународних
организација.

 

Члан 3.

Странка за
коју постоји
низак степен ризика
од прања
новца или
финансирања
тероризма
може бити
страни јавни
орган који
испуњава
следеће
критеријуме:

1) да врши
јавну
функцију на
основу примарног
и
секундарног
законодавства
Европске
уније;

2) да се његов
идентитет
може
утврдити из јавно
доступних
података;

3) да су начин
на који врши
своју
делатност,
као и
резултати
ревизије
његовог
пословања
познати и
доступни
јавности;

4) да је
одговоран
институцији
Европске уније
или држави
чланици
Европске
уније, или је
на други
начин
обезбеђена
ефикасна контрола
његових
активности.

 

Члан 4.

Странка за коју
постоји
низак степен
ризика од
прања новца
или
финансирања
тероризма
може бити
правно лице
које није
јавни орган
ако испуњава
следеће
услове:

1) да није лице
из члана 4.
Закона;

2) да пружа
финансијске
услуге;

3) да је
регистровано
у држави која
је на листи
држава које
примењују стандарде
у области
спречавања
прања новца и
финансирања
тероризма
који су на
нивоу стандарда
Европске
уније или
виши;

4) да је у
држави у
којој је
регистровано
дужно да
предузима
мере и радње
за спречавање
и откривање
прања новца и
финансирања
тероризма;

5) да се његов
идентитет
може
утврдити из јавно
доступних
података;

6) да подлеже
обавезној
законској
регистрацији
за обављање
делатности;

7) да је
адекватно
надзирано у
вршењу радњи
и мера из
тачке 4) овог
става.
Адекватним
надзором
сматра се
надзор од
стране
надлежног
државног
органа који
укључује
непосредну
контролу интерних
процедура,
евиденција
података и пословне
документације;

8) да су
прописане
адекватне
санкције за неизвршавање
обавеза из
тачке 4) овог
става.

Странка за
коју постоји
низак степен
ризика од
прања новца
или
финансирања
тероризма
може бити и
пословна
јединица или
друштво
ћерка у
већинском
власништву
странке из
става 1. овог
члана ако су
испуњени услови
из члана 38.
Закона.

 

Члан 5.

Обвезник је
дужан да
провери
испуњеност
услова из чл. 3.
и 4. овог
правилника.

Обвезник је
дужан да од
странке
прибави
писмену
изјаву о
испуњености
услова из става
1. овог члана.
 

Члан 5а*
Странка за коју постоји низак степен ризика и на коју се примењују 
поједностављене радње и мере познавања и праћења странке може бити и свако друго 
лице коме је тај степен ризика утврђен анализом ризика коју обвезник израђује на 
основу члана 7. став 1. Закона.*
 

*Службени гласник РС, број 41/2011

 

Члан 6.

Услуга коју
обвезник
пружа у
оквиру своје делатности
( у даљем
тексту:
услуга), као и
трансакција
повезана са
том услугом
може представљати
низак ризик
од прања
новца и финансирања
тероризма
ако су
испуњени
следећи
услови:

1) да се услуга
врши на
основу
писменог уговора;

2) да се
трансакције
повезане са
услугом врше
преко рачуна
који странка
има отворен
код банке или
сличне
институције
у Републици
Србији или
страној
држави која
је на листи
држава које
примењују
стандарде у
области
спречавања прања
новца и
финансирања
тероризма
који су на нивоу
стандарда
Европске
уније или
виши;

3) да природа
услуге или са
њом повезане
трансакције
омогућава
правовремено
извршавање
мера
познавања и
праћења
странке ако у
вези са
трансакцијом
или странком
постоји
сумња да се
ради о прању
новца или
финансирању
тероризма;

4) да вредност
услуге или са
њом повезане трансакције
не прелази
износ:

– утврђен у
члану 12.
Закона када
се ради о услугама
које се
односе на
штедњу са
сличним
карактеристикама
уговору о
животном осигурању;


– од 15.000 евра у
динарској
противвредности
годишње, када
се ради о
уговору о
лизингу;

– од 15.000 евра у
динарској
противвредности
за укупни
износ услуге
и са њом
повезаних трансакција;


5) да корист од
услуга или са
њом повезаних
трансакција
не сме имати
треће лице, осим
у случају
смрти,
настанка
инвалидитета,
доживљавања
унапред
утврђених
година живота
или других
сличних
околности.

Обвезник је
дужан да
орган
надлежан за вршење
надзора над
применом
Закона, обавести
о увођењу
ниско
ризичне
услуге у
пословну
понуду. 

Услуга или са
њом повезане
трансакције
које се
односе на
инвестирање
средстава у
финансијску
имовину
(хартије од
вредности,
депозитни
сертификати),
укључујући
захтеве из
осигурања и
друге врсте
условних захтева,
може
представљати
низак ризик
од прања
новца и
финансирања
тероризма
ако, поред услова
из става 1.
овог члана,
су испуњени
следећи
услови:

1) да је корист
од услуге или
са њом повезаних
трансакција
наплатива у
року дужем од
три године;

2) услуга или
са њом
повезане
трансакције
не могу служити
као
обезбеђење
наплате
потраживања;

3) у току
трајања
пословног
односа:

– није
дозвољено
повећање
уговорених износа
плаћања;

– није
дозвољен
откуп полисе
осигурања; 

– није могућ
превремен
раскид
пословног
односа.

 

II. УСЛОВИ
ПОД КОЈИМА СЕ
ИДЕНТИТЕТ
СТРАНКЕ,
ОДНОСНО
ЊЕНОГ ЗАКОНСКОГ
ЗАСТУПНИКА
МОЖЕ
УТВРДИТИ И
ПРОВЕРИТИ
ПУТЕМ
КВАЛИФИКОВАНОГ
ЕЛЕКТРОНСКОГ
СЕРТИФИКАТА
СТРАНКЕ

 

Члан 7.

Услови под
којима се
може
утврдити и проверити
идентитет
странке
(физичког лица),
односно
њеног законског
заступника
путем
квалификованог
електронског
сертификата
странке су:

1) да је
квалификовани
електронски
сертификат
странке
издат од
стране
сертификационог
тела које је
уписано у
регистар који
води
надлежни
орган у
складу са
законом којим
је уређено
електронско
пословање и
електронски потпис;

2) да
квалификовани
електронски
сертификат
странке није
издат под
псеудонимом;

3) да обвезник
обезбеди
техничке и
друге услове
који му
омогућавају
да у сваком
тренутку
провери да ли
је
квалификовани
електронски
сертификат
странке
истекао или
опозван и да
ли је
приватни
криптографски
кључ важећи и
издат у
складу са
тачком 1) овог
става;

4) да обвезник
провери да ли
квалификовани
електронски
сертификат
странке има
ограничења
употребе
сертификата
у погледу
висине
трансакције,
начина
пословања и
сл. и да своје
пословање
усклади са
тим ограничењима;

5) обвезник је
дужан да
обезбеди
техничке
услове за
вођење
евиденције о
коришћењу система
путем
квалификованог
електронског
сертификата
странке.

Обвезник је
дужан да
обавести
Управу и
надзорни
орган да ће
утврђивање и
проверу
идентитета
странке
вршити на
основу
квалификованог
електронског
сертификата
странке. Приликом
обавештавања,
дужан је да
достави и изјаву
о
испуњености
услова из
става 1. тач. 3) и 4)
овог члана.
 

IIa САДРЖАЈ И НАЧИН ПОЛАГАЊА 
СТРУЧНОГ ИСПИТА ЗА ДОБИЈАЊЕ ЛИЦЕНЦЕ ЗА ОБАВЉАЊЕ ПОСЛОВА ОВЛАШЋЕНОГ ЛИЦА И 
ЗАМЕНИКА ОВЛАШЋЕНОГ ЛИЦА*

 

*Службени гласник РС, број 41/2011

 

Члан 7a*

Лиценцу за обављање послова 
овлашћеног лица стиче лице које је положило стручни испит за обављање послова 
овлашћеног лица (у даљем тексту: стручни испит).* 


Стручни испит се састоји из 
општег и посебног дела.*

У посебном делу стручног испита 
се проверава знање кандидата о специфичностима ризика за прање новца и 
финансирање тероризма у односу на област која је посебна за сваког обвезника.*


Програм за полагање општег дела 
стручног испита, као и програм за полагање посебног дела стручног испита 
одштампани су уз овај правилник и чине његов саставни део.*
 

*Службени гласник РС, број 41/2011
 

Члан 7б*

Датум, место и време одржавања 
стручног испита, као и рок за подношење пријаве за полагање стручног испита, 
утврђује директор Управе, а подаци о томе, као и о литератури за полагање 
стручног испита, објављују се на сајту Управе.*
 

*Службени гласник РС, број 41/2011

 

Члан 7в*

Пријава за полагање стручног 
испита за обављање послова овлашћеног лица садржи: име и презиме кандидата, 
датум и место рођења, ЈМБГ, место и адреса пребивалишта кандидата, занимање и 
назив послодавца код кога је кандидат запослен (ако је кандидат запослен), као и 
број телефона и електронску адресу кандидата.*

Пријава за полагање стручног 
испита подноси се на обрасцу П1, који је одштампан уз овај правилник и чини 
његов саставни део.*

Кандидат се у пријави из става 1. 
овог члана одлучује за област у којој жели да има лиценцу за обављање послова 
овлашћеног лица.* 

Уз пријаву из става 1. овог члана 
се прилаже и доказ о извршеној уплати трошкова за полагање стручног испита и за 
издавање лиценце.*

Кандидат може полагати стручни 
испит за више области у којима жели да има лиценцу за обављање послова 
овлашћеног лица.*

Управа писмено обавештава 
кандидата о датуму, месту и времену одржавања стручног испита.*
 

*Службени гласник РС, број 41/2011
 

Члан 7г*

Стручни испит се полаже пред 
Комисијом за полагање стручног испита (у даљем тексту: Комисија), коју образује 
директор Управе.*

Комисија има три члана, од којих 
је један председник.*

Комисија одлучује већином гласова 
свих чланова.*
 

*Службени гласник РС, број 41/2011

 

Члан 7д*

Стручни испит се полаже писмено и 
траје два сата.*

Комисија утврђује задатке за 
полагање општег и посебног дела стручног испита.*

О обављеном стручном испиту 
Комисија саставља записник за сваког кандидата посебно, у року од 15 дана од 
дана одржавања стручног испита, и успех кандидата оцењује са: „положио” или 
„није положио”.*

Записник Комисије садржи: име и 
презиме кандидата, датум и место рођења кандидата, ЈМБГ кандидата, место и 
адресу пребивалишта кандидата, занимање кандидата, назив послодавца ако је 
кандидат запослен, имена и презимена чланова Комисије, успех кандидата, датум и 
потписе чланова Комисије. Уз записник се прилаже писмени одговор кандидата на 
задатке стручног испита.*

Сматра се да није положио стручни 
испит кандидат који је одустао од започетог одговарања на задатке, као и 
кандидат који је на стручном испиту добио мање од 80% могућих бодова.*

Управа обавештава кандидата о 
резултатима стручног испита у року од 20 дана од дана када је стручни испит 
одржан.*

Кандидат који није положио 
стручни испит има право да поново полаже стручни испит по истеку рока од два 
месеца од дана последњег полагања стручног испита.*
 

*Службени гласник РС, број 41/2011
 

Члан 7ђ*

Кандидату који је положио стручни 
испит, директор Управе издаје лиценцу за обављање послова овлашћеног лица у 
области за коју је положио стручни испит. Лиценца се издаје на пет година. Након 
истека рока од пет година, опет се полаже стручни испит.*

Лиценца за обављање послова 
овлашћеног лица се издаје на обрасцу П2, који је одштампан уз овај правилник и 
чини његов саставни део.*

Лиценца је правоугаоног облика, 
формата А4, са водоравно одштампаним текстом.*

Лиценца садржи:*


1) у горњем делу, на средини, 
текст: „РЕПУБЛИКА СРБИЈА”, а испод тога текст: „Министарство финансија - Управа 
за спречавање прања новца”;*

2) испод тога, на средини, 
графички приказ службене значке овлашћеног државног службеника у Управи;*

3) испод тога, на средини, текст: 
„На основу члана 40. став 3. Закона о спречавању прања новца и финансирања 
тероризма („Службени гласник РС”, бр. 20/09, 72/09 и 91/10), издаје се”;*

4) испод тога, на средини, текст 
: „Л И Ц Е Н Ц А”, а испод тога, на средини, текст: „за обављање послова 
овлашћеног лица у”, а поред тога означено место за уписивање области у којој се 
стиче лиценца;*

5) испод тога, на средини, текст: 
„име и презиме кандидата, датум и место рођења, пребивалиште” са означеним 
местом за уписивање тих података;*

6) испод тога, на средини, 
заштитни холограм са стилизoваним графичким приказом значке овлашћеног државног 
службеника у Управи;*

7) испод заштитног холограма, са 
леве стране, текст „Датум издавања:” са означеним местом за уписивање датума 
издавања лиценце; поред тога, на средини, серијски број лиценце са означеним 
местом за уписивање серијског броја лиценце, а поред тога, са десне стране место 
печата и текст: „ДИРЕКТОР” са означеним местом за потпис директора Управе;*

8) испод тога, текст: „Важи до:” 
са означеним местом за уписивање датума истека лиценце.*

Управа води евиденцију о лицима 
којима је издата лиценца за обављање послова овлашћеног лица, која садржи 
податке из члана 7д став 4. овог правилника.*
 

*Службени гласник РС, број 41/2011
 

Члан 7е*

Трошкови организовања стручног 
испита и издавања лиценци су реални и представљају стварне трошкове које Управа 
има у вези са припремом домаће и стране стручне литературе за полагање стручног 
испита, техничко-информатичком организацијом полагања стручног испита, као и 
издавањем лиценци. Висина трошкова организовања стручног испита и издавања 
лиценци се објављује на сајту Управе.*
 

*Службени гласник РС, број 41/2011
 
 

 

III. НАЧИН
ВРШЕЊА
УНУТРАШЊЕ
КОНТРОЛЕ,
ЧУВАЊА И ЗАШТИТЕ
ПОДАТАКА,
ВОЂЕЊА
ЕВИДЕНЦИЈА И
СТРУЧНОГ
ОБРАЗОВАЊА,
ОСПОСОБЉАВАЊА
И УСАВРШАВАЊА
ЗАПОСЛЕНИХ
КОД
ОБВЕЗНИКА И
АДВОКАТА

 

Члан 8.

Сврха
унутрашње
контроле из
члана 44. Закона
је спречавање,
откривање и
отклањање
недостатака
у примени
Закона, као и
унапређивање
унутрашњих
система за
откривање
трансакција
и лица за
које постоји
сумња да се
ради о прању
новца или
финансирању
тероризма. 

Обвезник је у
обављању
унутрашње
контроле
дужан да,
методом
случајног
узорка или на
други одговарајући
начин, врши
провере и
тестирање
примене
система
против
спречавања
прања новца и
финансирања
тероризма и
усвојених
процедура.

 

Члан 9.

У случају
промене у
пословном
процесу
обвезника
(нпр.
организационе
промене,
промене
пословних
процедура,
увођења нове
услуге),
обвезник је
дужан да у
оквиру
унутрашње
контроле
провери и усклади
своје
процедуре,
како би биле
адекватне за
извршавање
обавеза из
Закона. 

Проверу
усклађености
система и
процедура за
примену
Закона, као и
примене тих
процедура, обвезник
је дужан да
спроводи
једном годишње,
и сваки пут
кад дође до
промене из
става 1. овог
члана,
најкасније
до дана
увођења те
промене у
пословну
понуду.

 

Члан 10.

Обвезник и
органи
управљања
код обвезника
одговорни су
за
обезбеђивање
и организацију
унутрашње
контроле
послова који се
извршавају
код
обвезника у
складу са Законом.

Обвезник
својим актом
одређује
овлашћења и
одговорности
органа
управљања,
организационих
јединица,
овлашћених
лица и других
субјеката у
обвезнику у
вршењу
унутрашње
контроле, као
и начин и
распоред
вршења унутрашње
контроле.

 

Члан 11.

Обвезник је
дужан да
сачини
годишњи извештај
о извршеној
унутрашњој
контроли и
предузетим
мерама након
те контроле,
и то најкасније
до 15. марта
текуће
године за
претходну
годину. 

Годишњи
извештај из
става 1. овог
члана садржи
следеће
податке:

1) број
пријављених
готовинских
трансакција
у износу од 15.000
евра или више
у динарској
противвредности;

2) број
пријављених
трансакција
или лица за
које се сумња
да су у вези
са прањем
новца или
финансирањем
тероризма;

3) број
трансакција
или лица за
која се сумња
да су у вези
са прањем
новца или
финансирањем
тероризма
који су
пријављени
овлашћеном
лицу од
стране
запослених
код обвезника
а нису
пријављени
Управи;

4) број
успостављених
пословних
односа код
којих је
идентитет
странке
утврђен на основу
квалификованог
електронског
сертификата
странке, као
и број
пословних
односа
успостављених
преко
пуномоћника; 

5) учесталост
коришћења
појединачних
показатеља
за препознавање
сумњивих
трансакција
(у даљем тексту:
индикатори)
код
пријављивања
трансакција
овлашћеном
лицу од
стране
запослених код
обвезника;

6) број
унутрашњих
контрола
извршених на
основу овог
правилника,
као и налази
унутрашње
контроле
(број уочених
и исправљених
грешака, опис
уочених
грешака итд.);

7) мере
предузете на
основу
извршених унутрашњих
контрола;

8) податке о
извршеној
унутрашњој
контроли
информационих
технологија
коришћених у
примени
одредаба Закона
(обезбеђивање
заштите
података
који се
преносе
електронским
путем, чување
података о
странкама и
трансакцијама
у централизованој
бази
података); 

9) податке о
садржини
програма
обуке на плану
откривања и
спречавања
прања новца и
финансирања
тероризма,
месту и
лицима која
су извршила
програме
обуке, броју
запослених
који су
похађали обуку,
као и процена
потреба за
даље обучавање
и
усавршавање
запослених;

10) податке о
предузетим
мерама на
чувању података
који су
службена
тајна;

11) број успостављених
пословних
односа код
којих је трећем
лицу
поверено
вршење
појединих
радњи и мера
познавања и
праћења
странке.

Обвезник је
дужан да
извештај из
става 1. овог
члана
достави
Управи и
органима
који врше
надзор над
применом
Закона, на
њихов захтев у
року од три
дана од дана
подношења
тог захтева.

 

Члан 12.

Обвезник и
адвокат су
дужни да воде
евиденције о
подацима и
информацијама
прикупљеним
у складу са
Законом и
овим правилником
у
електронском
облику, као и
о документацији
која се
односи на те
податке и
информације
по
хронолошком
реду и на
начин који
омогућава
адекватан
приступ тим
подацима,
информацијама
и документацији.

Лица из става
1. овог члана
дужна су да
обезбеде
одговарајуће
претраживање
евиденција о
подацима и
информацијама
које се воде
у
електронском
облику
најмање по
следећим
критеријумима:
име, презиме,
назив правног
лица, датум
трансакције,
износ трансакције,
валута
трансакције
и држава са
којом се врши
трансакција.

Лица из става
1. овог члана
својим
актима одређују
начин и место
чувања и лица
која имају
приступ подацима,
информацијама
и
документацији
из става 1.
овог члана.

 

Члан 13.

Програм
годишњег
стручног
образовања,
оспособљавања
и
усавршавања
запослених
код
обвезника и
адвоката из
члана 43. став 3. Закона
најмање
садржи:

1) планирани
број обука на
годишњем
нивоу;

2) планирани
број
запослених
који ће похађати
обуке, као и
профил
запослених
којима су
обуке
намењене;

3) теме из
области
спречавања
прања новца и
финансирања
тероризма
које ће бити
предмет обука;

4) начин
реализације
обука
(семинари,
радионице и
др.).

 

IV. НАЧИН
ДОСТАВЉАЊА
ПОДАТАКА
УПРАВИ ОД
СТРАНЕ
ОБВЕЗНИКА

 

Члан 14.

Податке о
трансакцијама
из члана 37. ст. 1 – 4.
Закона,
обвезници
достављају
Управи на један
од следећих
начина:

1) телефоном;

2) факсом;

3)
препорученом
пошиљком;

4) доставом
преко курира;

5)
електронским
путем.

 

Члан 15.

Податке из
члана 37. ст. 1–4.
Закона
обвезник
доставља на
обрасцима 1, 2, 3 и
4, који су, са
упутствима
за њихово
попуњавање,
одштампани
уз овај
правилник и
чине његов саставни
део.

 

Члан 16.

Подаци се
могу
доставити
телефоном или
факсом само у
случају када
се односе на
трансакције
или лица за
која постоји
сумња да се
ради о прању
новца или
финансирању
тероризма.

У случају из
става 1. овог
члана правна
и физичка
лица из тог
става дужна
су да податке
доставе
Управи
најкасније
првог
наредног радног
дана на један
од начина из
члана 14. тач. 3) до
5) овог
правилника.

 

Члан 17.

Податке о
готовинским
трансакцијама
обвезник
доставља на
један од
начина из
члана 14. тач. 3)
до 5) овог
правилника
одмах по
извршењу трансакције,
а најкасније
у року од три
дана од дана
извршења
трансакције.

Ако последњи
дан рока пада
на дан државног
празника или
у дан када
Управа не
ради, рок
истиче
протеком
првог
наредног
радног дана.

 

Члан 18.

Банке које
врше послове
платног промета
достављају
Управи
податке
електронским
путем.

Податке из
става 1. овог
члана могу да
достављају
Управи
електронским
путем и други
обвезници на
основу
споразума са
Управом. 

Ако обвезник
не може
електронским
путем да
достави
податке из
овог
правилника, дужан
је да податке
достави на
алтернативном
медијуму
(компакт
диск, УСБ
диск и др.) или у
писменој
форми.

Управа
потврђује
пријем
података из овог
правилника у
писменој или
електронској
форми.

 

V. УСЛОВИ
ПОД КОЈИМА
ОБВЕЗНИЦИ ЗА
ОДРЕЂЕНЕ СТРАНКЕ
НИСУ ДУЖНИ ДА
УПРАВИ
ПРИЈАВЕ
ГОТОВИНСКЕ
ТРАНСАКЦИЈЕ
У ИЗНОСУ ОД 15.000
ЕВРА ИЛИ ВИШЕ
У ДИНАРСКОЈ
ПРОТИВВРЕДНОСТИ

 

Члан 19.

Обвезник
није дужан да
Управи
доставља
податке о
свакој
готовинској
трансакцији
у износу од 15.000
евра или више
у динарској
противвредности
у случајевима
полагања
дневних
пазара од
продаје роба и
услуга
странака из
става 2. овог
члана, осим у
случају када
постоји
сумња да се
ради о прању
новца или
финансирању
тероризма и под
условом да
странка има
отворен
рачун код
обвезника у
складу са
Законом.

Странке које
врше
трансакције
из става 1.
овог члана
су:

1) јавна
предузећа; 

2) директни и
индиректни
корисници
буџетских средстава
Републике
Србије,
односно
јединице
локалне
самоуправе и
организација
обавезног
социјалног
осигурања,
који су укључени
у систем
консолидованог
рачуна трезора.

 

Члан 20.

Обвезник
није дужан да
пријављује
Управи
готовинске
трансакције
којима се врши:

1) пренос
новца са
једног
рачуна
странке на
други рачун
странке, када
су рачуни
отворени код
истог
обвезника;

2) замена
новца на
рачуну
странке за
другу валуту,
а новац
остаје на
рачуну
странке код
обвезника;

3) орочавање
новца на
рачуну странке
или поновно
орочавање
(реорочавање)
новца на
рачуну
странке. 

Обвезник
није дужан да
пријави
Управи готовинске
трансакције
које врше
странке за
које се у
складу са
Законом
примењују поједностављене
мере
познавање и
праћење странке.


 

VI. ЛИСТА ДРЖАВА
КОЈЕ НЕ
ПРИМЕЊУЈУ
СТАНДАРДЕ У
ОБЛАСТИ
СПРЕЧАВАЊА
ПРАЊА НОВЦА И
ФИНАНСИРАЊА ТЕРОРИЗМА

 

Члан 21.*

Државе које, на основу података 
међународних организација и података које поседује Управа, не примењују 
стандарде у области спречавања прања новца и финансирања тероризма су:*

1) Иран;*

2) Народна Демократска Република 
Кореја (Северна Кореја).*
 

*Службени гласник РС, број 41/2011

 

VII. ЛИСТА
ДРЖАВА КОЈЕ
ПРИМЕЊУЈУ
СТАНДАРДЕ У ОБЛАСТИ
СПРЕЧАВАЊА
ПРАЊА НОВЦА И
ФИНАНСИРАЊА
ТЕРОРИЗМА
КОЈИ СУ НА
НИВОУ
СТАНДАРДА
ЕВРОПСКЕ
УНИЈЕ ИЛИ
ВИШИ

 

Члан 22.

Државе које
примењују
стандарде у
области
спречавања
прања новца и
финансирања
тероризма
који су на
нивоу
стандарда Европске
уније или
виши су:

1) државе
чланице
Европске
уније;

2) Република
Аргентина,
Аустралија,
Федеративна
Република
Бразил, Јапан,
Јужноафричка
Република,
Канада, Сједињене
Државе
Мексика, Нови
Зеланд, Руска
Федерација,
Република
Сингапур,
Хонг Конг,
Швајцарска
Конфедерација,
Сједињене
Америчке
Државе.

 

VIII.
ОБАВЕЗНО
УНОШЕЊЕ
ПОЈЕДИНИХ
ИНДИКАТОРА У
ЛИСТУ

 

Члан 23.

Приликом
израде листе
индикатора
из члана 50.
став 1. Закона,
обвезник и
адвокат су дужни
да унесу и
индикаторе
који су
објављени на
веб сајту
Управе.

 

IX.
ПРЕЛАЗНЕ И
ЗАВРШНЕ
ОДРЕДБЕ

 

Члан 24.

Даном
почетка
примене овог
правилника,
престаје да
важи
Правилник о утврђивању
методологије,
обавеза и
радњи за
извршавање
послова у
складу са
Законом о
спречавању
прања новца
(„Службени
гласник РС”,
бр. 59/06 и 22/08). 

 

Члан 25.

Овај
правилник
ступа на
снагу осмог дана
од дана
објављивања
у „Службеном
гласнику Републике
Србије”, а
примењује се
од 1. марта 2010. године.


 

 Број 110-00-00508/2009-01

У Београду, 8.
фебруара 2010.
године

Министар,

др Диана
Драгутиновић,
с.р.
 
 
 

ОДРЕДБЕ КОЈЕ НИСУ УНЕТЕ У 
"ПРЕЧИШЋЕН ТЕКСТ" ПРАВИЛНИКА
 
 

Правилник о изменама и допунама Правилника о 
методологији за извршавање послова у складу са Законом о спречавању прања новца 
и финансирања тероризма: "Службени гласник РС", број 41/2011-103
 

 Члан 
5.
Овај 
правилник ступа на снагу осмог дана од дана објављивања у „Службеном гласнику 
Републике Србије”, а одредбе члана 3. овог правилника почињу да се примењују од 
1. јануара 2012. године.
 
 
Прилози
 

НАПОМЕНА ИЗДАВАЧА: 
Одредбе члана 3. Правилника о изменама и допунама Правилника о методологији за 
извршавање послова у складу са Законом о спречавању прања новца и финансирања 
тероризма ("Службени гласник РС", број 41/2011), којима су додати глава IIa и 
чл. 7а - 7е, почињу да се примењују од 1. јануара 2012. године (види члан 5. 
Правилника 41/2011-103).

Образац 1 - Извештај о готовинским и 
сумњивим трансакцијама

Образац 2 - Извештај о промету хартија 
од вредности

Образац 3 - Извештај о трансакцијама у 
вези са животним осигурањем

Образац 4 - Извештај о трансакцијама 
осталих обвезника

Образац П1 - Пријава за полагање 
стручног испита за обављање послова овлашћеног лица у ____________

Образац П2 - Лиценца за обављање послова овлашћеног лица у ____________

Прилог 1 -
Упутство за попуњавање образаца

Прилог 2 -
Програм за полагање општег дела 
стручног испита

Прилог 3 -
Програм за полагање посебног дела 
стручног испита