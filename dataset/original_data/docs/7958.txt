Редакцијски пречишћен текст






На
основу члана 5. став 7. Закона о заштити становништва од заразних болести
(„Службени гласник СРС“, бр. 48/75 и 40/80),

Републички
секретаријат за здравље и социјалну политику СР Србије, доноси

 

 

ПРАВИЛНИК

о санитарно-хигијенским условима у објектима и средствима јавног саобраћаја и о вршењу превентивне дезинфекције и дератизације

„Службени гласник
СРС”, бр. 27 од 22. 
маја 1982, 32 од 26. 
јуна 1982 
- 
испрaвка

 

Члан 1.

Овим
правилником ближе се уређује одржавање санитарно-хигијенских услова у објектима
и средствима јавног саобраћаја као и вршење превентивне дезинфекције и
дератизације у њима.

Под
објектом јавног саобраћаја у смислу овог правилника сматра се:

–
аутобуска станица са пратећим објектима, аутобуско стајалиште, паркиралиште,
бензинска станица, аутосервис, гаража као и објекат изграђен поред јавног пута
који служи за прихватање и отпремање путника и робе у друмском саобраћају;

–
железничка станица са пратећим објектима, (хол, гардероба, магацин, прилаз,
перон и др.);

–
аеродром са пратећим објектима (хангар, просторија за прихват и отпрему
путника, пртљага, робе и др.);

–
пристаниште, сидриште, пловеће постројење, зимовник и друго.

Под
средством јавног саобраћаја у смислу овог правилника сматра се:

–
аутобус, комби и друго моторно возило за превоз путника и терета:

–
железничко возило за превоз путника и терета:

–
ваздухоплов за превоз путника и терета;

–
путнички и теретни брод.

Члан 2.

Објекат
јавног саобраћаја мора увек да буде чист, а нарочито подови, зидови и седишта.

Чистоћа
објеката се одржава и за време боравка путника у просторијама. Сакупљање
отпадака, пражњење корпи за отпатке и пепељара врши се стално.

Санитарне
просторије морају да буду проветраване и осветљене, а санитарни уређаји
технички исправни.

У
санитарним просторијама се обезбеђује стално: хигијенски исправна текућа вода,
сапун, папирни убруси и тоалет папир. Прање подове, зидова, лавабоа и
клозетских шоља врши се уз примену одговарајућих средстава, као и средстава за
дезинфекцију и скидање соли мокраћне киселине.

Члан 3.

Средство
јавног саобраћаја пре започињања вожње и у току вожње мора да буде проветрено,
чисто и опремљено чистим навлаком на наслонима за главу и кесама за повраћање.

Нечистоћа
која настане у току вожње отклања се одмах, а најкасније у првој станици.

Санитарне
просторије у средствима јавног саобраћаја морају да буду проветрене и
осветљење, а санитарни уређаји технички исправни. За све време трајања вожње
обезбеђује се довољно: сапуна, папирних убруса, тоалетног папира и воде за
потребе путника.

Члан 4.

Превентивна
дезинсекција и дератизација у објектима и средствима јавног саобраћаја врше се
најмање једанпут у 6 месеци, а по потреби чешће.* 
 

* Службени
гласник СРС, број 32/1982

Члан 5.

Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије"

 

 

Број 53-399/82-04

У Београду, 25. марта
1982. године

Републички секретар за

здравље и социјалну

политику,

др 
Никола Шуменковић, с.
р.