На основу Мишљења Комисије за ауторско и сродна права број 4797/11/1 од 5. 
	децембра 2011. године, а сходно члану 200. Закона о ауторском и сродним 
	правима („Службени гласник РС”, број 104/09),

	Сокој – Организација музичких аутора Србије, објављује

	 

	ТАРИФУ

	накнада које наплаћује Сокој по основу емитовања музичких дела на радио и 
	телевизијским станицама

"Службени гласник РС", број 98 од 23. 
	децембра 2011.

	 

	Члан 1.

	Овом тарифом утврђује се висина ауторске накнаде за емитовање музичких дела 
	из репертоара Сокоја (у даљем тексту: репертоар) по основу емитовања на 
	радијским и телевизијским програмима, као и услови коришћења репертоара, рок 
	и начин наплате накнаде и околности коришћења због којих се висина накнаде 
	увећава или смањује.

	Члан 2.

	Репертоар Сокоја (у даљем тексту: репертоар) чине музичка дела:

	1) домаћих аутора и носилаца ауторских права, чланова Сокоја, који су 
	уговором уступили своја права Сокоју, на основу члана 153. Закона о 
	ауторском и сродним правима;

	2) домаћих аутора и носилаца ауторских права, чланова Сокоја, чија права 
	Сокој штити на основу члана 180. Закона о ауторским и сродним правима;

	3) страних аутора и носилаца ауторских права, чија права Сокој штити на 
	основу члана 186. Закона о ауторским и сродним правима.

	Члан 3.

	Корисник је дужан да обезбеди дозволу за емитовање музичког репертоара 
	закључивањем уговора о неискључивом уступању права емитовања.

	Дозвола за емитовање музичког репертоара путем радиодифузије не укључује и 
	дозволу за емитовање путем интернета.

	Члан 4.

	Корисник је дужан да доставља Сокоју податке о приходима, са раздвојеним 
	основицама стицања и то до 15. у месецу за претходни месец, као и да достави 
	копију Биланса успеха по завршном рачуну, најкасније до 15. марта текуће 
	године за претходну годину. Поред биланса успеха, корисник је дужан да 
	приложи и релевантну финансијску и другу документацију из које се поуздано 
	може утврдити основица за обрачун накнаде.

	На основу података из биланса успеха за протеклу пословну годину, може се 
	утврдити аконтација за текућу годину која се обрачунава и примењује до 
	коначног обрачуна, што ће Сокој и корисник утврдити уговором.

	Коначан обрачун накнаде за једну пословну годину, Сокој ће сачинити на 
	основу годишњег рачуна корисника и финансијске и друге документације.

	Уколико корисник не достави податке за коначан обрачун накнаде у предвиђеном 
	року, Сокој ће коначан обрачун сачинити на основу података о укупним 
	пословним приходима из биланса успеха, а према подацима Агенције за 
	привредне регистре, односно Народне банке Србије.

	Уколико исти корисник емитује и путем радија и путем телевизије, а не 
	разграничи посебно приходе од радија, а посебно од телевизијске делатности, 
	накнада се обрачунава тако што се, на основу утврђених процената за радио, 
	односно за телевизију, обрачунава просечна стопа.

	Члан 5.

	Основицу за обрачун накнаде и примену процента чине укупни приходи остварени 
	у оквиру радијске, односно телевизијске делатности, укључујући и приходе 
	који су реализовани интервенцијама државних органа (приходи из буџета, 
	субвенције, дотације и сл.).

	Основица за обрачун накнаде може се умањити по основу трошкова маркетиншких 
	агенција, до висине стварних трошкова закључења маркетиншких уговора, а 
	највише до 15%.

	Трошкови маркетиншких агенција утврђују се на основу документације коју је 
	емитер дужан да достави Сокоју, уз податке о оствареном приходу, до 15. у 
	месецу за претходни месец, односно најкасније до 15. марта текуће године за 
	претходну годину, ради коначног обрачуна накнаде.

	Члан 6.

	Висина процента одређује се према заступљености музичког репертоара у односу 
	на укупно трајање програма.

	Податак о заступљености музичког репертоара у односу на укупно трајање 
	програма корисник је дужан да пријављује Сокоју и тиме се сврста у одређену 
	категорију. Сокој задржава право да пријављене податке о учешћу музичког 
	репертоара упоређује и усклађује са извештајима овлашћених мониторинг 
	агенција.

	ТВ ЕМИТОВАЊЕ




			Заступљеност музичког репертоара


			% од укупних прихода




			до 10%


			2,20%




			од 10% до 20%


			2,70%




			од 20% до 50%


			3,20%




			од 50% до 80%


			3,70%




			преко 80%


			4,20%



	Минимална накнада за ТВ емитовање музичких дела, као најнижи износ накнаде 
	за коришћење репертоара, обрачунава се према броју становника у сервисној 
	зони покривености, и то:




			Број становника у зони покривености


			Број бодова




			до 10.000


			2.000




			од 10.001 до 30.000


			2.500




			од 30.001 до 100.000


			3.000




			од 100.001 до 300.000


			4.000




			преко 300.000


			6.000



	За ТВ станице цивилног сектора, минимална накнада се обрачунава у висини од 
	50% утврђених износа.

	РАДИО ЕМИТОВАЊЕ




			Заступљеност музичког репертоара


			% од укупних прихода




			до 30%


			2,50%




			од 30% до 50%


			3,00%




			од 50% до 65%


			3,50%




			од 65% до 80%


			4,00%




			преко 80%


			4,50%



	Минимална накнада за радијско емитовање музичких дела, као најнижи износ 
	накнаде за коришћење репертоара, обрачунава се према броју становника у 
	сервисној зони покривености, и то:




			Број становника у зони покривености


			Број бодова




			до 10.000


			2.000




			од 10.001 до 30.000


			2.500




			од 30.001 до 100.000


			3.000




			од 100.001 до 300.000


			4.000




			преко 300.000


			6.000



	За радио станице цивилног сектора, минимална накнада се обрачунава у висини 
	од 50% утврђених износа.

	Члан 7.

	Корисник је дужан да, до 15. у месецу за претходни месец, достави попис 
	емитованих музичких дела у форми коју прописује Сокој.

	Члан 8.

	Уколико емитер има закључен уговор са Сокојем и ако у уговореним роковима:

	– пријави релевантне податке за обрачун накнаде,

	– достави веродостојне пописе емитованих дела, у форми коју прописује Сокој 
	и

	– накнаду исплати у целини по рачуну Сокоја, на износ накнаде одобриће се 
	попуст од 10%.

	Члан 9.

	Уколико су дуговања емитера према Сокоју већа од тромесечне накнаде, односно 
	уколико емитер не доставља Сокоју пописе емитованих дела у периоду дужем од 
	три месеца, сматраће се да је неовлашћени корисник музичких дела. Такав 
	емитер биће пријављен РРА на даљи поступак, сходно одредби члана 20. Закона 
	о радиодифузији. Притом, Сокој задржава право наплате судским путем, као и 
	право да предузме све друге правне мере.

	Члан 10.

	Вредност бода износи 11,00 динара, без ПДВ-а.

	У зависности од региона у коме се налази седиште корисника, на износе 
	ауторске накнаде изражене у паушалу примењују се следећи коефицијенти:




			– за територију Београда, Новог Сада, као и за туристичка места


			1,00




			– за регион Војводине


			0,90




			– за регион Централне и Западне Србије


			0,80




			– за регион Источне и Јужне Србије


			0,70.



	Члан 11.

	Ова тарифа ступа на снагу осмог дана од дана објављивања у „Службеном 
	гласнику Републике Србије”.

	 

	Број 01-6588/3

	У Београду, 19. децембра 2011. године

	Председник Управног одбора

	Сокој – Организација музичких аутора Србије,

Срђан 
	Хофман, с.р.