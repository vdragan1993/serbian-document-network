На основу члана 
43. став
2. Закона о заштити животне средине („Службени гласник 
Републике Србије”, бр. 
66/91, 83/92 и 53/93),

Влада Републике Србије доноси

 

	 

УРЕДБУ


о заштити специјалног резервата природе „Јелашничка клисура”

„Службени гласник 
РС”, број 9 од 23. 
марта 1995.

	 

	 

Члан 1.

Део подручја Јелашничке клисуре ставља се под заштиту
као природно добро од изузетног значаја и сврстава се у I категорију заштите
као СПЕЦИЈАЛНИ РЕЗЕРВАТ ПРИРОДЕ (у даљем тексту: специјални резерват
„Јелашничка клисура”).

 

Члан 2.

Специјални резерват „Јелашничка клисура” ставља се под
заштиту ради очувања станишта природних реткости, ендемо-реликтних врста српске
и наталијине рамондије (Ramonda serbica Pancic, Ramonda natalia Pancic), eао и
39 мезијских, 20 балканских и шест илирских ендема и субендема и очувања
посебне природне вредности коју чини клисура Јелашничке реке са богатим и
разноврсном морфолошком орнаментиком.

 

Члан 3.

Специјални резерват „Јелашничка клисура” је на подручју
општине Ниш, катастарска општина Чукљеник и Јелешница.

Површина специјалног резервата „Јелашничка клисура”
износи 115,72,72 ха, од чега је 20,49,59 ха у приватној својини, 57,27,84 ха у
државној својини и 37,59,25 ха у друштвеној својини.

Опис граница специјалног резервата „Јелашничка клисура”
са графичким прилогом одштампаним уз ову уредбу чини њен саставни део.

 

Члан 4.

На подручју специјалног резервата „Јелашничка клисура”
установљава се режим заштите II степена којим се:

1. Забрањује:

1) грађење објеката, осим објеката за потребе
презентације, уређење викендица и истраживачки рад,

2) извођење радова којима се мењају морфолошке
карактеристике рељефа,

3) сакупљање и коришћење заштићених биљних и
животињских врста,

4) загађивање вода,

5) отварање депонија за комунални и индустријски отпад
и бацање отпада,

6) лов, и

2. обезбеђује пошумљавање, побољшање квалитета шумских
заједница и уређење пашачких приступа у залеђу клисуре уз обавезу очувања
заштићених биљних врста.

 

Члан 5.

Заштита и развој специјалног резервата „Јелашничка
клисура” спроводи се према програму заштите и развоја.

Програм из става 1. овог члана садржи нарочито: циљеве,
задатке и активности на спровођењу режима заштите из члана 4. ове уредбе, на
заштити природних реткости, побољшању квалитета шумских заједница, у
истраживању фауне и флоре на уређењу видиковца, средства потребна за
остваривање програма, као и начин њиховог обезбеђивања.

Програм из става 1. овог члана доноси се за период од
пет година, а остварује годишњим програмом који садржи задатке и послове који
се реализују у текућој години, динамику извршавања задатака и висину потребних
средстава.

На програм из става 1. овог члана, на који су претходно
прибављена мишљења министарстава надлежних за послове шумарства и водопривреде,
урбанизма, науке, просвете и културе, сагласност даје министарство надлежно за
послове заштите животне средине.

 

Члан 6.

О специјалном резервату „Јелашничка клисура” стара се
Јавно предузеће „Србијашуме” (у даљем тексту: Предузеће).

 

Члан 7.

Предузеће у обављању послова заштите и развоја
специјалног резервата „Јелашничка клисура” обезбеђује спровођење прописаног
режима заштите и очувања природног добра, научноистраживачких, културних,
васпитно-образовних и других активности, доноси средњорочни и годишњи програм
заштите и развоја.

Предузеће подноси извештај о остваривању програма из
члана 5. ове уредбе до 15. децембра за текућу годину министарству надлежном за
заштиту животне средине.

Предузеће подноси извештај о остваривању програма из
члана 5. ове уредбе до 15. децембра за текућу годину министарству надлежном за
заштиту животне средине.

 

Члан 8.

Предузеће у обављању послова заштите и развоја
специјалног резервата „Јелашничка клисура“ обезбеђује обележавање овог
резервата, унутрашњи ред и чуварску службу у складу са актом који доноси уз
сагласност министарства надлежног за заштиту животне средине.

Актом из става 1. овог члана уређују се правила за
спровођење режима заштите и развоја, а нарочито: начин и услови кретања и
боравка посетилаца, начин и услови коришћења фауне, пашњака, викидоваца, начин
и услови постављања информативних и других ознака, мере заштите приликом
обављања научних истраживања и обављање туристичких и других услуга и
делатности.

Предузеће је дужно да на погодан начин јавно огласи
тако да буду доступни кориницима и посетиоцима, правила одређена актом из става
1. овог члана и друге неопходне информације за спровођење режима заштите.

 

Члан 9.

Средства за заштиту и развој специјалног резервата
„Јелашничка клисура” обезбеђују се из прихода остварених обављањем делатности
Предузећа, из средстава у буџету Републике и из других извора у складу са
законом.

 

Члан 10.

Програм из члана 5. ове уредбе Предузеће ће донети у
року од шест месеци од дана ступања а снагу ове уредбе, а годишњи програм у
року од 90 дана од дана ступања на снагу средњорочног програма.

До доношења програма из члана 5. ове уредбе, Предузеће
може послове заштите и развоја обављати према Привременом програму заштите и
развоја који доноси у року од 60 дана од дана ступања на снагу ове уредбе.

 

Члан 11.

Просторни, урбанистички планови, шумске, ловне,
риболовне, водопривредне и друге основе и програми који обухватају заштићено
подручје морају бити усаглашени са програмом заштите и развоја из члана 5. ове
уредбе.

 

Члан 12.

Ова уредба ступа на снагу осмог дана од дана
објављивања у „Службеном гласнику Републике Србије”.

 

05 број 110-762/60-9

У
Београду, 15. марта 1995. године

Влада
Републике Србије

Потпредседник,

Светозар
Крстић,
с.р.

 

	 

ОПИС ГРАНИЦА
СПЕЦИЈАЛНОГ РЕЗЕРВАТА „ЈЕЛАШНИЧКА КЛИСУРА” 
И ПОПИС КАТАСТАРСКИХ ПАРЦЕЛА 

Граница специјалног резервата „Јелашничка клисура”
почиње у тачки у којој се спајају катастарске парцеле број 5501 и 5502 (КО
Јелашница). Од ове тачке граница иде на запад обухватајући парцеле број: 5501,
5527/3, сече пут и наставља даље спољном ивицом парцела: 5566, 5572, 5573,
5566, 5568, 5569, 5570 и 5571. Ту граница прелази у катастарску општину
Чукљеник и иде спољном границом следећих катастарских парцела: број 2774, 2775,
2776, 2773, 2774, 2752, 2751, 2750, 2748, 2747, 2741, 2739, 2738, 2737, 2736,
2735, 2734, 2714, 2709, 2708, 2702, 2701, 2700, 2699, 2698, 2687, 2696, 2693,
иде спољном границом парцеле број: 4, 3 и 1/део (ова парцела се сече од
најзападније тачке парцеле број: 607 до најсеверније тачке парцеле 609).
Обухватајући ову парцелу граница излази из катастарске општине Чукљеник и опет
улази у катастарску општину Јелашница и иде северном границом парцела број:
5527/3, 5511, 5510, 5509, 5508, 5502 и завршава се код почетне тачке.

КО Чукљеник на катастарским парцелама у државној
својини број: 1/део, 2 и 4 површине 57,27,84 ха; на катастарским парцелама у
друштвеној својини број: 3, 2722, 2753, 2754, 2755, 2773 површине 2,80,96 ха; и
на катастарским парцелама у приватној својини број 5, 6, 7, 8, 9, 2691, 2692,
2693, 2694, 2695, 2696, 2697, 2698, 2699, 2700, 2701, 2702, 2703, 2704, 2705,
2706, 2707, 2708, 2709/1, 2709/2, 2710, 2711, 2712/1, 2712/2, 2712/3, 2712/4,
2713, 2714/1, 2714/2, 2714/3, 2714/4, 2714/5, 2714/6, 2714/7, 2714/8, 2714/9, 2714/10,
2714/11,2714/12, 2714/13, 2714/14, 2714/15, 2714/16, 2714/17, 2714/18, 2715,
2716, 2717, 2719, 2720, 2721, 2723/1, 2723/2, 2724, 2725, 2726, 2727, 2728/1,
2728/2, 2729, 2730, 2731, 2732, 2733, 2734, 2735, 2736, 2737, 2738/3, 2739/1,
2739/2, 2739/3, 2740/1, 2740/2, 2740/3, 2740/4, 2740/5, 2740/6, 2740/7, 2740/7,
2740/8, 2741/1, 2741/2, 2741/3, 2741/4, 2741/5, 2742, 2743, 2744, 2745, 2746,
2747, 2748, 2749, 2750, 2751, 2752, 2756, 2757, 2758, 2759, 2760, 2761, 2761,
2762, 2763, 2764, 2765, 2766, 2767, 2768, 2769, 2770, 2771, 2772, 2774, 2775. и
2776 површине 16,48,40 ха КО Јелашница на катастарским парцелама у друштвеној
својини број: 5527/3, 5565/1, 5666 и 5667 површине 35,14,33 ха и на
катастарским парцелама у приватној својини број: 5501, 5502, 5503, 5504, 5505,
5506, 5507/1, 5507/2, 5507/3, 5507/4, 5507/5, 5508, 5509/1, 5509/2, 5510,
5511/1, 5511/2, 5568, 5569, 5570, 5571, 5572/1, 5572/2 и 5573 површине 4,01,13
ха.