На основу члана 78. став 3. Закона о ванредним ситуацијама („Службени гласник РС”, бр. 111/09, 92/11 и 93/12),
Министар унутрашњих послова доноси
 
ПРАВИЛНИК
о садржају и начину вођења Регистра привредних друштава и других правних лица која рукују опасним материјама

"Службени гласник РС", број 53 од 
	18. јуна 2013.
 
Члан 1.
Овим правилником утврђује се садржај, начин вођења Регистра привредних друштава и других правних лица која производе, прерађују, користе и складиште опасне материје (у даљем тексту: Регистар).
Члан 2.
Регистар садржи податке о:
1) привредном друштву и другом правном лицу,
2) врсти и количини опасних материја (складишне капацитете),
3) објектима угроженим са аспекта терористичких напада, 
4) насталим удесима, 
5) расположивим средствима и опреми за заштиту и интервенисање, 
6) мерама које су предузете по извршеном инспекцијском надзору и
7) друге податке од значаја за процену вероватноће настанка удеса.
Члан 3.
Регистар се води у јединственој електронској бази података.
Ажурирање података у Регистру врши се до краја фебруара текуће године за претходну годину.
Привредна друштва и друга правна лица из члана 1. овог правилника достављају релевантне податке на обрасцима 1–6, који су одштампани уз овај правилник и чине његов саставни део.
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 01-9628/12-8
У Београду, 11. јуна 2013. године
Министар,
Ивица Дачић,
	с.р.
 
 
 
ОБРАСЦИ
 
Образац 1 -
	Подаци о 
	привредном друштву и другом правном лицу
Образац 2 -
	Попис 
	опасних материја
Образац 3 -
	Објекти 
	који могу бити угрожени са аспекта терористичког напада
Образац 4 -
	Евиденција 
	о удесима
Образац 5 -
	Подаци о 
	расположивим средствима и опреми за заштиту и интервенисање
Образац 6 -
	
Преглед преузетих мера по извршеном инспекцијском 
	прегледу