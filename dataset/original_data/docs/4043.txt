На основу члана 15. став 2, члана 18. став 5, члана 20. став 9. и члана 21. став 8. Закона о метрологији („Службени гласник РС”, број 30/10),
Министар привреде доноси
 
ПРАВИЛНИК
o етилометрима
"Службени 
				гласник РС", број 124 од 12. новембра 2014.
 
Предмет
Члан 1.
Овим правилником ближе се прописују захтеви за етилометре, означавање eтилометара, начин утврђивања испуњености захтева за етилометре, начин испитивања типа етилометара, методе мерења, као и начин и услови оверавања етилометара.
Примена
Члан 2.
Овај правилник примењује се на етилометре који мере и приказују масену концентрацију алкохола у издаху испитаника. 
За потребе овог правилника, под алкохолом се подразумева само етил-алкохол (етанол).
Значење појединих израза
Члан 3.
Поједини изрази који се употребљавају у овом правилнику имају следеће значење:
1) eтилометар је мерило које мери и приказује масену концентрацију алкохола у издаху испитаника унутар прописаних граница грешке;
2) непреносиви етилометри су етилометри који се употребљавају само у одређеном простору, под контролисаним радним условима;
3) преносиви етилометри су етилометри који се употребљавају као преносива мерила (на пример у возилима);
4) ручни етилометри су етилометри који се употребљавају унутар или изван објеката и као преносива мерила, најчешће са независним напајањем уз помоћ батерија;
5) ваздух из алвеола је ваздух који се налази у плућним алвеолама у којима се врши размена гасова између крви и гаса који се налази у алвеолама;
6) укупни издахнути ваздух је ваздух за који се сматра да је довољно репрезентативан за ваздух из алвеола; 
7) режим мерења је јасно назначен режим у којем етилометар може да врши мерења брзином која се очекује у редовној употреби, тако да испуни захтеве прописане овим правилником;
8) режим одржавања је јасно назначен режим у коме етилометар може бити подешаван и овај режим је предмет метролошке контроле;
9) режим приправности је јасно назначен режим у коме, у циљу чувања енергије и ради продужетка радног века компонената етилометра, само одређена електронска кола oстају под напоном. Из режима приправности могуће је брже покренути режим мерења него покретањем искљученог етилометра;
10) уређај за подешавање етилометра је уређај који омогућава подешавање етилометра док се налази у режиму одржавања;
11) грешка мерења је измерена вредност масеног садржаја алкохола коју приказује етилометар, умањена за референтну вредност мерене величине;
12) највећа дозвољена грешка (у даљем тексту: НДГ) је екстремна вредност грешке мерења, у односу на познату референтну вредност масеног садржаја алкохола, прописана овим правилником;
13) сопствена грешка је грешка етилометра која је одређена под референтним условима;
14) значајна грешка је разлика између грешке мерења и сопствене грешке и већа је од вредности НДГ које су дефинисане овим правилником. Значајне грешке се односе само на електронске мерне системе;
15) сметње су утицајне величине чија се вредност налази унутар граница прописаних овим правилником, али изван наведених радних услова етилометра. Било која утицајна величина је сметња уколико радни услови за ту утицајну величину нису наведени;
16) опрема за аутоматско проверавање је интерна опрема или процес који проверава да ли је етилометар одговарајуће подешен. Део ове опреме могу чинити интерни елементи провере (нпр. стабилност сигнала или температуре) или додатни екстерни елементи који се повезују на етилометар, као што су оптички или електрични филтери или гасне смеше познате концентрације;
17) помак је промена показивања мерила за исту масену концентрацију алкохола која се дешава у одређеном временском периоду, за дату масену концентрацију алкохола у ваздуху;
18) ефекат памћења је разлика између резултата мерења узорака исте масене концентрације алкохола, када су између тих узорака уметнути узорци који садрже дефинисане више масене концентрације алкохола;
19) називни услови употребе су услови коришћења етилометра који дефинишу опсег вредности утицајних величина за које се очекује да наведене метролошке карактеристике етилометра испуњавају захтеве овог правилника;
20) усници су пратећа опрема етилометра и обезбеђују везу између уста испитаника и етилометра; 
21) инјектовање је процес уношења узорка испитног гаса у етилометар.
Други изрази који се употребљавају у овом правилнику, а нису дефинисани у ставу 1. овог члана, имају значење дефинисано законима којима се уређују метрологија и стандардизација.
Захтеви
Члан 4.
Захтеви за етилометре дати су у Прилогу 1 – Захтеви, који је одштампан уз овај правилник и чини његов саставни део. 
Мерне јединице
Члан 5.
Етилометар приказује резултате мерења у облику масене концентрације алкохола у јединици запремине издахнутог ваздуха. Резултат мерења може бити и одштампан и/или сачуван у меморији етилометра.
Масена концентрација алкохола изражава се у милиграмима по литру издахнутог ваздуха (mg/l).
Техничка документација 
Члан 6.
Произвођач етилометра сачињава техничку документацију која омогућава оцењивање усаглашености етилометра са захтевима из члана 4. овог правилника. Техничка документација прати сваки појединачни етилометар и штампана је на српском језику. 
Техничка документација садржи нарочито:
1) опис општег принципа мерења етилометра;
2) упутство за употребу етилометра;
3) најниже и највише температуре складиштења, као и друге релевантне механичке и електромагнетне услове средине;
4) радне услове;
5) време загревања након укључивања електричног напајања;
6) верзију софтвера етилометра;
7) услове за безбедан и сигуран рад.
Члан 7.
Систем за узорковање етилометра, укључујући и уснике, конструисан је тако да је онемогућено да испитаник удише контаминирани ваздух од претходне употребе етилометра, као и пролажење чврстих материја и капљица течности из издаха у етилометар.
Усници су засебно упаковани и користе се једнократно, за свако појединачно мерење.
Означавање
Члан 8.
На етилометар се постављају следећи натписи и ознаке:
1) службена ознака типа из уверења о одобрењу типа мерила;
2) пословно име, односно назив или знак произвођача;
3) година производње и серијски број етилометра; 
4) производна ознака етилометра (тип, односно модел етилометра);
5) серијски број;
6) мерни опсег;
7) подаци о електричном напајању;
a) у случају мрежног напајања: називне вредности напона, фреквенције и струје;
б) у случају напајања преко акумулатора возила: називну вредност напона акумулатора и снаге;
в) у случају унутрашњег батеријског напајања: тип и називну вредност напона батерије и струје;
8) температурни опсег околине.
Идентификација софтвера приказана је на показном уређају етилометра.
Уколико величина етилометра не дозвољава постављање свих наведених натписа и ознака, натписи и ознаке из става 1. тач. 6) и 8) овог члана навoде се у упутству за употребу. 
Члан 9.
Етилометар се оверава само ако је за то мерило издато уверење о одобрењу типа, у складу са прописом којим се уређују врсте мерила за које је обавезно оверавање и временски интервали њиховог периодичног оверавања.
Оверавање етилометара може бити прво, редовно или ванредно, у складу са законом којим се уређује метрологија.
Начин утврђивања испуњености захтева
Члан 10.
Испуњеност метролошких захтева утврђује се употребом референтних материјала – испитног влажног гаса (ваздуха) чија је масена концентрација алкохола у директној вези са масеном концентрацијом алкохола у воденом раствору алкохола кроз који се продувава ваздух. 
Однос масених концентрација алкохола у влажном гасу (ваздуху) и алкохола у воденом раствору дат је једначином: 
Cgas = 0,04145 * 10–3 * CH2O * e0,06583*t
где је: Cgas – масена концентрација алкохола у влажном гасу (ваздуху); 
CH2O – масена концентрација алкохола у воденом раствору алкохола; 
t – температура у степенима Целзијуса.
За t = 34 °C, једначина гласи:
Cgas = 0,38866 * 10–3 * CH2O
Испитивање типа етилометара
Члан 11.
Испитивање типа етилометра обухвата:
1) проверу упутства за употребу етилометра;
2) визуелни преглед етилометра;
3) испитивања тачности, поновљивости, помака мерила и ефекта памћења;
4) испитивања на утицаје од инјектовања, температуре средине, влажности ваздуха околне средине, ниског напона унутрашње батерије.
Начин испитивања типа етилометара, односно методе мерења и испитивања дати су у Прилогу 2 – Утврђивање испуњености захтева, који је одштампан уз овај правилник и чини његов саставни део.
Члан 12.
Оверавање етилометара обухвата:
1) визуелни преглед и проверу функционалности етилометра;
2) испитивање тачности етилометра.
Етилометри се оверавају појединачно.
Визуелним прегледом и провером функционалности из става 1. тачка 1) овог члана проверава се да ли је етилометар у потпуности у складу са уверењем о одобрењу типа мерила издатим за тај тип етилометра, односно да нема оштећења показног уређаја или других делова који могу утицати на функционалност етилометра.
Испитивање тачности из става 1. тачка 2) овог члана врши се на начин описан у подтачки 3.3.1.1. Прилога 2 овог правилника, тако да се испитивањем проверава испуњеност захтева за НДГ из пододељка 1.3. Прилога 1 овог правилника, када етилометар ради у референтним условима из тачке 3.2.1. Прилога 2 овог правилника, за прво, редовно и ванредно оверавање етилометра. 
Испитивање тачности из става 1. тачка 2) овог члана врши се у три тачке равномерно распоређене према мерном опсегу етилометра, уз обавезну проверу нуле етилометра. Приликом испитивања тачности етилометра за прво, редовно и ванредно оверавање користе се референтни раствори – влажни гасови чије масене концентрације одговарају гасовима број 1 и број 4 из Табеле 1 подтачке 3.3.1.1. Прилога 2 овог правилника, као и друга два влажна гаса чије масене концентрације одговарају средини и горњем делу мерног опсега етилометра.
Уколико се визуелним прегледом, провером функционалности и испитивањем тачности утврди да етилометар испуњава прописане метролошке захтеве, етилометар се жигоше у складу са законом којим се уређује метрологија, прописом донетим на основу тог закона и уверењем о одобрењу типа мерила издатим за тај тип етилометра.
Члан 13.
Произвођач етилометра обезбеђује заштитно жигосање свих делова етилометра који нису на други начин заштићени oд подешавања, односно замене делова којима би се утицало на метролошке карактеристике и интегритет софтвера етилометра. 
Уколико је етилометар опремљен филтером за ваздух, његова замена се врши тако да се не уништи жиг. Све друге врсте филтера налазе се унутар жигом заштићеног дела етилометра.
Начини и услови оверавања етилометара дати су у Прилогу 1 и Прилогу 2 овог правилника.
Прелазне и завршне одредбе
Члан 14.
Даном почетка примене овог правилника престају да важе Правилник о метролошким условима за етилометре („Службени лист СФРЈ”, број 42/91) и Метролошко упутство за преглед етилометара („Гласник СЗМДМ”, број 3/96).
Члан 15.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. априла 2015. године.
 
Број 110-00-135/2014-07
У Београду, 24. октобра 2014. године
Министар, 
Жељко Сертић, с.р. 
ПРИЛОГ 1
ЗАХТЕВИ
1. Метролошки захтеви
1.1. Мерни опсег
Мерни опсег етилометра je од 0,000 mg/l до најмање 2,000 mg/l. За мерене вредности једнаке или мање од 0,050 mg/l етилометар показује нулту вредност. У режиму одржавања ова функција етилометра се искључује.
Горња границa мерног опсега дефинисана је од стране произвођача.
Етилометар показује када је прекорачена горња граница мерног опсега.
1.2. Вредност подељка скале
У режиму мерења вредност подељка скале, односно вредност дигита на показном уређају етилометра мања је или једнака 0,01 mg/l. 
У режиму одржавања може бити омогућено приказивање вредности подељка скале, односно вредност дигита на показном уређају етилометра до 0,001 mg/l. Ова вредност подељка скале се користи за метролошку контролу етилометара.
Измерена вредност са три децимална места заокружује се на два децимална места (нпр. измерена вредност 0,427 mg/l заокружује се на 0,42 mg/l).
1.3. НДГ
НДГ приликом одобрења типа, првог оверавања и ванредног оверавања је ± 0,020 mg/l или ± 5% од референтне вредности масене концентрације алкохола, која год је од те две вредности већа, за опсег концентрација до 1,000 mg/l . 
За опсег концентрација преко 1,000 mg/l НДГ је: 

НДГ за етилометре у употреби, односно приликом периодичног оверавања је ± 0,030 mg/l или ± 7,5% од референтне вредности масене концентрације, која год је од те две вредности већа за опсег концентрација до 1,000 mg/l .
За опсег концентрација преко 1,000 mg/l НДГ је: 

1.4. Поновљивост 
Поновљивост мерења етилометра је изражена као експериментална стандардна девијација за дати број резултата мерења.
Експериментална стандардна девијација за све масене концентрације мања је или једнака једној трећини НДГ.
1.5. Помак
1.5.1. Помак нуле
Помак нуле који се мери у референтним условима дефинисаним у тачки 3.2.1. Прилога 2 овог правилника на 0,00 mg/l мањи је од 0,010 mg/l у току четири часа.
1.5.2. Помак на концентрацији од 0,40 mg/l
1.5.2.1. Краткотрајни помак
Краткотрајни помак показивања етилометра који се мери у референтним условима дефинисаним у тачки 3.2.1. Прилога 2 овог правилника на 0,40 mg/l мањи је од 0,010 mg/l у току четири часа. 
1.5.2.2. Дуготрајни помак
Дуготрајни помак показивања етилометра који се мери у референтним условима дефинисаним у тачки 3.2.1. Прилога 2 овог правилника на 0,40 mg/l мањи је од 0,020 mg/l у току два месеца.
1.6. Ефекат памћења 
Ефекат памћења при великим разликама у концентрацији као и при малим разликама у концентрацији приликом испитивања из тачке 3.3.3. Прилога 2 овог правилника мањи је од 0,010 mg/l.
1.7. Минимални захтеви за називне услове употребе
Етилометар је пројектован и произведен тако да његове грешке не прелазе НДГ дате у пододељку 1.3. овог прилога под следећим називним условима употребе:




a


Температура околине


најнижа


+ 5 оС за непреносиве етилометре
0 оС за преносиве етилометре
0 оС за ручне етилометре




највиша


+ 30 оС за непреносиве етилометре
+ 40 оС за преносиве етилометре
+ 40 оС за ручне етилометре




б


Релативна влажност


до 85 %, током два дана за преносиве и ручне етилометре




в


Напон интерне батерије


Сви напони између напона нових или свеже напуњених батерија, до најнижих напона при којима мерила правилно функционишу у оквиру НДГ, према спецификацијама датим од стране произвођача.




г


Напон акумулаторске батерије возила


12 V батерија


од 9 V до 16 V




24 V батерија 


од 16 V до 32 V




Одредбе овог пододељка примењују се посебно на сваки утицајни фактор и при сваком одређивању грешке.
1.8. Услови узорковања
Етилометар приказује поруку о грешци ако при издаху нису испуњени услови које је навео произвођач и који омогућавају мерење. Ови услови су у складу са следећим вредностима:
– запремина издаха: већа или једнака 1,2 l;
– повратни притисак: не прелази 25 hPa (при протоку од 12 l/min);
– проток: већи или једнак 6 l/min;
– време издаха: веће или једнако 5 s.
2. Технички захтеви
2.1. Показни уређај етилометра 
Показни уређај етилометра има скалу или дигитално показивање, при чему се измерена вредност исказује цифрама узастопно поређаним у истом низу.
Етилометар показује само крајњи резултат после завршеног циклуса мерења. Уређај за штампање приказује исти резултат као и показни уређај етилометра. Штампање резултата мерења није могуће пре завршетка циклуса мерења.
Очитавање резултата (на показном уређају, или као одштампан) је поуздано, лако и недвосмислено у нормалним условима коришћења.
У режиму мерења, етилометар приказује резултат са најмање два децимална места (нпр. измерена вредност 0,427 mg/l приказује се као 0,42 mg/l у режиму мерења) на која се заокружује.
У режиму одржавања резултат се приказује са најмање три децимална места (нпр. измерена вредност 0,427 mg/l приказује се као 0,427 mg/l у режиму одржавања).
Висина цифара на показном уређају је најмање:
– 5 mm за осветљене показне уређаје, и
– 10 mm у свим другим случајевима.
Ознаке мерних јединица, приказују се поред приказаног резултата мерења. Ознаке мерних јединица су висине најмање 3 mm. Ако приказане вредности нису осветљене, показни уређај има уређај за осветљење.
Етилометар је конструисан тако да се, када је резултат мерења нула, овакав резултат не може случајно протумачити као приказивање нуле које претходи мерењу.
Етилометар чува резултате који су читљиви и у доступном облику најмање 15 min после извршеног мерења.
Ако се друга мерења врше током овог периода, претходни резултат мора бити доступан без недвосмислености.
Ако овај услов може бити испуњен само штампањем резултата, недостатак папира у штампачу спречaва даља мерења. 
2.2. Заштита од злоупотребе
Делови етилометра у склопу уређаја за обраду примарног сигнала и показног уређаја који служе за подешавање метролошких карактеристика етилометра, пре свега његове осетљивости и нуле, нису приступачни кориснику.
Етилометар нема карактеристике које олакшавају злоупотребу приликом коришћења, било случајно или намерно, када се етилометар користи у складу са упутством произвођача, а могућност за злоупотребу је минимална. 
Етилометар је конструисан тако да је:
– онемогућено било какво подешавање без уклањања жига, осим у режиму одржавања (са ограниченим приступом);
– могућност измене софтвера у складу са тачком 2.4.2. овог прилога;
– ризик од намерног утицаја мобилног телефона или статичког магнета сведен на минимум;
– чување података складу са пододељком 2.5. овог прилога;
– приступ режиму одржавања ограничен само на овлашћена лица.
2.3. Повера функционалности етилометра
Приликом укључивања, етилометар аутоматски проверава исправност. Када се детектује квар или сигнал грешке, мерило даје поруку о грешци и не дозвољава даље мерење. 
Етилометар аутоматски проверава исправност пре сваког мерења и после било ког мерења чији је резултат ван мерног опсега.
2.3.1. Време загревања
Под референтним условима дефинисаним у тачки 3.2.1. Прилога 2 овог правилника, етилометар достиже режим мерења после периода загревања одређеног од стране произвођача (не већег од 15 min), након што је укључен, или за мање од 5 min након преласка из режима приправности у режим за мерење.
2.3.2. Приправност за мерење
Након успешне провере функционалности које обухвата и аутоматско подешавање помоћу уградног уређаја за аутоматску проверу, етилометар означава да је спреман за узорковање и остаје приправан да прихвати издах испитаника у времену од најмање једног минута.
Етилометар показује да је спреман за почетак мерења и не обавља мерења све док није спреман да то и учини. Када после наведеног временског периода мерило више није спремно да врши мерења, оно то јасно показује.
Етилометар прати континуитет издаха у називним условима употребе и показује ако је проток ваздуха приликом издаха прекинут између почетка и краја узорковања. Сигнал (нпр. звучни) показује континуитет издаха. Издах се прекида уколико је проток испод протока који је наведен у пододељку 1.8. овог прилога.
2.3.3. Континуитет узорковања (издисања)
Етилометар је опремљен функцијом која аутоматски прати континуитет узорковања у називним условима употребе и указује на прекид у издисању између почетка и краја узорковања. 
Сматра се да је издисање имало прекид уколико је проток гаса мањи од протока који је дефинисан у пододељку 1.8. овог прилога. 
2.4. Софтвер 
2.4.1. Идентификација софтвера
Софтвер етилометра је јасно идентификован (нпр. последњим контролним збиром – checksum). Идентификација софтвера и начини идентификације софтвера наводе се у уверењу о одобрењу типа етилометра. 
Идентификација софтвера нераскидиво је повезана са самим софтвером и приказана, или одштампана путем команди или на дисплеју током поступка покретања или укључивања етилометра.
2.4.2. Заштита од злоупотребе
Софтвер се заштићује од неовлашћених измена, учитавања или промена замењивањем меморијског уређаја. Заштита софтвера састоји се од жигосања, механичком, електронском или шифрованом заштитом, или на други начин којим се онемогућавају неовлашћене измене или о њима остаје траг.
Преко корисничког интерфејса активирају се само јасно документоване функције, тако да се не олакшава злоупотреба.
За потребе поступка одобрења типа, произвођач етилометра наводи и документује све програмске функције које могу бити активиране преко корисничког интерфејса. Не постоје скривене функције. Произвођач потврђује комплетност документације ових функција.
Параметри који одређују законски релевантне карактеристике етилометара заштићују се од неовлашћене измене. За потребе оверавања, етилометар има могућност приказивања или штампања важећих подешавања параметара.
2.5. Трајни запис резултата мерења
2.5.1. Уређај за штампање
Етилометри могу бити опремљени уређајем за штампање.
Штампани подаци садрже нарочито:
– резултат мерења и мерне јединице;
– бројне вредности резултата мерења, када се штампа на претходно одштампаним обрасцима;
– време и датум извршеног мерења.
Када је ознака мерне јединице претходно одштампана на обрасцу, дефинише се посебан папир за дати штампач.
Најмања висина одштампаних карактера је 2 mm.
Наjмањи подељак скале који се штампа је 0,01 mg/l у режиму мерења, а 0,001 mg/l у режиму одржавања.
Одштaмпани резултат мерења се не разликуje од резултата приказаног на показном уређају етилометра.
Штампач је опремљен контролним уређајем који омогућава проверу његове функционалности, и упозорава на евентуалне недостатке, спречавајући приказивање резултата мерења. Провера функционалности штампача обухвата нарочито:
– присуство папира и тонера (уколико је применљиво);
– електронска контролна кола (изузев самих кола за покретање штампача).
2.5.2. Чување података
Ускладиштене мерене вредности праћене су осталим подацима неопходним за даљу законску контролу.
Подаци су софтверски заштићени тако да гарантују аутентичност, интегритет и ако је потребно тачност информација везаних за време извршеног мерења.
Софтвер проверава време мерења, аутентичност и комплетност података. Уколико се детектује нерегуларност, подаци се одбацују или означавају као неупотребљиви.
Шифре за заштиту података су тајне и обезбеђене у самом етилометру. Ове шифре се могу учитати или очитати једино када је жиг уништен.
2.5.3. Аутоматско складиштење података
Након завршетка мерења, добијени подаци се аутоматски складиште. Када је коначна вредност добијена прорачуном, сви подаци неопходни за прорачун су ускладиштени заједно са коначним резултатом.
Уређај за складиштење података има одрживост која је довољна да складиштени подаци не могу бити оштећени под нормалним условима складиштења. Уређај има довољно меморијског простора за било коју могућу примену.
Ускладиштени подаци могу бити уклоњени када више нису потребни, односно када је меморија пуна, под следећим условима:
– подаци се бришу по истом редоследу како су унети уз поштовање правила дефинисаних за дату примену;
– брисање се врши аутоматски или ручно уз специфична права приступа.
2.6. Уређај за сигнализацију
Ручни и преносиви етилометри имају уређај за сигнализацију са звучним или светлосним сигналима. Овај уређај:
– означава спремност етилометра да прими нови узорак, односно да почне нови циклус мерења;
– контролише узимање узорка (континуитет и јачину издисања испитаника током узорковања);
– упозорава када се прекорачи горња граница мерног опсега. 
2.7. Кућиште 
Делови етилометра израђени су од материјала који обезбеђује њихову постојаност под називним условима употребе етилометра. Кућиште етилометра израђено је тако да његови делови буду заштићени од спољашњих удара, прашине и влаге.
ПРИЛОГ 2
УТВРЂИВАЊЕ ИСПУЊЕНОСТИ ЗАХТЕВА
1. Практична упутства
У циљу минимизирања грешке мерења, произвођач етилометра или подносилац захтева за испитивање типа пре почетка испитивања може подесити узорак који се подноси за испитивање типа мерила. Након почетка испитивања типа етилометра па до завршетка испитивања, не врше се подешавања мерила. 
2. Метролошка контрола 
2.1. Узорци етилометра поднети за испитивања типа
Произвођач, за потребе испитивања типа, обезбеђује најмање један етилометар са упутством за употребу и пратећом опремом прописаном у члану 7. овог правилника.
2.2. Техничка документација
Техничка документација која се доставља за потребе испитивања типа етилометра садржи нарочито:
1) опис општег принципа мерења етилометра;
2) листу најважнијих саставних делова етилометра, нарочито електронских и других битних компонената, са њиховим најзначајнијим карактеристикама;
3) техничке цртеже етилометра;
4) електричне, односно електронске шеме етилометра;
5) захтеве за инсталацију етилометра;
6) план обезбеђења метролошких параметара етилометра којe се постиже жигосањем;
7) изглед показног уређаја;
8) начин приказа резултата испитивања утицаја сметњи, употреба тих резултата и њихов однос према параметрима који се мере;
9) опште информације о софтверу;
10) податке и друге информације које указују да перформансе етилометра испуњавају захтеве овог правилника.
Приликом испитивања типа етилометра упутство за употребу етилометра се прегледа у погледу његове потпуности и јасноће описа поступка мерења.
Уколико је етилометар опремљен уређајем за штампање, произвођач наводи информације о квалитету папира који се користи за штампање према захтевима датим у тачки 2.5.1. Прилога 1 овог правилника.
3. Преглед и испитивања
Под прегледом и испитивањем етилометара подразумевају се визуелни преглед и испитивања метролошких карактеристика.
3.1. Визуелни преглед
Приликом испитивања типа, етилометар се визуелно прегледа према спецификацијама произвођача како би се утврдило да су испуњени захтеви из одељка 2. Прилога 1 овог правилника. Овом приликом прегледа се и пратећа документација, у односу на:
1) мерне јединице и број приказаних децималних места;
2) мерни опсег;
3) вредност најмањег подељка;
4) начин приказивања резултата мерења;
5) уређаје за подешавање;
6) заштиту од злоупотребе;
7) уређаје за проверу;
8) заштиту од спољашњих утицаја;
9) софтвер;
10) штампач (колико је применљиво);
11) чување резултата мерења;
12) пренос података;
13) натписе и ознаке;
14) упутства за употребу; 
15) жигосање;
16) погодност за испитивање.
3.2. Процедуре испитивања метролошких карактеристика
Овим прилогом је одређен програм испитивања перформанси намењен да обезбеди да етилометри функционишу на предвиђени начин у дефинисаном окружењу и под одређеним условима. Свако испитивање приказује, где је то погодно, референтне услове под којима се одређује сопствена грешка.
Када се процењује ефекат једне утицајне величине или сметње, све остале утицајне величине и сметње одржавају се релативно константним, на вредностима блиским референтним условима.
Током испитивања етилометар је стабилно подешен у складу са спецификацијама произвођача. Уколико произвођач није препоручио време загревања, претпоставља се да су резултати тачни одмах након укључења уређаја.
При испитивању показивач етилометра се, уколико је то могуће, подешава на резолуцију од 0,001mg/l.
При испитивању типа етилометара користе се референтни материјали – испитни влажни гас (ваздух) са тачно одређеном масеном концентрацијом алкохола у складу са захтевима подтачке 3.2.1.2. овог прилога.
3.2.1. Референтни услови
Референтни услови за етилометре су:
а) Температура околине (Тref): 23 oC ± 5 oC
б) Релативна влажност (RHref): 50% ± 30% 
в) Атмосферски притисак: притисак амбијента у оквиру наведених радних услова.
Током сваког испитивања при референтним условима, температура, релативна влажност ваздуха и атмосферски притисак не варирају за више од 5 oC, 10% и 20 hPa у наведеним границама опсега. Напон и фреквенција напајања, уколико је применљиво, одржавају се на називним вредностима.
3.2.1.1. Апаратура који испоручује испитни влажни гас
Апаратура која се користи за производњу и испоручивање испитног узорка влажног гаса (ваздуха) мора испоручивати циљну вредност масене концентрације са мерном несигурношћу (израженом са нивоом поверења од приближно 95% израчунатом са k = 2) мањом или једнаком једној трећини НДГ.
Због оптималног искоришћења како референтних раствора тако и искоришћења апаратуре, испитивања се спроводе са највећом учестаношћу коју дозвољава етилометар.
3.2.1.2. Референтне вредности карактеристика испитног влажног гаса
Испитни влажни гас који се континуално уводи у етилометар је окарактерисан следећим вредностима параметара: 
а) испоручена запремина: 2 l ± 0,3 l;
б) укупно време увођења узорка у етилометар: 5 s ± 0,5 s;
в) врста профила уношења: константан проток;
г) релативна влажност гаса: 95% ± 5% (без кондензације);
д) температура гаса: 34 oC ± 0,5 oC;
ђ) носећи гас: ваздух. 
3.3. Грешке под називним условима употребе
Тип етилометра испуњава захтеве наведене у Прилогу 1 овог правилника уколико прође испитивања потврђујући да грешка етилометра не прелази НДГ првог оверавања дефинисану у пододељку 1.3. Прилога 1 овог правилника, под референтним условима датим у тачки 3.2.1. овог прилога.
Услови који се морају остварити током испитивања су константно електрично напајање у периоду дужем од времена загревања етилометра након укључивања, и одржавање етилометра укљученог током испитивања.
За време испитивања узорак етилометра за испитивање типа се не подешава.
Информације које се записују за време вршења испитивања су:
1) датум и време;
2) температура;
3) релативна влажност ваздуха;
4) вредности мерене величине;
5) показивање мерила;
6) грешке.
3.3.1. Испитивање тачности и поновљивости
3.3.1.1. Испитивање тачности
Сагласност са захтевима из Прилога 1 овог правилника за НДГ утврђује се најмање у називним вредностима приликом испитивања типа, које су наведене у Табели 1 овог прилога.
Табела 1




Број испитног гаса


Масена концентрација (mg/L)






1


0,00 




2


0,10




3


0,25




4


0,40




5


0,70




6


0,95




7


1,50




8


1,95




9


Уколико је горња граница опсега коју наводи произвођач већа од 2 mg/l, масена концентрација испитног влажног гаса је једнака 90% вредности горње границе опсега




Приликом оверавања мерила користе се испитни гасови чије су масене концентрације прописане у члану 12. став 4. овог правилника. 
Врши се најмање 15 поновљених мерења са сваком масеном концентрацијом испитног влажног гаса. За сваку масену концентрацију испитног гаса, сваки од 15 резултата мерења мора имати мању вредност од НДГ дефинисане у пододељку 1.3. Прилога 1 овог правилника.
3.3.1.2. Испитивање поновљивости
Испитивање поновљивости врши се најмање са 15 поновљених мерења са сваком масеном концентрацијом испитног влажног гаса. Поновљивост резултата које етилометар приказује изражава се као експериментална стандардна девијација за дати број резултата мерења.
Експериментална стандардна девијација рачуна се према формули:

где је:
n – број поновљених мерења за дату масену концентрацију,
 – i-то мерење (од укупно n мерења) за дату масену концентрацију,
 – аритметичка средина вредности n мерења,
3.3.2 Помак (drift)
Сагласност са захтевима испитује се уз помоћ следећих масених концентрација испитних гасова:
– помак нуле: испитни гас број 1;
– помак при 0,4 mg/l: испитни гас број 4.
Поступак испитивања помака етилометра обухвата вршење 10 узастопних мерења и након периода времена дефинисаног у пододељку 1.5. Прилога 1 овог правилника вршење додатних 10 узастопних мерења.
За свако испитивање помака, разлика између средњих вредности две серије мерења испуњава захтеве наведене у пододељку 1.5. Прилога 1 овог правилника.
За време вршења испитивања помака етилометра могу се вршити и друга испитивања мерила.
3.3.3 Ефекат памћења 
– Ефекат памћења при великим разликама у масеној концентрацији
Етилометар се подвргава почетном испитивању које подразумева 10 мерења уз коришћење испитног гаса број 2 и израчунава се средња вредност резултата. Након тога етилометар се подвргава 10 пута следећем циклусу мерења:
– Једно мерење уз коришћење испитних гасова бр. 7 и 8;
– Једно мерење уз коришћење испитног гаса број 2.
Сваки појединачни резултата је мањи од вредности НДГ дефинисаној у пододељку 1.3. Прилога 1 овог правилника.
Израчунава се средња вредност 10 мерења испитним гасом број 2 за време циклуса. 
За испитни гас број 2 разлика између две израчунате средње вредност резултата је мања од границе дефинисане у пододељку 1.6. Прилога 1 овог правилника.
Уколико је горња граница мерног опсега етилометра већа од 2 mg/l, уместо гаса број 7 користи се гас број 8.
– Ефекат памћења при малим разликама у масеној концентрацији
Етилометар се подвргава почетном испитивању које подразумева десет мерења уз коришћење испитног гаса број 3 и израчунава се средња вредност резултата. Након тога етилометар се 10 пута подвргава следећем циклусу мерења:
– Једно мерење уз коришћење испитног гаса број 4;
– Једно мерење уз коришћење испитног гаса број 3.
Сваки појединачни резултата је мањи од вредности НДГ дефинисаној у пододељку 1.3 Прилога 1 овог правилника.
Израчунава се средња вредност десет мерења испитним гасом број 3. за време циклуса. 
За испитни гас број 3. разлика између две израчунате средње вредности резултата је мања од границе дефинисане у пододељку 1.6. Прилога 1 овог правилника.
3.3.4. Утицајне величине од услова уношења узорка (инјектирања)
За свако испитивање врши се десет мерења уз коришћење испитног гаса број 4. Свако од ових 10 мерења има резултат који испуњава услове дате у у пододељку 1.3 Прилога 1 овог правилника. 
Свако испитивање карактеришу три параметра:
– испоручена запремина; 
– трајање инјектирања;
– варијације притиска у функцији времена;
а) Утицај испоручене запремине и трајања издаха
Прво испитивање:
– Испоручена запремина: 1,5 l ± 0,1 l;
– Трајање инјектирања: 5 s ± 0,5 s;
– Варијације притиска у функцији времена: без варијација.
Друго испитивање:
– Испоручена запремина: 4,5 l ± 0,3 l;
– Трајање инјектирања: 15 s ± 0,5 s;
– Варијације притиска у функцији времена: без варијација.
б) Утицај протока гаса и трајања инјектирања
Прво испитивање:
– Испоручена запремина: 1,5 l ± 0,1 l;
– Трајање инјектирања: 10 s ± 0,5 s;
– Варијације притиска у функцији времена: без варијација.
Друго испитивање:
– Испоручена запремина: 3 l ± 0,2 l;
– Трајање инјектирања: 15 s ± 0,5 s;
– Варијације притиска у функцији времена: без варијација.
Треће испитивање:
– Испоручена запремина: 4,5 l ± 0,3 l;
– Трајање инјектирања: 7,5 s ± 0,5 s;
– Варијације притиска у функцији времена: без варијација.
в) Утицај промене протока током издисања
Прво испитивање:
– Испоручена запремина: 3 l ± 0,2 l;
– Проток гаса: 0,6 l/s;
– Варијације протока гаса у функцији времена: без варијација.
Друго испитивање:
– Испоручена запремина: 3 l ± 0,2 l;
– Варијације протока гаса у функцији времена: почетни проток је 0,6 l/s у времену од 1,5 s, затим у времену од 1,5 s до 5 s опада до вредности од 0,2 l/s и након 5 s остаје константан на вредности од 0,2 l/s до завршетка инјектирања;
г) Утицај прекида у протоку издаха;
Прво испитивање:
– Инјектовање гаса које је под референтним условима датим у подтачки 3.2.1.2 се зауставља 1 s ± 0,5 s након почетка инјектовања. Проток је 0,4 l/s.
Друго испитивање:
– Инјектовање гаса које је у трајању од најмање 15 l/s мора бити заустављено на 6 s ± 1 s након почетка инјектовања. Проток је 0,2 l/s.
Треће испитивање
– Верификација завршетка детекције издаха. Инјектовање гаса се са протока од 0,15 l/s смањи на 0,03 l/s. 
Четврто испитивање
– Краткотрајни прекид протока. Инјектовање при условима протока дефинисаним у подтачки 3.2.1.2 овог прилога се зауставља на кратак период (на пр. 0,5 s) а затим се настави.
За ова четири испитивања етилометар не сме да прикаже никакву измерену вредност.
3.3.5. Топлота (суво загревање)
Ова метода испитивања примењује се у циљу оцене усаглашености са захтевом датим у пододељку 1.7 а) Прилога 1 овог правилника, под условима високе температуре околине.
Испитивање се спроводи у складу са SRPS EN 60068-2-2:2008 и SRPS EN 60068-3-1:2012.
Поред информација наведених у референтним стандардима, спроводи се и скраћени поступак испитивања:




Предуслови


Озбезбеђено и укључено напајање уређаја за период времена једнак или већи периоду загревања дефинисаном од стране произвођача




Статус испитиваног узорка


Уређај мора бити укључен за време испитивања




Стабилизација


Два сата на свакој температури у условима ваздуха амбијента




Температура


Висока вредност температуре дефинисана у пододељку 1.7 а) Прилога 1 овог правилника. 




Температурна секвенца


Референтна температура,
Специфицирана температура




Поступак испитивања 


Етилометар који је предмет испитивања не сме бити накнадно подешаван током испитивања.
Након стабилизације на одговарајућој температури, извршити 5 мерења коришћењем испитног гаса бр. 4 дефинисаног у подтачки 3.3.1.1 овог прилога и под условима дефинисаним у одељку пододељку 1.7 а) Прилога 1 овог правилника и забележити:
a) датум и време; 
б) температуру; 
в) релативну влажност; 
г) мерене величине; 
д) показивања;
ђ) грешке;
е) функционалности. 




Највеће дозвољене промене


Све функције се морају извршавати како је предвиђено. Све грешке морају бити унутар граница НДГ дефинисаних у пододељку 1.3 Прилога 1 овог правилника




3.3.6. Хладноћа
Ова метода испитивања се примењује у циљу оцене усаглашености са захтевом датим у пододељку 1.7 а) Прилога 1 овог правилника под условима хладноће (ниске температуре околине).
Испитивање се спроводи у складу са SRPS EN 60068-2-2:2008 и SRPS EN 60068-3-1:2012.
Поред информација наведених у референтним стандардима, спроводи се и скраћени поступак испитивања:




Предуслови


Озбезбеђено и укључено напајање уређаја за период времена једнак или већи периоду загревања дефинисаном од стране произвођача




Статус испитиваног узорка


Уређај мора бити укључен за време испитивања




Стабилизација


Два сата на свакој температури у условима ваздуха амбијента




Температура


Ниска температура дефинисана у пододељку 1.7 а) Прилога 1 овог правилника 




Температурна секвенца


Референтна температура,
Специфицирана температура




Поступак испитивања 


Етилометар који је предмет испитивања не сме бити накнадно подешаван током испитивања.
Након стабилизације на одговарајућој температури, извршити 5 мерења коришћењем испитног гаса број 4 дефинисаног у подтачки 3.3.1.1 овог прилога и под условима дефинисаним у пододељку 1.7 а) Прилога 1 овог правилника, и забележити:
a) датум и време; 
б) температуру; 
в) релативну влажност; 
г) мерене величине;
д) показивања; 
ђ) грешке;
е) функционалности. 




Највеће дозвољене промене


Све функције се морају извршавати како је предвиђено. Све грешке су унутар граница НДГ дефинисаних у пододељку 1.3 Прилога 1 овог правилника




3.3.7. Влажна топлота, равнотежно стање (некондензујуће)
Ово испитивање се примењује у циљу оцене усаглашености са захтевом датим у пододељку 1.7 б) Прилога 1 овог правилника под условима влажне околине, без кондензације.
Испитивање се спроводи у складу са SRPS EN 60068-2-78:2008. 
Поред информација наведених у референтним стандардима, спроводи се и скраћени поступак испитивања:




Предуслови


Озбезбеђено и укључено напајање уређаја за период времена једнак или већи периоду загревања дефинисаном од стране произвођача




Статус испитиваног узорка


Уређај мора бити укључен за време испитивања. Са испитиваним узорком се мора руковати тако да се на њему не појави никаква кондензована вода 




Поступак испитивања 


Етилометар који је предмет испитивања не сме бити накнадно подешаван током испитивања.
Етилометар се одржава у условима дефинисаним у пододељку 1.7 б) Прилога 1 овог правилника. Након овог периода и даље под истим условима извршити 5 мерења коришћењем испитног гаса број 4 дефинисаног у подтачки 3.3.1.1 овог прилога и забележити:
a) датум и време;
б) температуру; 
в) релативну влажност; 
г) мерене величине; 
д) показивања; 
ђ) грешке;
е) функционалности. 




Највеће дозвољене промене


Грешка етилометра се одређује једанпут дневно под условима испитивања и на крају испитивања након периода паузе од једног сата. 
Све грешке морају бити унутар граница НДГ дефинисаних у пододељку 1.3 Прилога 1 овог правилника




3.3.8. Низак напон унутрашње батерије
Ова метода испитивања се примењује у циљу оцене усаглашености са захтевом датим у пододељку 1.7 в) Прилога 1 овoг правилника када је напајање етилометра обезбеђено помоћу унутрашње батерије.
Поступак испитивања укратко:




Предуслови


Озбезбеђено и укључено напајање уређаја за период времена једнак или већи периоду загревања дефинисаним од стране произвођача




Статус испитиваног узорка


Уређај мора бити укључен за време испитивања.




Најнижи ниво напона испитивања


Најнижи напон при коме испитивани етилометар ради исправно дефинисан од стране произвођача




Поступак испитивања


Испитивање се састоји у излагању специфичним условима батерије за период времена довољан да се постигне температурна стабилност и изврше потребна мерења. 
Секвенца испитивања: 
Стабилисати напајање на напону унутар дефинисаних граница и успоставити режим мерења.
 Након периода стабилизације на одговарајућем напону извршити пет мерења коришћењем испитног гаса број 4 дефинисаног у подтачки 3.3.1.1. овог прилога и забележити:
a) датум и време; 
б) температуру;
в) напон напајања; 
г) режим мерења; 
д) показивања; 
ђ) грешке;
е) функционалности. 
Смањити напон напајања испитиваног етилометра док испитивани етилометар јасно не престане да исправно функционише у складу са спецификацијама и метролошким захтевима и забележити следеће податке: 
a) напон напајања; 
б) показивања; 
в) грешке; 
г) друге битне одзиве инструмента.




Највеће дозвољене промене


Све функције се морају извршавати како је предвиђено. Све грешке морају бити унутар граница НДГ дефинисаних у пододељку 1.3. Прилога 1 овог правилника




Напомена


Уколико се за испитивање користи алтернативни извор напајања за симулацију батерије (стандардни извор напајања са довољним струјним капацитетом), битно је да се унутрашња импеданса датог типа батерије такође симулира