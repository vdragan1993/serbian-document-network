Редакцијски пречишћен текст
 
 
На основу члана 13. став 1. тачка 1), члана 43. ст. 2. и 3, члана 45. став 3. члана 52. ст. 3. и 4. и члана 74. Закона о запошљавању и осигурању за случај незапослености („Службени гласник РС”, бр. 36/09, 88/10 и 38/15), члана 33. став 3. Закона о професионалној рехабилитацији и запошљавању особа са инвалидитетом („Службени гласник РС”, бр. 36/09 и 32/13) и члана 14. Статута Националне службе за запошљавање („Службени гласник РС”, бр. 2/10, 43/11, 16/12 и 90/15),
Управни одбор Националне службе за запошљавање, на 11. седници одржаној 8. децембра 2015. године, доноси
ПРАВИЛНИК
о критеријумима, начину и другим питањима од значаја за спровођење мера активне политике запошљавања
"Службени гласник РС", бр. 102 од 11. 
				децембра 2015, 5 од 25. јануара 2017.
 
Део први 
ОСНОВНЕ ОДРЕДБЕ
Члан 1.
Овим правилником ближе се уређују критеријуми, начин и друга питања од значаја за спровођење мера активне политике запошљавања од стране Националне службе за запошљавање (у даљем тексту: Национална служба), у складу са законом и Националним акционим планом запошљавања (у даљем тексту: Акциони план).
Члан 2.
Национална служба спроводи активну политику запошљавања, која представља систем планова, програма и мера усмерених ка повећању запослености и смањењу незапослености, утврђених у складу са законом, Акционим планом као основним инструментом активне политике запошљавања и другим прописима.
Национална служба може спроводити и мере активне политике запошљавања путем пројектних активности које се реализују у сарадњи са домаћим и међународним организацијама и институцијама.
Члан 3.
Мере активне политике запошљавања ближе уређене овим правилником које спроводи Национална служба су:
– посредовање у запошљавању лица која траже запослење;
– професионална оријентација и саветовање о планирању каријере;
– субвенције за запошљавање;
– подршка самозапошљавању;
– додатно образовање и обука;
– подстицаји за кориснике новчане накнаде;
– јавни радови;
– мере активне политике запошљавања особа са инвалидитетом и
– друге мере усмерене ка запошљавању и повећању запошљивости лица која траже запослење, које се могу креирати на годишњем нивоу Акционим планом, у зависности од потреба тржишта рада.
Овим правилником ближе се уређује и исплата новчане накнаде у једнократном износу.
Члан 4.
Корисници мера активне политике запошљавања које спроводи Национална служба су: лица која траже запослење и послодавци (у даљем тексту: корисници).
Део други
КРИТЕРИЈУМИ ЗА СПРОВОЂЕЊЕ МЕРА АКТИВНЕ ПОЛИТИКЕ ЗАПОШЉАВАЊА
1. Посредовање у запошљавању лица која траже запослење
Члан 5.
Посредовањем у запошљавању, сматрају се послови повезивања лица које тражи запослење са послодавцем, ради заснивања радног односа или друге врсте радног ангажовања.
У поступку посредовања у запошљавању незапослени има предност над лицем које тражи промену запослења и другим лицем које тражи запослење.
Члан 6.
Послови посредовања у запошљавању, обухватају све активности које претходе повезивању лица које тражи запослење са послодавцем, ради заснивања радног односа или друге врсте радног ангажовања:
– обављање индивидуалног разговора са лицем које тражи запослење;
– вршење процене запошљивости лица и утврђивање индивидуалног плана запошљавања;
– организовање обука за активно тражење посла;
– успостављање контаката са послодавцима и предузимање активности у циљу задовољења исказаних потреба послодаваца;
– прелиминарну селекцију лица која траже запослење;
– организовање групног информисања;
– организовање сајмова запошљавања;
– спровођење међурегионалног посредовања;
– оглашавање исказаних потреба послодаваца за запошљавањем.
Члан 7.
Током индивидуалног разговора лице које тражи запослење информише се о стању и кретању на тржишту рада, могућностима запошљавања, правима и обавезама на евиденцији Националне службе, мерама активне политике запошљавања и саветује о другим чињеницама битним за повећање запошљивости и запошљавање.
Индивидуалним разговором дефинишу се професионални циљеви у складу са стањем на тржишту рада и потребом за укључивање у мере активне политике запошљавања, као и занимања за која ће се посредовати, а која одговарају потребама, квалификацијама, радном искуству и способностима лица.
Информације из става 1. овог члана које се односе на основне информације о правима и обавезама тражилаца запослења, као и мерама активне политике запошљавања, лице може добити путем брошура, информатора и слично или путем групног информисања већег броја лица истовремено, а након пријављивања на евиденцију.
Члан 8.
Лице које се на основу самопроцене, током индивидуалног разговора, изјасни да је у могућности да самостално пронађе запослење, без подршке Националне службе кроз укључивање у мере активне политике запошљавања, не укључује се у исте.
Уколико се лице у било ком тренутку, изјасни да више није у могућности да самостално пронађе запослење, запослени у Националној служби који обавља саветодавне послове дужан је да изврши процену његове запошљивости, на основу које се дефинишу активности и мере које ће Национална служба предузети како би лицу пружила подршку и помоћ у циљу запошљавања.
Члан 9.
У циљу повећања делотворности услуга у посредовању у запошљавању, саветодавне активности које се предузимају ради запошљавања, усмерене су искључиво на активне тражиоце запослења за које је, извршеном проценом запошљивости, утврђено постојање потребе за пружањем помоћи и подршке Националне службе.
Члан 10.
Процена запошљивости лица представља анализу карактеристика тражиоца запослења, које су релевантне за његово запошљавање и укључивање у мере активне политике запошљавања и потреба тржишта рада, на основу које се може утврдити врста и ниво потребне помоћи лицу и утврдити индивидуални план запошљавања.
Члан 11.
Индивидуални план запошљавања је документ који садржи податке о лицу које тражи запослење, занимањима у којима тражи запослење, активностима које ће предузети у циљу запошљавања, као и мере у које ће се укључити ради запошљавања.
Индивидуални план запошљавања се утврђује са незапосленим и по потреби са другим лицем које тражи запослење, тако што се дефинишу професионални циљеви у складу са стањем на тржишту рада и сагледаним потребама за укључивањем лица у мере активне политике запошљавања, као и занимања у којима се лицу може посредовати, а која одговарају потребама, квалификацијама, способностима и другим карактеристикама лица релевантним за обављање посла.
Са лицем из члана 8, а које се, на основу самопроцене, током индивидуалног разговора, изјаснило да је у могућности да самостално пронађе запослење, без подршке Националне службе кроз укључивање у мере активне политике запошљавања, индивидуалним планом запошљавања утврђују се активности за које је лице сагласно да их може самостално предузимати у циљу запошљавања.
Индивидуални план запошљавања, као и процена запошљивости подлеже измени најмање једном у шест месеци, у циљу прилагођавања потребама тржишта рада и карактеристикама незапосленог.
Са незапосленим, за кога се на основу процене запошљивости током индивидуалног разговора и приложене документације оцени да је привремено спречен за рад, не утврђује се индивидуални план и не укључује се у мере активне политике запошљавања док трају разлози спречености.
Члан 12.
Национална служба организује обуке за активно тражење посла у циљу превенције дугорочне незапослености, за незапослена и друга лица за која се процени да им је потребна подршка да овладају техникама активног тражења посла.
Обука из става 1. овог члана се изводи према стандардима дефинисаним приручником или другим упутством за ове намене.
За време трајања обуке из става 1. овог члана, незапослени има право на предвиђене уџбенике, односно радни материјал и на трошкове превоза, у складу са Програмом рада Националне службе.
Члан 13.
Национална служба организује обуке у клубовима за тражење посла за незапослена и друга лица за која се процени да им је неопходна интензивнија припрема ради овладавања техникама активног тражења посла.
Обука из става 1. овог члана се изводи према стандардима дефинисаним приручником или другим упутством за ове намене.
За време трајања обуке из става 1. овог члана, незапослени има право на предвиђене уџбенике, односно радни материјал и на трошкове превоза, у складу са Програмом рада Националне службе.
Члан 14.
Послови прелиминарне селекције тражилаца запослења по исказаној потреби послодавца за запошљавањем подразумева избор лица према дефинисаним условима и критеријумима послодавца за запошљавање/радно ангажовање на конкретном радном месту.
Национална служба је дужна да на захтев послодавца упути лице чији профил, компетенција и професионална интересовања одговарају захтеву послодавца, односно врсти посла за које се посредује у запошљавању и које исказује спремност за прихватање конкретне понуде.
Уколико се на основу података са евиденције утврди да нема лица која одговарају захтеву послодавца, послодавцу се нуди могућност међурегионалног посредовања, организације обуке, оглашавања исказане потребе путем различитих медија, као и алтернативни профили кандидата у складу са исказаном потребом.
Члан 15.
Национална служба врши прелиминарну селекцију лица ради укључивања у мере активне политике запошљавања.
Прелиминарна селекција, у циљу избора лица за укључивање у мере активне политике ради запошљавања, радног ангажовања или стручног оспособљавања, покреће се на захтев послодавца.
Приликом вршења прелиминарне селекције, поред услова који се односе на потребан профил и услове рада, као обавезни критеријуми за избор лица узимају се и услови дефинисани јавним позивом.
У поступку прелиминарне селекције из става 1. овог члана приоритет имају лица из категорије теже запошљивих, у складу са Акционим планом.
Прелиминарна селекција тражилаца запослења се врши и приликом укључивања лица у остале мере активне политике запошљавања, као што су обуке за тржиште рада, обуке за активно тражење посла и друге мере усмерене ка повећању запошљивости лица у организацији Националне службе и осталих партнера на тржишту рада.
Члан 16.
Лице које тражи запослење упућено послодавцу ради заснивања радног односа или друге врсте радног ангажовања у обавези је да се јави послодавцу одређеног дана и у договорено време.
Лице из става 1. овог члана, које је из оправданих разлога спречено да се јави послодавцу у обавези је да благовремено, односно најкасније по престанку разлога спречености обавести послодавца и Националну службу.
Члан 17.
Оправданим разлозима спречености јављања послодавцу из члана 16. став 2. овог правилника, или за прихватање понуђеног посредовања за одговарајуће запослење сматрају се:
– здравствена неспособност лица које тражи запослење или чланова његове уже породице, односно домаћинства;
– смртни случај члана уже породице, односно домаћинства лица које тражи запослење;
– ако је понуђено запослење у месту удаљеном више од 50 километара од места пребивалишта лица која тражи запослење;
– други разлози настали без кривице и воље лица које тражи запослење.
Оправданим разлогом сматра се и одбијање понуђеног запослења ван места пребивалишта од стране мајке са дететом до седам година живота, труднице, самохраног родитеља са дететом до десет година живота и родитеља детета са сметњама у развоју.
Национална служба на основу приложених доказа о разлозима нејављања врши оцену оправданости разлога из ст. 1. и 2. овог члана и у случају да разлози нису оправдани, лице се брише са евиденције.
Оправданост разлога утврђени ставом 1. и 2. овог члана цене се и у случају неизвршавања осталих обавеза активног тражења запослења.
Члан 18.
Потреба послодавца за запошљавањем може бити оглашена на огласним таблама у просторијама Националне службе, публикацији Послови или на Интернет сајту Националне службе, уколико је послодавац исказао заинтересованост за пружањем ове услуге.
Послодавац може, уз сагласност Националне службе, да потребу за запошљавањем самостално постави на Интернет сајт Националне службе и да самостално, или уз помоћ Националне службе изврши избор лица регистрованих у бази на сајту.
Члан 19.
Групно информисање јесте разговор послодавца са већим бројем лица која траже запослење, прелиминарно селектованих у складу са потребама послодавца, ради представљања понуде слободних послова, услова рада и стварања могућности непосредног представљања лица послодавцу.
Информисање из става 1. се организује код послодавца, у просторијама Националне службе или у другим просторијама.
Национална служба може организовати и индивидуалне разговоре послодавца са кандидатима за посао, код послодавца, у просторијама Националне службе или у другим просторијама.
Члан 20.
Сајмови запошљавања су активности којима се остварује непосредни контакт већег броја послодаваца и лица која траже запослење у циљу њиховог запошљавања и задовољења исказаних потреба послодаваца.
Члан 21.
Међурегионално посредовање јесте повезивање понуде и тражње на тржишту рада на територији више општина које се спроводи на захтев послодавца, уколико исказана потреба за запошљавањем не може да се задовољи на територији једне филијале, или на захтев лица које тражи запослење, а жели да ради ван места пребивалишта, односно седишта филијале која је надлежна да води евиденцију о том лицу.
Незапослени који заснује радни однос ван места свог пребивалишта, може да оствари право на једнократну помоћ за накнаду путних и трошкова селидбе.
Услови за остваривање права и висина једнократне помоћи за накнаду трошкова из става 2. овог члана утврђују се одлуком Управног одбора.
Одлуку о одобравању накнаде трошкова доноси директор филијале по овлашћењу директора Националне службе или други запослени којег овласти директор Националне службе.
2. Професионална оријентација и саветовање о планирању каријере
Члан 22.
Професионалном оријентацијом и саветовањем о планирању каријере сматрају се послови којима се, појединачно или групно, пружа помоћ лицима која траже запослење и другим лицима при избору и промени посла или занимања и доношењу одлука у вези са каријерним развојем.
Послови из става 1. овог члана обухватају: професионално информисање, саветовање, тренинг самоефикасности, радионицу за превладавање стреса услед губитка посла, селекцију и друге активности које се односе на планирање и развој каријере.
Члан 23.
Информисање о могућностима за развој каријере остварује се непосредно, индивидуално и групно у Центрима за информисање и професионално саветовање (ЦИПС) и посредно кроз различите активности, путем штампаних и електронских медија, којима се обезбеђује да релевантне информације за планирање и управљање каријером буду доступне већем броју лица која траже запослење и другим заинтересованим актерима.
Члан 24.
Национална служба организује сајмове професионалне оријентације и/или учешће на сајмовима образовања и другим манифестацијама у циљу професионалног информисања већег броја лица о могућностима планирања образовања и каријерног развоја.
Члан 25.
Саветовање о могућностима за развој каријере је пружање помоћи лицима која траже запослење и другим лицима, при избору или промени занимања, образовања и квалификација, као и при доношењу других одлука у вези са променом у каријери укључујући и професионалну рехабилитацију.
Члан 26.
Национална служба организује тренинг самоефикасности којим се дугорочно незапосленима, односно лицима под ризиком од дугорочне незапослености, у циљу превенције социјалне искључености, подизања нивоа компетенција и личне ефикасности у поступку тражења посла, пружа психолошка подршка.
За време трајања мере из става 1. овог члана, незапослени имају право на предвиђене уџбенике, односно радни материјал и на трошкове превоза, у складу са Програмом рада Националне службе.
Члан 27.
Национална служба организује Радионицу за превладавање стреса услед губитка посла, која има за циљ конструктивно превазилажење стреса ради ефикаснијег тражења посла.
Радионица из става 1. намењена је тражиоцима запослења који су остали без посла.
За време трајања мере из става 1. овог члана, незапослени имају право на предвиђене уџбенике, односно радни материјал и на трошкове превоза у складу са Програмом рада Националне службе.
Члан 28.
Професионална селекција реализује се на захтев послодавца ради психолошке процене усклађености индивидуалних карактеристика лица која траже запослење са захтевима посла/радног окружења или са захтеваним критеријумима за укључивање у програме образовања и обуке.
Члан 28.
Селекција у професионалној 
				оријентацији је психолошка процена усклађености индивидуалних 
				карактеристика лица која траже запослење са захтевима 
				посла/радног места или са захтеваним критеријумима за укључивање 
				у мере активне политике запошљавања.
Селекција у професионалној 
				оријентацији прелиминарно селектованих лица која траже запослење 
				реализује се на основу исказане потребе послодавца за селекцијом 
				у професионалној оријентацији. 
Селекција у професионалној 
				оријентацији се може извршити и на захтев државних органа и 
				институција и других актера на тржишту рада са којима Национална 
				служба за запошљавање закључи споразум о сарадњи у циљу 
				подстицања запошљавања. 
У случајевима када је то предвиђено 
				законом или општим актом, на захтев корисника буџетских 
				средстава, селекцијом у професионалној оријентацији могу бити 
				обухваћена и лица која се не налазе на евиденцији тражилаца 
				запослења.
*Службени гласник РС, број 5/2017
Члан 28а
Национална служба реализује радионицу 
				за психолошку подршку планирању каријере која има за циљ 
				подизање нивоа мотивације и активације, као и развој вештина и 
				техника за дефинисање наредних корака у планирању каријере.
Радионица из става 1. намењена је 
				запосленим лицима која су у радном односу код послодавца код 
				којег ће услед техничких, економских, организационих промена или 
				смањења обима посла доћи до престанка потребе за њиховим радом.
*Службени гласник РС, број 5/2017
3. Субвенције за запошљавање 
Члан 29.
Субвенцију за запошљавање може да оствари послодавац за запошљавање незапослених и то:
– на новоотвореним радним местима (у даљем тексту: субвенције за отварање нових радних места);
– на упражњеним радним местима;
– корисника новчане социјалне помоћи и
– у другим случајевима утврђеним Акционим планом.
Субвенција за отварање нових радних места
Члан 30.
Субвенција за отварање нових радних места је државна помоћ мале вредности (de minimis државна помоћ) која се одобрава послодавцима у једнократном износу ради запошљавања незапослених на новоотвореним радним местима.
Висина субвенције из става 1. овог члана и категорије незапослених утврђују се Акционим планом.
Члан 31.
Право на субвенцију за отварање нових радних места може да 
				оствари послодавац, под условом да испуњава следеће
				услове:
– запошљава незапослена лица са евиденције Националне службе на новоотвореним радним местима, у складу са условима дефинисаним јавним позивом;
– поднесе  попуњен захтев са бизнис планом на прописаном обрасцу;
– измирује обавезе по основу пореза и 
				доприноса за обавезно социјално осигурање, у законским роковима, 
				за период дефинисан јавним позивом и има најмање једног 
				запосленог;
– успешно послује у периоду дефинисаним јавним позивом;
– је испунио раније уговорне обавезе и измирио сва дуговања према Националној служби, осим за обавезе чија је реализација у току, уколико исте редовно измирује;
– не запошљава лица која су у периоду од 
				шест месеци пре подношења 
				захтева за доделу субвенције била у радном односу код тог 
				послодавца, односно код послодавца који је оснивач или повезано 
				лице са послодавцем подносиоцем захтева;
– је регистрован, 
				 најмање у периоду дефинисаним јавним позивом и
– да у последњих шест месеци није био 
				дуже од 30 дана непрекидно евидентиран у регистру дужника 
				принудне наплате Народне банке Србије.
*Службени гласник РС, број 5/2017
Члан 32.
При бодовању захтева са бизнис планом 
				могу се узети у обзир следећи критеријуми:
– величина и делатност послодавца;
– дужина обављања делатности;
– структура лица која се запошљава;
– број новозапослених у односу на број 
				запослених за које се тражи субвенција највише 5:1;
– претходно коришћена средства 
				Националне службе;
– потребни ресурси за отварање нових 
				радних места (пословни простор, опрема, средства);
– број запослених код послодаваца; 
– тржиште (добављачи, купци, 
				конкуренти) и
– финансијски показатељи.
Јавним позивом се одређују обавезни 
				критеријуми из става 1. овог члана за бодовање захтева са бизнис 
				планом.
*Службени гласник РС, број 5/2017
Члан 33.
Одлука о одобравању субвенције послодавцу за отварање нових радних места доноси се на основу 
				ранг листе, а након провере и бодовања поднетог захтева послодавца, у року 
				од 30 дана од дана подношења захтева.
				Изузетно захтеви који испуњавају 
				услове јавног позива, а по којима није позитивно одлучено у 
				наведеном року, могу бити поново узети у разматрање уколико се 
				за то стекну услови.
Одлуку о одобравању субвенције 
				којом се код послодавца по основу једног или више поднетих 
				захтева у току једне календарске године стварају услови за запошљавање до 19 незапослених, доноси директор филијале Националне службе по овлашћењу директора Националне службе или други запослени којег овласти директор Националне службе.
Одлуку о одобравању субвенције 
				којом се код послодавца по основу једног или више поднетих 
				захтева у току једне календарске године стварају услови за запошљавање 20 и више незапослених, доноси директор Националне службе, уз претходну сагласност Управног одбора, 
				а на основу предлога надлежне Комисије коју именује Управни 
				одбор Националне службе.
Надлежност за доношење одлуке одређује се, узимајући обзир све поднете захтеве истог послодавца у току 
				једне календарске године, који се делом или у целости финансира средствима Националне службе.
*Службени гласник РС, број 5/2017
Члан 34.
Директор Националне службе, односно директор филијале Националне службе по овлашћењу директора Националне службе или други запослени којег овласти директор Националне службе и послодавац, у року 
				од 45 дана од дана доношења одлуке закључују уговор којим се уређују међусобна права и обавезе, на основу кога се врши исплата субвенције.
Изузетно, уколико од датума 
				доношења одлуке до краја календарске године има мање од 45 дана 
				уговор се закључује до краја те календарске године.
*Службени гласник РС, број 5/2017
Субвенција за запошљавање на упражњеним радним местима
Члан 35.
Субвенција за запошљавање на упражњеним радним местима је државна помоћ мале вредности (de minimis државна помоћ) која се може одобрити послодавцима у једнократном износу ради запошљавања незапослених лица која припадају категорији теже запошљивих, у складу са законом и Акционим планом.
Субвенција из става 1. овог члана одобрава се по критеријумима и на начин утврђеним као код субвенције за отварање нових радних места.
Субвенција за запошљавање незапослених корисника новчане социјалне помоћи
Члан 36.
Субвенција за запошљавање незапослених корисника новчане социјалне помоћи је државна помоћ мале вредности (de minimis државна помоћ) која има за циљ активацију корисника новчане социјалне помоћи пријављених на евиденцији Националне службе, у циљу њихове радно-социјалне интеграције и смањења зависности од давања из система социјалне заштите.
Послодавац који запосли незапосленог корисника новчане социјалне помоћи има право на субвенцију дела зараде запослених корисника новчане социјалне помоћи.
Члан 37.
Право на субвенцију за запошљавање корисника новчане социјалне помоћи може да оствари послодавац под условом да испуњава следеће критеријуме:
– запошљава незапосленог корисника новчане социјалне помоћи који је пријављен на евиденцију Националне службе;
– није смањивао број запослених за период дефинисан јавним позивом, осим у случају природног одлива запослених (остваривање права на пензију, смрт запосленог и сл.);
– је измирио обавезе по основу пореза и доприноса за обавезно социјално осигурање за период дефинисан јавним позивом;
– не запошљава лица која су у периоду од три месеца пре подношења захтева за доделу субвенције била у радном односу код тог послодавца, односно код послодавца који је оснивач или повезано лице са послодавцем подносиоцем захтева;
– је испунио раније уговорне обавезе и измирио дуговања према Националној служби, осим за обавезе чија је реализација у току, уколико исте редовно измирује.
Члан 38.
Одлука о одобравању субвенције доноси се на основу оцене поднетог захтева у року до 30 дана од дана подношења захтева.
Одлуку о одобравању субвенције за запошљавање до 19 корисника новчане социјалне помоћи, доноси директор филијале, по овлашћењу директора Националне службе или други запослени којег овласти директор Националне службе.
Одлуку о одобравању субвенције за запошљавање 20 и више корисника новчане социјалне помоћи, доноси директор Националне службе, уз претходну сагласност Управног одбора..
Директор филијале, по овлашћењу директора Националне службе, или други запослени којег овласти директор Националне службе и подносилац захтева, у року до 30 дана од дана доношења одлуке, закључују уговор којим се уређују међусобна права и обавезе.
4. Подршка самозапошљавању
Члан 39.
Подршка самозапошљавању обухвата пружање стручне и финансијске подршке незапосленом при отпочињању обављања делатности.
Пружање стручне и финансијске подршке незапосленом при самозапошљавању, остварује се кроз:
– информативне и саветодавне услуге у пословним центрима;
– обуке из предузетништва;
– субвенцију за самозапошљавање;
– менторинг и специјалистичке обуке.
Информативне и саветодавне услуге у пословним центрима
Члан 40.
Информативне и саветодавне услуге у пословним центрима обухватају пословно информисање, саветовање и стручну помоћ пружањем информација значајних за отпочињање обављања делатности, мотивисањем лица оријентисаних ка предузетништву, упознавањем са тржишно остваривим бизнис идејама и друге послове од значаја за отпочињање обављања делатности.
Услуге из става 1. овог члана остварује незапослени који се 
				опредељују за субвенцију за самозапошљавање, користи право на 
				исплату новчане накнаде у једнократном износу за 
				самозапошљавање, као и потенцијални 
				вишкови запослених. Ове услуге могу користити и предузетници и 
				правна лица.
*Службени гласник РС, број 5/2017
Обуке из предузетништва
Члан 41.
Програм обуке из предузетништва намењен је незапосленима 
				као и потенцијалним вишковима запослених заинтересованим за обављање сопствене делатности у циљу подизања нивоа информисаности и компетентности за отпочињање сопственог посла.
Обуке из става 1. овог члана спроводи Национална служба.
За време трајања мере из става 1. овог члана, незапослени имају право на предвиђене уџбенике, односно радни материјал и на трошкове превоза, у складу са Програмом рада Националне службе.
*Службени гласник РС, број 5/2017
Субвенција за самозапошљавање
Члан 42.
Субвенција за самозапошљавање је државна помоћ мале вредности (de minimis државна помоћ) која се додељује незапосленом у једнократном износу ради оснивање радње, задруге, пољопривредног газдинства или другог облика предузетништва или оснивање привредног друштва уколико оснивач заснива у њему радни однос.
Право на субвенцију може се остварити и удруживањем више незапослених оснивањем привредног друштва, ради самозапошљавања.
Висина субвенције из става 1. овог члана, утврђује се Акционим планом.
Члан 43.
Право на субвенцију за самозапошљавање може остварити 
				незапослени ако је испунио следеће 
				услове:
– поднео попуњен захтев са бизнис планом на прописаном обрасцу;
– пријављен на евиденцију незапослених Националне службе у периоду дефинисаним јавним позивом;
– завршио обуку из предузетништва по плану и програму обуке у организацији Националне службе или друге одговарајуће организације;
– испунио раније обавезе и измирио сва дуговања према Националној служби;
– испунио друге услове услове у складу са јавним позивом.
*Службени гласник РС, број 5/2017
Члан 44.
Право на субвенцију за самозапошљавање не може остварити незапослени:
– за обављање делатности које се не финансирају, према списку делатности који је саставни део јавног позива;
– за обављање послова/делатности, за које је решењем о инвалидности или решењем о процени радне способности и могућности запослења или одржања запослења утврђено да особа са инвалидитетом не може да обавља;
– за оснивање удружења грађана;
– који је остварио право на исплату новчане накнаде у једнократном износу за самозапошљавање и
– који је већ користио субвенцију за самозапошљавање, која је делом или у целости финансирана средствима Националне службе.
Члан 45.
При бодовању захтева са бизнис планом могу се
 узети у обзир следећи 
				критеријуми:
– развијеност јединице локалне 
				самоуправе на чијој територији подносилац захтева планира обављање делатности;
– категорија лица које се самозапошљава;
– планирана врста делатности;
– потребни ресурси за отпочињање обављања сопственог посла (пословни простор, опрема);
– тржиште ( добављачи, купци, конкуренти);
– финансијски показатељи.
Јавним позивом  се одређују обавезни 
				критеријуми из става 1. овог члана за бодовање захтева са бизнис планом.
Начин бодовања по критеријумима из става 1. овог члана објављује се на огласној табли филијале Националне службе даном објављивања јавног позива.
*Службени гласник РС, број 5/2017
Члан 46.
Одлука о одобравању субвенције за самозапошљавање доноси се на основу 
				ранг листе, а након провере и бодовања поднетог захтева незапосленог, у року 
				од 30 дана од дана истека јавног позива.
				Изузетно захтеви који испуњавају 
				услове јавног позива, а по којима није позитивно одлучено у 
				наведеном року, могу бити поново узети у разматрање уколико се 
				за то стекну услови.
Одлуку о одобравању субвенције за самозапошљавање доноси директор филијале Националне службе, по овлашћењу директора Националне службе или други запослени којег овласти директор Националне службе.
Директор филијале Националне службе, по овлашћењу директора Националне службе или други запослени којег овласти директор Националне службе и подносилац захтева, у року 
				од 45 дана од дана доношења одлуке, закључују уговор којим се уређују међусобна права и обавезе и на основу кога се врши исплата субвенције.
Изузетно, уколико од датума 
				доношења одлуке до краја календарске године има мање од 45 дана 
				уговор се закључује до краја те календарске године.
*Службени гласник РС, број 5/2017
Члан 47.
Корисник субвенције за самозапошљавање дужан је да:
– обавља регистровану делатност 
				и измирује обавезе по основу доприноса за обавезно социјално 
				осигурање, најмање 12 месеци почев од дана отпочињања обављања 
				делатности;
– омогући праћење реализације и достави доказе о реализацији уговорне обавезе Националној служби;
– обавести Националну службу о свим променама које су од значаја за реализацију уговора у року од осам дана од дана настанка промене.
*Службени гласник РС, број 5/2017
Менторинг и специјалистичке обуке
Члан 48.
Услуге менторинга и специјалистичке обуке су намењене новооснованим привредним субјектима, корисницима субвенције за самозапошљавање, односно незапосленом који се самозапошљава, којима се пружа помоћ у првој години пословања, у циљу њиховог опстанка и развоја на тржишту.
5. Додатно образовање и обука
 Члан 49.
Додатно образовање и обука је мера активне политике запошљавања и представља активности усмерене ка унапређењу запослености, којима се незапосленом и запосленом за чијим је радом престала потреба код послодавца, или коме није могуће обезбедити одговарајуће запослење, пружа могућност да кроз процесе образовања, теоријског и практичног оспособљавања и обучавања стекне нова знања и вештине ради запошљавања, односно стварања могућности за запошљавање и самозапошљавање.
Члан 50.
Национална служба спроводи програме и мере додатног образовања и обуке на основу Годишњег програма додатног образовања и обуке који чини саставни део Акционог плана.
Члан 51.
Меру додатно образовање и обуке Национална служба спроводи кроз следеће програме:
– програм приправника;
- програм стручне праксе;
– програм  за стицање практичних знања;
– програм обука;
– преквалификације и доквалификације;
– функционално основно образовање одраслих;
– признавање претходног учења и
– друге програме.
*Службени гласник РС, број 5/2017
Брисан је 
				поднаслов изнад члана 52. (види члан 14. Правилника - 
				5/2017-176)
Члан 52.
Брисан је 
				(види члан 14. Правилника - 5/2017-176)
 
Програм приправника
 Члан 53.
Програм приправника подразумева стручно оспособљавање незапосленог ради оспособљавања за самосталан рад у струци и полагање приправничког, односно стручног испита у складу са општим или посебним законом, или актом о организацији и систематизацији послова код послодавца, уз заснивање радног односа.
Средства додељена по основу програма приправника су de minimis државна помоћ.
Члан 54.
Средства за реализацију програма приправника користе се за накнаду трошкова зараде лица укључених у програм.
Члан 55.
Право на укључивање у програм приправника има незапослени под условом да:
– први пут заснива радни однос у својству приправника за занимање за које је стекло одређену врсту и степен стручне спреме/квалификацију или које је радило краће од времена утврђеног за приправнички стаж;
– има средње, више или високо образовање.
Члан 56.
Право на учешће у финансирању програма приправника може да оствари послодавац под условом да испуњава следеће критеријуме:
– уредно измирује обавезе по основу пореза и доприноса за обавезно социјално осигурање;
– је као услов општим или посебним законом, или актом о организацији и систематизацији послова код послодавца прописана обавеза обављања приправничког стажа за рад на одређеним пословима;
– је измирио раније уговорне обавезе и друге обавезе према Националној служби, осим за обавезе чија је реализација у току уколико исте редовно измирује;
– не запошљава лица која су у периоду од три месеца пре подношења захтева за доделу средстава била у радном односу код тог послодавца;
– има кадровске и друге капацитете за стручно оспособљавање лица;
– има најмање једно запослено лице.
Послодавац који има до 10 запослених има право да у програм приправника укључи до два незапослена, а послодавац који има 11 и више запослених има право да у програм приправника укључи незапослене чији број не може бити већи од 20% укупног броја запослених.
Члан 57.
При бодовању захтева могу се, на основу процене кретања на тржишту рада, узети у обзир следећи елементи:
– програм стручног оспособљавања, при чему се предност даје програму који се реализује у складу са посебним законом и/ или из претежне делатности послодавца;
– кадровски капацитети послодавца потребни за реализацију програма приправника, при чему се предност даје менторима који имају више радног искуства и/или имају више искуства у оспособљавању приправника;
– структура лица која се оспособљавају;
– дужина обављања делатности послодавца, при чему већи број бодова остварују послодавци који дуже обављају делатност;
– врста делатности послодавца и
– претходно коришћена средства Националне службе по програму приправника, при чему већи број бодова остварују послодавци који нису претходно користили средства и послодавци који су користили средства, а лица из програма су засновала радни однос након истека уговорне обавезе послодавца.
Јавним позивом/конкурсом се одређују обавезни елементи из става 1. овог члана за бодовање захтева.
Члан 58.
Одлука о одобравању средстава за програм приправника доноси се на основу бодовне листе сачињене након провере и бодовања поднетих захтева, у року до 30 дана од дана подношења захтева.
Одлуку о одобравању средстава за програм приправника којом се укључује до 49 незапослених доноси директор филијале Националне службе по овлашћењу директора Националне службе или други запослени којег овласти директор Националне службе.
Одлуку о одобравању средстава за програм приправника којом се укључује 50 и више незапослених доноси директор Националне службе, уз претходну сагласност Управног одбора, а на основу предлога Комисије за мере додатног образовања и обука коју именује Управни одбор Националне службе.
Надлежност за доношење одлуке одређује се, узимајући обзир све поднете захтеве истог послодавца у току календарске године, који се делом или у целости финансира средствима Националне службе.
Члан 59.
Директор Националне службе, односно директор филијале Националне службе по овлашћењу директора Националне службе или други запослени којег овласти директор Националне службе и послодавац у року до 45 дана од дана доношења одлуке, закључују уговор којим уређују међусобна права и обавезе.
Програм стручне праксе
Члан 60.
Програм стручне праксе спроводи се 
				ради:
– оспособљавања незапосленог за 
				самосталан рад у струци, за коју је стечено одговарајуће 
				образовање, ради стицања услова за полагање стручног испита, 
				односно обављања приправничког стажа, када је то законом, 
				односно правилником предвиђено као посебан услов за самосталан 
				рад у струци, без заснивања радног односа.
*Службени гласник РС, број 5/2017
Члан 61.
Средства за реализацију програма стручне праксе користе се за исплату трошкова превоза, новчане помоћи незапосленом укљученом у програм стручне праксе и трошкове осигурања за случај повреде на раду и професионалне болести.
Новчана помоћ за време стручне праксе не исплаћује се незапосленом укљученом у програм, који је корисник новчане накнаде.
Члан 62.
Право на укључивање у програм стручне праксе има незапослени под условом да
 :
– има средње, више или високо образовање;
– нема радног искуства у струци или нема радног искуства довољног за стицање услова за полагање стручног испита
 и
– није искористио у целости исту или другу меру у циљу оспособљавања за самосталан рад у струци.
*Службени гласник РС, број 5/2017
Члан 63.
Право на спровођење програма стручне праксе може да оствари послодавац 
				који испуњава следеће услове:
–  измирује обавезе по основу пореза и доприноса за обавезно социјално осигурање 
				у законским роковима;
– да је  законом или актом о организацији и систематизацији послова код послодавца као услов за рад на одређеним пословима прописана обавеза обављања приправничког стажа и полагања стручног испита
 ;
– брисана је (види члан 17. 
				Правилника - 5/2017-176)
– је измирио раније уговорне обавезе и измирио дуговања према Националној служби, осим за обавезе чија је реализација у току уколико исте редовно измирује;
– има кадровске и друге капацитете за стручно оспособљавање лица;
– има најмање једно запослено лице и
– не оспособљава незапосленог који је у периоду од 
				шест месеци пре подношења захтева био у радном односу код тог послодавца.
Послодавац који има до пет запослених има право да у програм стручне праксе укључи једног незапосленог, послодавац који има од шест до 
				14 запослених има право да у програм стручне праксе укључи два незапослена, а послодавац који има 
				15 и више запослених има право да у програм стручне праксе укључи незапослене чији број не може бити већи од 20% укупног броја запослених.
*Службени гласник РС, број 5/2017
Члан 64.
При бодовању захтева могу се узети у 
				обзир следећи критеријуми:
– програм стручне праксе;
– кадровски капацитети послодавца 
				потребни за реализацију програма стручне праксе;
– структура лица која се оспособљава;
				
– дужина обављања делатности 
				послодавца;
– врста делатности послодавца и
– претходно коришћена средства 
				Националне службе по програму стручне праксе.
Јавним позивом се одређују обавезни 
				критеријуми из става 1. овог члана за бодовање захтева.
*Службени гласник РС, број 5/2017
Члан 65.
Одлука о спровођењу програма стручне праксе доноси се на основу 
				ранг листе сачињене након провере и бодовања поднетих захтева, у року 
				од 30 дана од дана подношења захтева.
				Изузетно захтеви који испуњавају 
				услове јавног позива, а по којима није позитивно одлучено у 
				наведеном року, могу бити поново узети у разматрање уколико се 
				за то стекну услови.
Одлуку о спровођењу програма стручне праксе 
				по основу једног или више поднетих захтева у току календарске 
				године, којом се укључује до 49 незапослених доноси директор филијале Националне службе по овлашћењу директора Националне службе или други запослени којег овласти директор Националне службе.
Одлуку о спровођењу програма стручне праксе 
				по основу једног или више поднетих захтева у току календарске 
				године, којом се укључује 50 и више незапослених доноси директор Националне службе, уз претходну сагласност Управног одбора, а на основу предлога 
				надлежне Комисије  коју именује Управни одбор Националне службе.
Надлежност за доношење одлуке одређује се, узимајући обзир све поднете захтеве истог послодавца у току календарске године, који се делом или у целости финансира средствима Националне службе.
*Службени гласник РС, број 5/2017
Члан 66.
Директор Националне службе, односно директор филијале по овлашћењу директора Националне службе, или други запослени којег овласти директор Националне службе и послодавац, у року 
				од 45 дана од дана доношења одлуке, 
				односно до краја календарске године, уколико од датума доношења 
				одлуке до краја календарске године има мање од 45 дана, закључују уговор којим уређују међусобна права и обавезе.
Након закључивања уговора са послодавцем, Национална служба и лице на стручној пракси 
				у роковима предвиђеним ставом 1. 
				овог члана закључују уговор којим се регулишу међусобна права и обавезе.
*Службени гласник РС, број 5/2017
Програм стицања практичних знања
Члан 67.
Програм стицања практичних знања 
				спроводи се ради стицања практичних знања и вештина кроз рад 
				обављањем конкретних послова, заснивањем радног односа 
				незапосленог код послодавца. 
Програм се спроводи у складу са 
				Годишњим програмом кроз:
1) стицање практичних знања за 
				неквалификована лица и
2) стицање практичних знања за 
				незапослене са најмање средњом школом, који припадају 
				категоријама теже запошљивих из Акционог плана.
Средства додељена послодавцу по основу 
				програма стицања практичних знања су de minimis државна помоћ.
				
Средства за реализацију програма 
				стицања практичних знања из става 1. овог члана користе се за 
				накнаду дела или укупних трошкова зараде лица укљученог у 
				програм.
*Службени гласник РС, број 5/2017
Члан 68.
Право на учешће у финансирању програма стицања практичних знања може да оствари послодавац
 испуњава следеће 
				услове:
–  измирује обавезе по основу пореза и доприноса за обавезно социјално осигурање 
				у законским роковима;
– је измирио раније уговорне обавезе и измирио дуговања према Националној служби, осим за обавезе чија је реализација у току уколико исте редовно измирује;
– да у последњих шест месеци није био 
				дуже од 30 дана непрекидно евидентиран у регистру дужника 
				принудне наплате Народне банке Србије;
– не запошљава лица која су у периоду од 
				шест месеци пре подношења захтева за доделу средстава била у радном односу код тог послодавца;
– има кадровске и друге капацитете за спровођење програма стицања практичних знања;
– има најмање једно запослено лице.
Послодавац који има до 14 запослених има право да у програм укључи до 2 незапослена, а послодавац који има 
				15 и више запослених има право да у програм стицања практичних знања укључи незапослене чији број не може бити већи од 20% укупног броја запослених.
*Службени гласник РС, број 5/2017
Члан 69.
При бодовању захтева могу се узети у 
				обзир следећи критеријуми:
– програм стицања практичних знања;
– кадровски капацитети послодавца за 
				реализацију програма стицања практичних знања;
– просторни и технички капацитети 
				послодавца;
– дужина обављања делатности 
				послодавца;
– врста делатности послодавца и
– претходно коришћена средства 
				Националне службе по програму стицања практичних знања.
Јавним позивом се одређују обавезни 
				критеријуми из става 1. овог члана за бодовање захтева.
*Службени гласник РС, број 5/2017
Члан 70.
Право на укључивање у програм има незапослени 
				у складу са Акционим планом.
*Службени гласник РС, број 5/2017
Члан 71.
Одлука о одобравању средстава за програм стицања практичних знања доноси се на основу 
				ранг листе сачињене након провере и бодовања поднетих захтева, у року 
				од 30 дана од дана пријема захтева.
				Изузетно захтеви који испуњавају 
				услове јавног позива, а по којима није позитивно одлучено у 
				наведеном року, могу бити поново узети у разматрање уколико се 
				за то стекну услови.
Одлуку о одобравању средстава за програм стицања практичних знања 
				по основу једног или више поднетих захтева у току календарске 
				године, којом се укључује до 49 незапослених доноси директор филијале Националне службе, по овлашћењу директора Националне службе или други запослени којег овласти директор Националне службе.
Одлуку о одобравању средстава за програм стицања практичних знања 
				по основу једног или више поднетих захтева у току календарске 
				године, којом се укључује 50 и више незапослених доноси директор Националне службе, уз претходну сагласност Управног одбора, а на основу предлога 
				надлежне Комисије  коју образује Управни одбор Националне службе.
Надлежност за доношење одлуке одређује се, узимајући обзир све поднете захтеве истог послодавца у току календарске године, који се делом или у целости финансира средствима Националне службе.
*Службени гласник РС, број 5/2017
Члан 72.
Директор Националне службе, односно директор филијале, по овлашћењу директора Националне службе или други запослени којег овласти директор Националне службе и послодавац, у року 
				од 45 дана од дана доношења 
				одлуке, закључују уговор којим уређују међусобна права и обавезе, 
				односно до краја календарске године, уколико од датума доношења 
				одлуке до краја календарске године има мање од 45 дана.
*Службени гласник РС, број 5/2017
Програм обука
Члан 73.
Програм обука намењен је теже запошљивим незапосленим ради стицања додатних знања и вештина у циљу унапређења компетенција, повећања конкурентности и запошљивости на тржишту рада. Обуке из става 1. овог члана могу бити:
– обуке за тржиште рада и
– обуке на захтев послодавца.
Обуке за тржиште рада 
Члан 74.
Обуке за тржиште рада могу бити: обуке за стицање додатних знања и вештина уз основно занимање и обуке за стицање додатних знања и вештина за обављање послова у оквиру основног или новог занимања.
Члан 75.
Средства за реализацију обуке за тржиште рада користе се за трошкове организовања обуке извођачу, трошкове превоза незапосленом лицу укљученом у програм обуке и трошкове осигурања за случај повреде на раду и професионалне болести за незапосленог укљученог у програм обуке.
Средства за реализацију обуке за тржиште рада из става 1. овог члана могу се користити за исплату новчане помоћи лицима укљученим у обуку.
Члан 76.
Право на укључивање на обуку има незапослени под условом да испуњава услове за укључивање на обуку као што су: ниво знања, психо-физичка и здравствена способност и сл., у складу са врстом обуке.
Незапослено лице нема право да 
				се у периоду од две године укључи у више од једне обуке за 
				тржиште рада у организацији Националне службе, финансиране у 
				целости или делимично из буџета Републике Србије или из 
				средстава доприноса за случај незапослености, осим у случају 
				оправданог прекида обуке.
Особа са инвалидитетом може се 
				укључивати у обуке за тржиште рада у складу са утврђеним 
				потребама и проценом саветника.
*Службени гласник РС, број 5/2017
Члан 77.
Обуке се реализују у складу са исказаним потребама тржишта рада, а након спроведеног поступка јавне набавке у складу са прописима којима се регулишу јавне набавке.
Одлуку о избору извођача доноси директор Националне службе.
Уговор о међусобним правима и обавезама са изабраним извођачем закључује директор Националне службе.
Након закључивања уговора са извођачем обуке, Национална служба и незапослени – полазник обуке закључују уговор о међусобним правима и обавезама.
Члан 78.
Национална служба у складу са уговором, извођачу обуке врши исплату трошкова обуке, а за незапосленог - полазника обуке сноси трошкове доприноса за случај повреде на раду и професионалне болести, у складу са законом.
Незапослени – полазник обуке има право на трошкове превоза за време трајања обуке, у складу са уговором, а на основу извештаја о похађању обуке.
Обуке на захтев послодавца
 Члан 79.
Обуке на захтев послодавца организују се ради стицања знања и вештина потребних за обављање послова на конкретном радном месту, на захтев послодавца, уколико на евиденцији незапослених Националне службе нема лица са потребним знањима и вештинама.
Члан 80.
Трошкове додатног образовања и обуке које организује Национална служба на захтев послодавца, сноси послодавац.
Национална служба може да учествује у финансирању трошкова додатног образовања и обуке незапослених из става 1. овог члана, уколико на евиденцији Националне службе нема незапослених са знањима и вештинама које су потребне послодавцу.
Средства додељена по основу спроведених обука на захтев послодавца су de minimis државна помоћ.
Члан 81.
Средства за реализацију обуке на захтев послодавца могу се користити за трошкове организовања обуке послодавца, новчану помоћ незапосленом укљученом у програм обуке, трошкове превоза и трошкове осигурања за случај повреде на раду и професионалне болести за незапосленог укљученог у програм обуке.
Новчана помоћ се не исплаћује незапосленом укљученом у програм обуке који је корисник новчане накнаде.
Члан 82.
Право на укључивање у обуку има незапослени под условом да испуњава услове за укључивање у обуку као што су: ниво знања, психо-физичка и здравствена способност и сл. у складу са врстом обуке.
Члан 83.
Право на учешће у финансирању обуке може да оствари послодавац 
				који испуњава следеће услове:
– има план и програм обуке по коме ће се лице обучавати;
–  измирује обавезе по основу пореза и доприноса за обавезно социјално осигурање 
				у законским роковима;
– је измирио уговорне обавезе и друге обавезе према Националној служби, осим за обавезе чија је реализација у току, уколико исте редовно измирује;
– да у последњих шест месеци није био 
				дуже од 30 дана непрекидно евидентиран у регистру дужника 
				принудне наплате Народне банке Србије;
– да незапослено лице није било у 
				радном односу код послодавца – подносиоца захтева у периоду од 
				шест месеци пре подношења захтева;
– има кадровске, просторне, техничке и друге капацитете за обучавање лица на одређеним пословима или има уговор о реализацији обуке или њеног дела са одговарајућом образовном установом или организацијом регистрованом за образовање одраслих.
*Службени гласник РС, број 5/2017
Члан 84.
При бодовању захтева могу се узети у 
				обзир следећи критеријуми:
– програм обуке на захтев послодавца;
– кадровски капацитети послодавца за 
				реализацију програма обуке на захтев послодавца;
– просторни и технички капацитети 
				послодавца;
– врста делатности послодавца и
– претходно коришћена средства 
				Националне службе по програму обуке на захтев послодавца.
Јавним позивом се одређују критеријуми 
				за бодовање из става 1. овог члана обавезни за бодовање захтева.
*Службени гласник РС, број 5/2017
Члан 85.
Одлуку о одобравању средстава за програм обуке на захтев послодавца 
				по основу једног или више поднетих захтева у току календарске 
				године, којом се укључује до 49 незапослених доноси директор филијале Националне службе, по овлашћењу директора Националне службе, или други запослени којег овласти директор Националне службе, а након провере поднетих захтева и добијене сагласности од стране надлежне организационе јединице.
Рок за доношење Одлуке о одобравању средстава за програм 
				обуке на захтев послодавца је  60 дана од дана подношења захтева. 
				Изузетно захтеви који испуњавају услове јавног позива, а по 
				којима није позитивно одлучено у наведеном року, могу бити 
				поново узети у разматрање уколико се за то стекну услови.
Одлуку о одобравању средстава за програм обуке на захтев послодавца 
				по основу једног или више поднетих захтева у току календарске 
				године, којом се укључује 50 и више незапослених доноси директор Националне службе, уз претходну сагласност Управног одбора, а на основу предлога 
				надлежне Комисије
 коју образује Управни одбор Националне службе.
Надлежност за доношење одлуке одређује се, узимајући обзир све поднете захтеве истог послодавца у току календарске године, који се делом или у целости финансира средствима Националне службе.
*Службени гласник РС, број 5/2017
Члан 86.
Директор Националне службе, односно директор филијале, по овлашћењу директора Националне службе или други запослени којег овласти директор Националне службе и послодавац, у року 
				од 45 дана од дана доношења одлуке,
				односно до краја календарске 
				године, уколико од датума доношења одлуке до краја календарске 
				године има мање од 45 дана, закључују уговор којим уређују међусобна права и обавезе.
Послодавац је у обавези да, даном закључења уговора из става 1. овог члана, достави Националној служби средство обезбеђења, као и друге доказе дефинисане јавним позивом.
У случају када се средстава послодавцу исплаћују након достављања доказа о реализацији уговорне обавезе, послодавац није у обавези да приликом закључења уговора достави средство обезбеђења.
Након закључивања уговора са послодавцем, Национална служба и незапослени - полазник обуке закључују уговор којим се регулишу међусобна права и обавезе.
*Службени гласник РС, број 5/2017
Преквалификација и доквалификација 
Члан 87.
Програм преквалификације и доквалификације намењен је теже запошљивим незапосленим и незапосленим који су напустила школовање ради стицања нове квалификације или квалификације у вишем степену образовања, а обављање послова у оквиру другог занимања, односно подизања нивоа компетенција кроз стицање нових квалификација за потребе тржишта рада или познатог послодавца.
Члан 87а
Реализација програма обука за особе са 
				инвалидитетом, као и програма доквалификације и преквалификације 
				за особе са инвалидитетом, односно начин, висина новчане помоћи 
				за полазника обуке, као и трошкови превоза, регулисани су чл. 
				106. и 107. овог Правилника.
*Службени гласник РС, број 5/2017
Функционално основно образовање одраслих
Члан 88.
Програм функционалног основног образовања одраслих намењен је незапосленима без основног образовања, ради стицања основног образовања на начин прописан законом.
Члан 89.
Средства за реализацију програма функционалног основног образовања одраслих могу се користити за трошкове обавезних уџбеника, уколико уџбеници нису обезбеђени на други начин и трошкове превоза незапосленог укљученог у програм за време трајања основног образовања одраслих.
Члан 90.
Одлуку о реализацији програма функционалног основног образовања доноси директор филијале, по овлашћењу директора Националне службе или други запослени којег овласти директор Националне службе.
Програм функционалног основног образовања одраслих спроводи се на основу закљученог споразума између Националне службе и установе за основно образовање.
Национална служба и незапослени укључен у програм функционалног основног образовања одраслих закључују уговор којим регулишу међусобна права и обавезе.
Признавање претходног учења 
Члан 91.
Програм признавања претходног учења подразумева стицање квалификације или њеног дела, кључне или стручне компетенције у прописаном стандарду квалификација у сладу са законом.
Програм признавања претходног учења је намењен незапосленим лицима без завршене средње школе, односно без квалификација и подразумева финансирање процеса процене знања, вештина, ставова и способности стечених учењем, животним или радним искуством.
6. Подстицаји за кориснике новчане накнаде
Члан 92.
Незапослени, који је корисник новчане накнаде за случај незапослености најмање три месеца од момента признавања права, а заснује радни однос на неодређено време, има право на једнократни подстицај за запошљавање у висини од 30% од укупног износа новчане накнаде, без доприноса за обавезно социјално осигурање, која би му била исплаћена за преостало време до истека права на новчану накнаду.
Корисник новчане накнаде може да оствари право из става 1. овог члана само за заснивање једног радног односа у периоду трајања истог права на новчану накнаду, ако поднесе писмени захтев у року од 30 дана од дана заснивања тог радног односа.
Корисник новчане накнаде, дужан је да уз захтев, надлежној филијали Националне службе достави:
– уговор о раду на неодређено време закључен са послодавцем,
– копију пријаве на обавезно социјално осигурање и
– решење о признавању права на новчану накнаду
Захтев за исплату једнократног подстицаја за запошљавање, корисник новчане накнаде подноси филијали Националне службе у којој је остварио право на новчану накнаду.
Обавезе корисника права из става 1. овог члана регулишу се уговором.
Члан 93.
Корисник новчане накнаде, који је остварио право на једнократни подстицај за запошљавање, а коме радни однос престане пре истека времена за које му је признато право на новчану накнаду, може остварити право на наставак исплате новчане накнаде за преостало време у утврђеном износу, ако је то за њега повољније, под условом да претходно изврши повраћај средстава остварених једнократним подстицајем.
Корисник новчане накнаде, коме је радни однос престао пре истека времена за које му је признато право на новчану накнаду и остварио право на наставак исплате новчане накнаде за преостало време, не може поново да оствари право на једнократни подстицај за запошљавање у периоду трајања овог права.
Корисник новчане накнаде може да оствари право на подстицај за запошљавање само за заснивање једног радног односа у периоду трајања истог права на новчану накнаду.
7. Јавни радови 
Члан 94.
Јавни радови се организују у циљу радног ангажовања 
				првенствено теже запошљивих незапослених лица и незапослених у стању социјалне потребе,
				у складу са Акционим планом, очувања и унапређења радних способности незапослених, као и
 остваривања одређеног друштвеног интереса.
Јавне радове из става 1. овог члана спроводи послодавац извођач јавног рада кога одређује Национална служба, на основу јавног конкурса.
*Службени гласник РС, број 5/2017
Члан 95.
Јавни радови се организују и спроводе у областима утврђеним Акционим планом.
Члан 96.
Право учешћа на Јавном конкурсу за организовање спровођења јавних радова на којима се ангажују незапослена лица
 имају: органи територијалне аутономије и органи јединица локалне самоуправе, јавне установе и јавна предузећа, привредна друштва, предузетници, задруге и удружења.
*Службени гласник РС, број 5/2017
Члан 97.
Право на доделу средстава за спровођење јавног рада послодавац-извођач може да оствари под условом да испуњава следеће 
				услове:
– испунио раније обавезе и измирио сва дуговања према Националној служби, осим за обавезе чија је реализација у току уколико исте редовно измирује;
– поднео пријаву за спровођење јавног рада на прописаном обрасцу и детаљно разрадио активности у термин плану;
– уз пријаву за спровођење јавног рада поднео одговарајућу документацију у складу са условима јавног конкурса.
*Службени гласник РС, број 5/2017
Члан 98.
Средства намењена за спровођење јавних радова користе се за исплату накнаде за обављен посао лицима укљученим у јавне радове, накнаду дела или укупних трошкова доласка и одласка са рада лица укључених у јавне радове, накнаду трошкова спровођења јавних радова, накнаду трошкова организовања обуке, уколико је организовање обуке неопходно, како би се обавили послови који су предмет јавног рада.
Члан 99.
Приликом бодовања пријаве за спровођење јавног рада
 , могу се узети у обзир следећи 
				критеријуми:
– област спровођења јавног рада;
– дужина трајања јавног рада;
– планирани број незапослених лица која ће се радно ангажовати или потребних за спровођење јавног рада;
– предмет јавног рада;
– категорије лица која се радно ангажују на јавном раду;
– претходно коришћена средства Националне службе по програму 
				јавних радова  ; 
– процена важности поднете пријаве за спровођење јавног рада за локално тржиште рада за подручје филијале.
У складу са јавним конкурсом, директор 
				филијале доноси одлуку о додатним критеријумима за процену 
				важности поднете пријаве за спровођење јавног рада за локално 
				тржиште рада за подручје филијале која се истиче на огласној 
				табли надлежне филијале уз јавни конкурс. 
На основу одлуке из става 2. могу се 
				доделити бодови узимајући у обзир: развијеност општине, 
				друштвена корист која се остварује кроз реализацију јавног рада, 
				привредни значај за развој региона, мишљење локалног савета за 
				запошљавање или надлежног органа територијалне аутономије или 
				локалне самоуправе и др.
Начин бодовања по критеријумима из 
				става 2. овог члана објављује се на огласној табли филијале 
				Националне службе даном објављивања јавног конкурса.
Јавним конкурсом се одређују обавезни 
				критеријуми из става 1. овог члана за бодовање пријаве.
*Службени гласник РС, број 5/2017
Члан 100.
Одлука о одобравању средстава за спровођење јавног рада доноси се на основу 
				ранг листе, а након провере испуњености услова из јавног конкурса и бодовања поднете пријаве, односно приложене документације послодавца - извођача јавног рада, од стране Националне службе, у року
				од 30 дана од дана истека јавног конкурса.
				Изузетно пријаве које испуњавају 
				услове јавног конкурса, а по којима није позитивно одлучено у 
				наведеном року, могу бити поново узете у разматрање уколико се 
				за то стекну услов.
Одлуку о одобравању средстава за 
				спровођење јавног рада на којем се по основу једне или више 
				поднетих пријава у току једне календарске године радно ангажује 
				до 49 незапослених доноси директор филијале по овлашћењу 
				директора Националне службе или други запослени којег овласти 
				директор Националне службе.
Одлуку о одобравању средстава за 
				спровођење јавног рада на којем се по основу једне или више 
				поднетих пријава у току једне календарске године радно ангажује 
				50 и више незапослених доноси директор Националне службе, уз 
				претходну сагласност Управног одбора, а на основу предлога 
				надлежне Комисије коју именује Управни одбор Националне службе.
Надлежност за доношење одлуке одређује 
				се, узимајући у обзир све поднете пријаве истог послодавца у 
				току једне календарске године, који се делом или у целости 
				финансирају средствима Националне службе.
*Службени гласник РС, број 5/2017
Члан 101.
Директор филијале по овлашћењу 
				директора Националне службе или други запослени којег овласти 
				директор Националне службе и послодавац – извођач јавног рада у 
				року од 30 дана од дана доношења одлуке закључују уговор којим 
				се ближе уређују међусобна права и обавезе и на основу кога се 
				врши исплата средстава. Изузетно, уколико од датума доношења 
				одлуке до краја календарске године има мање од 30 дана, уговор 
				се закључује до краја те календарске године.
Послодавац-извођач јавног рада је 
				дужан да након донете одлуке о одобравању средстава за 
				спровођење јавног рада радно ангажује лица са евиденције 
				незапослених и достави Националној служби доказ о радном 
				ангажовању лица на спровођењу јавног рада, одговарајуће средство 
				обезбеђења и остале тражене доказе у складу са јавним конкурсом.
*Службени гласник РС, број 5/2017
Део трећи
МЕРЕ АКТИВНЕ ПОЛИТИКЕ ЗАПОШЉАВАЊА ОСОБА СА ИНВАЛИДИТЕТОМ
Члан 102.
Активна политика запошљавања особа са инвалидитетом обухвата:
– организовање и спровођење програма, мера и активности професионалне рехабилитације у циљу повећања нивоа запошљивости и запошљавања особа са инвалидитетом и
– мере и подстицаје усмерене на запошљавање и самозапошљавање особа са инвалидитетом у складу са законом.
Члан 103.
Мере активне политике запошљавања особа са инвалидитетом спроводи Национална служба, у складу са овим правилником и Правилником о ближим условима, критеријумима и стандардима за спровођење мера и активности професионалне рехабилитације особа са инвалидитетом.
Члан 104.
Професионална рехабилитација и мере активне политике запошљавања под општим условима подразумевају спровођење мера и активности под условима прописаним за незапослена лица, увек када је то могуће, по процени стручних лица Националне службе у складу са законом.
Мере и активности професионалне рехабилитације по прилагођеним програмима
Члан 105.
Професионална рехабилитација и мере активне политике запошљавања по прилагођеним програмима подразумева спровођење мера и активности прилагођених потребама особи са инвалидитетом, процену професионалних могућности и радне способности, као и потребу тржишта рада и то:
– програм радног оспособљавања, доквалификације, преквалификације, програм за стицање, одржавање и унапређење радних и радно социјалних вештина и способности;
– индивидуални саветодавни рад, који укључује помоћ у прихватању сопствене инвалидности са становишта могућности укључивања у рад и поједине мере професионалне рехабилитације;
– пружање стручне подршке, праћење и процену резултата професионалне рехабилитације особа са инвалидитетом и
– друге мере и активности у складу са законом и Акционим планом.
Национална служба, у циљу подизања нивоа запошљивости особе са инвалидитетом, може да организује и спроводи едукације и тренинге, семинаре за послодавце, стручна лица и друга лица.
Члан 106.
За спровођење одређених мера и активности професионалне рехабилитације из члана 105. овог правилника носиоци послова професионалне рехабилитације прибављају одобрење министарства надлежног за послове запошљавања које се издаје по претходно прибављеном мишљењу органа надлежног за послове безбедности и здравља на раду, организације надлежне за стручно образовање одраслих и удружења или организација особа са инвалидитетом.
Члан 107.
Незапослена особа са инвалидитетом за време трајања професионалне рехабилитације, која је укључена у одређене мере и активности професионалне рехабилитације из члана 105. овог правилника, има право на новчану помоћ за време трајања програма и то:
– за трошкове превоза за себе и пратиоца, уколико је потребан у висини неопорезивог износа, у складу са законом и
– у висини од 20% од минималне зараде утврђене у складу са прописима о раду месечно, ако се професионална рехабилитација изводи у трајању најмање 100 часова и ако особа са инвалидитетом није корисник новчане накнаде на основу незапослености, у складу са законом.
Мере и подстицаји за запошљавање особа са инвалидитетом
Члан 108.
Послодавац који на неодређено време запосли особу са инвалидитетом без радног искуства, има право на субвенцију зараде за ту особу у трајању од 12 месеци од дана заснивања радног односа са особом са инвалидитетом.
Субвенција за зараде из става 1. овог члана одобрава се на основу поднетог захтева послодавца у висини до 75% укупних трошкова зараде са припадајућим доприносима за обавезно социјално осигурање, али не више од износа минималне зараде утврђене у складу са прописима о раду, а остварује се према прописима о државној помоћи за запошљавање особа са инвалидитетом и другим прописима о државној помоћи који су потребни за примену прописа о државној помоћи за запошљавање особа са инвалидитетом.
Захтев за субвенцију зараде из става 1. овог члана подноси се у року од 30 дана од дана заснивања радног односа са особом са инвалидитетом надлежној организационој јединици Националне службе.
Члан 109.
Субвенција зараде за запошљавање особе 
				са инвалидитетом без радног искуства одобрава се послодавцу 
				уколико испуњава следеће услове:
– запошљава особу са инвалидитетом 
				пријављену на евиденцију незапослених Националне службе, која 
				нема радног искуства на пословима на којима се запошљава;
– запошљавање уз субвенцију има за 
				последицу нето повећање броја запослених особа са инвалидитетом;
– није смањио број запослених особа са 
				инвалидитетом у моменту подношења захтева у односу на месец који 
				претходи месецу запошљавања особе са инвалидитетом уз 
				субвенцију, осим у случају природног одлива и других оправданих 
				разлога у складу са законом;
– обавља делатност минимум три месеца;
– у радном односу има најмање једно 
				запослено лице у последња три месеца која претходе месецу у коме 
				је поднет захтев;
– измирује обавезе по основу пореза и 
				доприноса за обавезно социјално осигурање запослених, у 
				законским роковима, за период дефинисан јавним позивом;
– не запошљава особе са инвалидитетом 
				које су у периоду од три месеца пре подношења захтева за доделу 
				субвенције биле у радном односу код тог послодавца, односно код 
				послодавца који је оснивач или повезано лице са послодавцем 
				подносиоцем захтева.
*Службени гласник РС, број 5/2017
Члан 110.
Одлуку о одобравању субвенције зараде за особе са инвалидитетом без радног искуства доноси директор филијале, по овлашћењу директора Националне службе, или други запослени којег овласти директор Националне службе, у року 
				од 30 дана од дана подношења захтева.
				Изузетно захтеви који испуњавају 
				услове јавног позива, а по којима није позитивно одлучено у 
				наведеном року, могу бити поново узети у разматрање уколико се 
				за то стекну услови.
Директор филијале, по овлашћењу директора Националне службе, или други запослени којег овласти директор Националне службе и подносилац захтева закључују уговор којим се уређују међусобна права и обавезе, у року 
				од 30 дана од дана доношења одлуке.
*Службени гласник РС, број 5/2017
Члан 111.
Послодавац који запосли особу са инвалидитетом, која се запошљава под посебним условима, може да оствари право на рефундацију примерених трошкова прилагођавања радног места за запошљавање тог лица, према прописима о државној помоћи за накнаду додатних трошкова запошљавања особа са инвалидитетом и другим прописима о државној помоћи који су потребни за примену прописа о државној помоћи за накнаду додатних трошкова запошљавања особа са инвалидитетом.
Под прилагођавањем радног места подразумева се техничко и технолошко опремање радног места, средстава за рад, простора и опреме у складу са могућностима и потребама особе са инвалидитетом.
Члан 112.
Рефундација примерених трошкова прилагођавања радног места за запошљавање особе са инвалидитетом, у једнократном износу, 
				одобрава се послодавцу уколико испуњава следеће 
				услове:
– запошљава особу са инвалидитетом пријављену на евиденцију незапослених Националне службе;
– захтев са пратећом документацијом је поднет у року од 30 дана од дана заснивања радног односа на неодређено време са особом са инвалидитетом;
– прилагођавање радног места је у складу са извршеном проценом радне способности особе са инвалидитетом;
– лице за које се подноси захтев има статус особе са инвалидитетом које се запошљава под посебним условима;
– запошљавање уз рефундацију има за 
				последицу нето повећање броја запослених особа са инвалидитетом;
– није смањио број запослених особа са 
				инвалидитетом у моменту подношења захтева у односу на месец који 
				претходи месецу запошљавања особе са инвалидитетом уз 
				рефундацију, осим у случају природног одлива и других оправданих 
				разлога у складу са законом;
– обавља делатност минимум три месеца;
– у радном односу има најмање једно запослено лице у последња три месеца која претходе месецу у коме је поднет захтев;
–  измирује обавезе по основу пореза и доприноса за обавезно социјално осигурање запослених 
				у законским роковима за период дефинисан јавним позивом;
– не запошљава особе са инвалидитетом које су у периоду од три месеца пре подношења захтева за доделу рефундације биле у радном односу код тог послодавца, односно код послодавца који је оснивач или повезано лице са послодавцем подносиоцем захтева.
*Службени гласник РС, број 5/2017
Члан 113.
Одлуку о одобравању средстава за рефундацију примерених трошкова прилагођавања радног места доноси директор филијале, по овлашћењу директора Националне службе или други запослени којег овласти директор Националне службе, у року 
				од 30 дана од дана подношења захтева.Изузетно 
				захтеви који испуњавају услове јавног позива, а по којима није 
				позитивно одлучено у наведеном року, могу бити поново узети у 
				разматрање уколико се за то стекну услови.
Директор филијале, по овлашћењу директора Националне службе или други запослени којег овласти директор Националне службе и подносилац захтева закључују уговор којим се уређују међусобна права и обавезе у року 
				од 60 дана од дана доношења одлуке.
*Службени гласник РС, број 5/2017
Члан 114.
Послодавац који на неодређено време запосли особу са инвалидитетом којој је потребна стручна подршка на радном месту може остварити право на рефундацију трошкова зараде за лице које је ангажовано на пружању стручне подршке новозапосленој особи са инвалидитетом кроз саветовање, оспособљавање, услуге асистенције на радном месту, праћење при раду, развој личних метода рада и оцењивање ефикасности.
Рефундација трошкова зараде за лице које је ангажовано на пружању стручне помоћи се може одобрити послодавцу само за време док пружа помоћ запосленима са инвалидитетом, а најдуже 12 месеци.
Рефундација трошкова се врши, сразмерно броју сати пружене стручне подршке особи са инвалидитетом у односу на месечни фонд радних сати до одређеног износа, на месечном нивоу, са трошковима припадајућих пореза и доприноса за обавезно социјално осигурање.
Члан 115.
Послодавац остварује право на 
				рефундацију трошкова зараде из члана 114. овог правилника 
				уколико испуњава следеће услове:
– запошљава особу са инвалидитетом 
				пријављену на евиденцију незапослених Националне службе;
– захтев са програмом стручне подршке 
				и пратећом документацијом поднесе у року од 30 дана од дана 
				запошљавања особе са инвалидитетом;
– засновао је радни однос са лицем 
				које пружа стручну подршку новозапосленој особи са инвалидитетом 
				најкасније до дана запошљавања особе са инвалидитетом;
– подршку пружа особи са инвалидитетом 
				којој је проценом радне способности утврђена могућност 
				запошљавања под посебним условима;
– лице које пружа стручну помоћ има 
				најмање средње образовање и 12 месеци професионалног искуства у 
				областима у којима пружа стручну подршку;
– запошљавање уз рефундацију има за 
				последицу нето повећање броја запослених особа са инвалидитетом;
– није смањио број запослених особа са 
				инвалидитетом у моменту подношења захтева у односу на месец који 
				претходи месецу запошљавања особе са инвалидитетом уз 
				рефундацију, осим у случају природног одлива и других оправданих 
				разлога у складу са законом;
– обавља делатност минимум три месеца;
– у радном односу има најмање једно 
				запослено лице у последња три месеца која претходе месецу у коме 
				је поднет захтев;
– измирује обавезе по основу пореза и 
				доприноса за обавезно социјално осигурање запослених, у 
				законским роковима, за период дефинисан јавним позивом и
– не запошљава особе са инвалидитетом 
				које су у периоду од три месеца пре подношења захтева за доделу 
				рефундације биле у радном односу код тог послодавца, односно код 
				послодавца који је оснивач или повезано лице са послодавцем 
				подносиоцем захтева.
*Службени гласник РС, број 5/2017
Члан 116.
Одлуку о одобравању рефундације трошкова зараде лицу ангажованом на пружању стручне подршке на радном месту доноси директор филијале, по овлашћењу директора Националне службе или други запослени којег овласти директор Националне службе, у року 
				од 30 дана од дана подношења захтева.
				Изузетно захтеви који испуњавају 
				услове јавног позива, а по којима није позитивно одлучено у 
				наведеном року, могу бити поново узети у разматрање уколико се 
				за то стекну услови.
Директор филијале, по овлашћењу директора Националне службе или други запослени којег овласти директор Националне службе и подносилац захтева закључују уговор којим се уређују међусобна права и обавезе у року 
				од 30 дана од дана доношења одлуке.
*Службени гласник РС, број 5/2017
Део четврти
ДРУГЕ МЕРЕ УСМЕРЕНЕ КА ЗАПОШЉАВАЊУ ЛИЦА КОЈА ТРАЖЕ ЗАПОСЛЕЊЕ
Члан 117.
Акционим планом, законом и другим прописима могу се утврдити и друге мере за подстицање запошљавања, повећања запошљивости и могућности за запошљавање одређених категорија незапослених.
Члан 118.
Незапослени може, пре укључивања у мере активне политике запошљавања, бити упућен на проверу здравствених способности, уколико су за послове, за које се лице кроз мере активне политике запошљавања оспособљава или радно ангажује, прописани посебни услови рада (рад на висини, под водом, под земљом и сл.)
Незапослени млађи од 18 година живота, ради заснивања радног односа, има право на здравствени преглед, којим се утврђује да је способан за обављање послова, за које заснива радни однос, и да такви послови нису штетни за његово здравље и издавање уверења о здравственој способности за рад.
Подаци о здравственој способности незапосленог су поверљиви.
Национална служба сноси трошкове упућивања на проверу здравствене способности из става 1. и става 2. овог члана.
Део пети
ИСПЛАТА НОВЧАНЕ НАКНАДЕ У ЈЕДНОКРАТНОМ ИЗНОСУ РАДИ САМОЗАПОШЉАВАЊА
Члан 119.
Кориснику новчане накнаде може се исплатити новчана накнада, без доприноса за обавезно социјално осигурање, у једнократном износу ради самозапошљавања.
Средства из става 1. овог члана одобравају се на захтев незапосленог који је остварио право на новчану накнаду и коме је решење за остваривање овог права постало коначно.
Захтев из става 2. овог члана подноси се надлежној филијали Националне службе.
Члан 120.
Директор филијале, по овлашћењу директора Националне службе или други запослени којег овласти директор Националне службе доноси одлуку о одобравању једнократне исплате новчане накнаде.
Међусобна права и обавезе између Националне службе и корисника средстава, уређују се уговором.
Члан 121.
Новчана накнада у једнократном износу ради самозапошљавања исплаћује се незапосленом за преостало време исплатног периода, од датума регистрације делатности за коју су одобрена средства на основу захтева за исплату једнократне новчане накнаде до истека права на новчану накнаду и обрачунава према висини утврђеној коначним решењем о признавању права на новчану накнаду без доприноса за обавезно социјално осигурање.
Кориснику новчане накнаде, коме је право на новчану накнаду признато у трајању од 24 месеца или у трајању до запослења, односно до испуњења услова за остваривање права на старосну пензију, једнократни износ новчане накнаде ради самозапошљавања обрачунава се за преостало време до испуњења услова за старосну пензију, у складу са законом, односно за преостало време, а најдуже до 24 месеца.
Члан 122.
Корисник новчане накнаде, дужан је да обавља делатност, најмање онолико времена за које му је исплаћена новчана накнада у једнократном износу.
Евиденција о кориснику новчане накнаде из става 1. овог члана, престаје да се води даном почетка обављања делатности.
Члан 123.
Корисник новчане накнаде, који није у могућности да обавља делатност, најмање онолико времена за које му је једнократно исплаћена новчана накнада, дужан је да врати износ једнократне новчане накнаде, увећан за припадајућу камату.
Члан 124.
Корисник новчане накнаде, коме је новчана накнада исплаћена у једнократном износу ради самозапошљавања може поново да оствари право на новчану накнаду ако по истеку времена за које му је исплаћена новчана накнада у једнократном износу поново испуни услове за признавање права на новчану накнаду.
Део шести
НАЧИН СПРОВОЂЕЊА МЕРА АКТИВНЕ ПОЛИТИКЕ ЗАПОШЉАВАЊА
1. Начин финансирања мера активне политике запошљавања
Члан 125.
Средства намењена за спровођење програма и мера активне политике запошљавања из буџета Републике, 
				или из средстава доприноса за случај незапослености распоређују се организационим јединицама Националне службе – филијалама, у зависности од степена развијености јединица локалне самоуправе и теже запошљивих категорија незапослених са подручја филијале, на годишњем нивоу, одлуком Управног одбора Националне службе, а на основу предлога филијала. Управни одбор одлучује и о висини средстава за реализацију појединих мера активне политике запошљавања, уколико висина средстава није претходно прописана.
Средства намењена за спровођење програма и мера активне политике запошљавања распоређених, у складу са ставом 1. овог члана филијалама Националне службе, могу се даље распоређивати по унутрашњим организационим јединицама по територијалном принципу, у зависности од степена развијености јединица локалне самоуправе и услова за запошљавање теже запошљивих категорија незапослених, одлуком директора филијале Националне службе или другог запосленог којег овласти директор Националне службе.
*Службени гласник РС, број 5/2017
Члан 126.
Средства намењена за спровођење мера активне политике запошљавања, на основу одлуке о учешћу у финансирању програма или мера утврђених локалним акционим планом запошљавања, реализују се на основу споразума који закључују Национална служба и орган 
				аутономне покрајине, односно јединица локалне самоуправе.
Споразумом из става 1. овог члана, ближе се регулише:
				намена средстава, рок за уплату 
				средстава, расписивање и објављивање 
				јавних позива/конкурса, пријем и поступање по поднетом захтеву, доношење одлуке о додели средстава, закључивање уговора са корисницима средстава, уплата средстава корисницима, контрола реализације програма или мера и друга питања од значаја за реализацију програма или мера активне политике запошљавања утврђених локалним акционим планом запошљавања.
*Службени гласник РС, број 5/2017
Члан 127.
Мере активне политике запошљавања реализују се у складу са правилима о додели државне помоћи мале вредности (de minimis државна помоћ).
Државна помоћ мале вредности (de minimis државна помоћ) додељује се појединачном привредном субјекту до износа одређеног прописима о државној помоћи, при реализацији програма и мера активне политике запошљавања, и то:
– субвенције за запошљавање: субвенције за отварање нових радних места и субвенција за запошљавање на упражњеним радним местима и субвенција за запошљавање незапослених корисника новчане социјалне помоћи,
– субвенција за самозапошљавање,
– учешће у финансирању програма приправника,
– учешће у програму стицања практичних знања,
– учешће у финансирању програма обука на захтев послодавца и
– субвенција за запошљавање лица која се теже запошљавају.
Субвенција зараде за запошљавање особа са инвалидитетом без радног искуства и рефундација додатних трошкова за запошљавање особа са инвалидитетом додељује се применом правила о хоризонталној државној помоћи.
Члан 128.
За исте оправдане трошкове примењује се најповољнија висина државне помоћи утврђена прописима којима се регулише контрола и додела државне помоћи, која представља горњу границу до које је дозвољено доделити укупан износ државне помоћи, без обзира да ли се државна помоћ додељује по основу једне или у комбинацији више државних помоћи, као и да ли државну помоћ додељује Република Србија, аутономна покрајина или јединица локалне самоуправе.
2. Спровођење мера активне политике запошљавања
Члан 129.
Пре укључивања у мере активне 
				политике запошљавања, Национална служба врши проверу испуњености 
				законских/услова јавног позива за незапослено лице.
Ради спровођења мера активне политике запошљавања директор Националне службе доноси одлуку о расписивању и садржини јавног позива/конкурса појединачно за сваку меру или програм.
Јавни позив/конкурс из става 1. овог члана садржи: податке о називу организације која расписује јавни позив/конкурс, опис програма или мере која је предмет јавног позива/конкурса, висину износа средстава и дужину трајања мере или програма, услове за учествовање, доказе који морају бити приложени уз захтев/пријаву за учешће, информацију о правима и обавезама корисника, рок и место подношења захтева/пријаве за доделу средстава, рок за доношење одлуке о додели средстава и врсту средства обезбеђења и, по потреби друге елементе потребне за реализацију мера активне политике запошљавања.
*Службени гласник РС, број 5/2017
Члан 130.
У случају неиспуњења уговорних обавеза Национална служба може 
				раскинути уговор, о чему без одлагања писмено обавештава 
				корисника средстава, у складу са 
				закљученим уговором.
Као последица раскида уговора, корисник средстава постаје дужник Националне службе и у обавези је да врати целокупан износ средстава исплаћених у складу са уговором, са законском затезном каматом од дана 
				преноса средстава.
*Службени гласник РС, број 5/2017
Члан 130а
Када послодавац није у могућности да 
				испуни уговорну обавезу, Национална служба може да одобри 
				преузимање уговорне обавезе за преостало време од стране другог 
				послодавца, а на основу Уговора о преузимању права и обавеза. 
				Преузимање се може реализовати под условом да је лице укључено у 
				програм/меру спремно да настави рад/радно ангажовање код другог 
				послодавца који испуњава услове јавног позива/конкурса, има 
				потребу и могућност за ангажовањем лица на истим пословима и 
				спреман је да преузме лице.
*Службени гласник РС, број 5/2017
Члан 131.
У случају неиспуњења или делимичног испуњења обавеза из уговора који није раскинут, дужник је у обавези да врати цео или сразмерни износ исплаћених средстава уколико се то не противи сврси закљученог уговора.
Сразмерни износ исплаћених средстава, који је дужник у обавези да врати за неиспуњени део обавезе по уговору, утврђује се тако што се од износа укупно исплаћених средстава одузме износ у висини месечног износа исплаћених средстава помножен са бројем месеци у којима је дужник испунио уговорну обавезу.
Висина месечног износа средстава утврђује се тако што се укупно исплаћени износ средстава подели са бројем месеци утврђеног трајања уговорне обавезе.
Број месеци из става 3. овог члана утврђује се и исказује 
				увек целим, односно округлим бројем, 
				на тај начин што се више од 50% временског периода у једном 
				месецу прихвата као пун месец, односно као да је уговорна 
				обавеза испуњена за тај месец.
Мање од 50% временског периода у 
				једном месецу не може се прихватити као пун месец, односно не 
				може се сматрати да је уговорна обавеза испуњена за тај месец.
*Службени гласник РС, број 5/2017
Члан 132.
На доспела потраживања Националне службе, према дужнику који потпуно или делимично није испунио уговорне обавезе, законска затезна камата почиње да тече од датума преноса средстава од стране Националне службе.
Управни одбор Националне службе може да донесе одлуку о начину и условима отписа обрачунате, а неплаћене камате на износ главног дуга корисника средстава.
Законска затезна камата се не обрачунава на потраживања, према дужнику који у року од 30 дана од дана првог преноса средстава поднесе предлог за раскид уговора и врати уплаћена средства.
Члан 133.
Национална служба може, у случају да дужник није у могућности да у целости врати дуговани износ на начин предвиђен уговором, са дужником да закључи уговор о поравнању.
Уговором о поравнању ближе се утврђује висина главног дуга, висина законске затезне камате и број одобрених рата за отплату.
Национална служба може, дужнику да одобри отплату дугованог износа у највише 12 месечних рата у зависности од висине укупног дуга и материјалног стања дужника.
Члан 134.
Национална служба врши обуставу поступка намирења потраживања у случају пријема доказа о накнадној реализацији уговорних обавеза и у случају утврђивања немогућности спровођења намирења потраживања, у складу са законом.
Члан 135.
Национална служба ће у року од 30 дана од дана подношења захтева за повраћај средстава од стране дужника, извршити повраћај наплаћеног потраживања у поступку пред пословном банком и надлежним судом, уколико дужник, током трајања поступка наплате потраживања, накнадно достави доказе о испуњењу уговорне обавезе.
Део седми
ДРУГА ПИТАЊА ОД ЗНАЧАЈА ЗА СПРОВОЂЕЊЕ МЕРА АКТИВНЕ ПОЛИТИКЕ ЗАПОШЉАВАЊА
Посебна евиденција – лица привремено спречена за рад
Члан 136.
О незапосленим лицима, привремено спреченим за рад, Национална служба води посебну евиденцију.
Оправданим разлозима за вођење посебне евиденције, у смислу става 1. овог члана сматра се:
– здравствена неспособност лица које тражи запослење;
– лице у поступку процене радне способности;
– здравствена неспособност чланова уже породице, односно домаћинства;
– смртни случај члана уже породице, односно домаћинства;
– немогућност обезбеђивања чувања детета;
– селидба;
– елементарна непогода;
– други разлози, настали без кривице и воље лица које тражи запослење.
Оправданост разлога у смислу става 2. овог члана, цени се на основу достављених доказа или изјаве незапосленог, узимајући у обзир све околности у сваком појединачном случају.
О разлогу привремене спречености за рад лице доставља доказ надлежне институције или даје изјаву у писаној форми.
Члан 137.
Посебна евиденција о незапосленим лицима, привремено спреченим за рад из члана 136. овог правилника води се на основу тачних и потпуних података потребних за вођење евиденције, као и на основу пријаве сваке промене која је од утицаја на вођење исте.
Члан 138.
Достављање, прикупљање и обрада података врши се у складу са усвојеним статистичким стандардима, методама и поступцима за прикупљање, обраду, чување, заштиту и објављивање статистичких података.
Члан 139.
Лице привремено спречено за рад из члана 136. овог правилника не укључује се у мере активне политике запошљавања за време трајања разлога спречености.
ПРЕЛАЗНЕ И ЗАВРШНЕ ОДРЕДБЕ
Члан 140.
Одлуке донете до ступања на снагу овог правилника, примењују се до извршења обавеза које су њима утврђене, односно до испуњења обавеза преузетих уговором.
Члан 141.
Кориснику средстава, коме су средства, у смислу овог правилника, одобрена за неку од мера активне политике запошљавања, осим за меру јавни радови и функционално основно образовање одраслих не могу се поново одобрити за иста лица у истој мери, пре истека рока од три године од дана одобравања средстава.
Исто лице не може бити финансирано од стране Националне службе више од једног пута кроз следеће програме/мере:
– самозапошљавање,
– програм приправника,
– програм стручне праксе.
Изузетно, исто лице из става 2. овог члана може бити финансирано највише два пута кроз програм приправника и програм стручне праксе, под условом да је лице са средњим степеном образовања, након првог финансирања од стране Националне службе стекло више или високо образовање.
Корисник, који није реализовао доспеле уговорне обавезе по некој од мера активне политике запошљавања и који има неизмирених потраживања према Националној служби, не може остварити право на учешће у финансирању нових мера запошљавања, док не испуни исту.
Члан 142.
Незапосленом лицу, које је корисник новчане накнаде за случај незапослености, у моменту укључивања у програме обука, програм стручне праксе и програм функционалног основног образовања одраслих продужава се право на новчану накнаду за време трајања мере.
Члан 143.
Даном ступања на снагу овог правилника, престаје да важи Правилник о критеријумима и начину спровођења мера активне политике запошљавања Националне службе за запошљавање („Службени гласник РС”, бр. 12/12, 20/13, 69/14 и 27/15).
Члан 144.
Овај правилник ступа на снагу осмог дана од дана објављивања у „Службеном гласнику Републике Србије”.
Број 0011-110-7/15
У Београду, 8. децембра 2015. године
Председник Управног одбора,
Даријо Мачкић, с.р.