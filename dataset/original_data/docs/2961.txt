На основу члана 55. став 3. Закона о Народној банци Србије
(„Службени гласник РС”, бр. 72/2003 и 55/2004), 
Гувернер Народне банке Србије доноси
 
ОДЛУКУ
о пуштању у оптицај кованог
новца апоена од 1, 2, 5, 10 и 20 динара
 “Службени гласник
РС”, број 113 од 7.
децембра 2007.
 
 
1.
Народна банка Србије пустиће у оптицај 10. децембра 2007. године ковани новац апоена
од 1, 5 и 10 динара са ознаком године ковања „2007” и обележјима утврђеним Одлуком
о издавању и основним обележјима кованог новца апоена од 1, 5 и 10 динара („Службени
гласник РС”, број 56/2005), ковани новац апоена од 2 динара са ознаком ковања
„2007” и обележјима утврђеним Одлуком о издавању и основним обележјима кованог новца
апоена од 2 динара („Службени гласник РС”, број 114/2006) и ковани новац од 20 динара
са ознаком године ковања „2007” и обележјима утврђеним Одлуком о издавању и основним
обележјима кованог новца апоена од 20 динара („Службени гласник РС”, број
109/2007).
 
2.
Ова одлука ступа на снагу даном објављивања у „Службеном гласнику РС”. 
 
О. број 87
У Београду, 5. децембра
2007. године
Гувернер
Народне банке Србије,
Радован Јелашић, с.р.