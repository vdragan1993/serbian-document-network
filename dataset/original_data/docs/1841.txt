Редакцијски пречишћен текст
 
 
На основу члана 42. став 2. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка и 93/12),
Министар финансија и привреде доноси
 
ПРАВИЛНИК
о информативној пореској пријави

"Службени гласник РС", бр. 117 од 12. 
	децембра 2012, 118 од 14. децембра 2012 - исправка, 16 од 20. фебруара 
	2013, 28 од 26. марта 2013, 52 од 14. јуна 2013.
 
Члан 1.
Овим правилником уређују се информативна пореска пријава као извештај који садржи податке 
	од значаја за утврђивање пореске обавезе подносиоца те пријаве*, лица која су дужна да поднесу информативну пореску пријаву, као и начин и рок за њено подношење.
 
 

*Службени гласник РС, број 
	52/2013
Члан 2.
Подацима од значаја за утврђивање пореске обавезе подносиоца 
	информативне пореске пријаве, у смислу члана 42. став 2.*** Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 
	2/12 – исправка, 93/12 и 47/13***), сматрају се подаци о имовини физичких лица, чија је укупна вредност у земљи и иностранству, на дан 1. јануара 2013. године, већа од 35.000.000 динара (у даљем тексту: обвезник подношења пријаве) и подаци о имовини физичких лица која су повезана са обвезником подношења пријаве.
Физичким лицима – обвезницима подношења пријаве из става 1. овог члана 
	сматрају се:**
1) обвезници пореза на доходак грађана у складу са законом којим се 
	уређује порез на доходак грађана, осим обвезника који имају искључиво 
	држављанство друге државе, а који су упућени на рад у Републику Србију, 
	односно који су као упућена лица запослени у Републици Србији;**
2) обвезници пореза на имовину у складу са законом којим се уређују 
	порези на имовину.**
Лица повезана са обвезником подношења пријаве јесу чланови његовог 
	породичног домаћинства**, и то: 
	супружник*, родитељи, деца, усвојеници и усвојиоци.
 
 

*Службени гласник РС, број 118/2012

**Службени гласник РС, број 
16/2013

***Службени гласник РС, број 
	52/2013
Члан 3.
Имовином из члана 2. овог правилника сматрају се:
1) непокретности;
2) акције и удели у правном лицу;
3) опрема за обављање делатности у својини обвезника подношења пријаве независно од тога да ли је обвезник подношења пријаве користи за обављање делатности;
4) моторна возила, пловила и ваздухоплови;
5) штедни улози и готов новац;
6) друга имовинска права, и то:
(1) стварно право на непокретности (право плодоуживања, право употребе, право временског коришћења – тајм шеринг, право дугорочног закупа, право коришћења грађевинског земљишта);
(2) ауторско право на писаном делу, драмском, драмско-музичком, музичком, односно филмском делу, делу ликовне уметности, рачунарском програму и права сродна ауторском праву (права интерпретатора, произвођача фонограма, произвођача видеограма, 
	произвођача емисије и* произвођача базе података);
(3) право на патент, жиг, модел, узорак, ознаку географског порекла и техничко унапређење;
(4) лиценце;
(5) право својине на другим покретним добрима појединачне вредности веће од 
	550.000 динара**.
Непокретностима из става 1. тачка 1) овог члана сматрају се све врсте земљишта, вишегодишњи засади (воћњаци и виногради), зграде, посебни делови зграда, гараже и гаражна места ван зграда, спортски објекти ( стадиони, хале, базени и др) и терени.
 
 

*Службени гласник РС, број 118/2012

**Службени гласник РС, број 
28/2013
Члан 4.
Обвезник подношења пријаве дужан је да поднесе информативну пореску пријаву у периоду од 15. јануара 
	до 30. јуна 2013. године***.
Информативна пореска пријава подноси се на Обрасцу ИПП – Информативна пореска пријава, који је одштампан уз овај правилник и чини његов саставни део.
Информативна пореска пријава састоји се из два дела, и то:
1) ИПП-I – Подаци о укупној имовини обвезника подношења пријаве са стањем 
	на дан 1. јануара 2013. године, у којем обвезник подношења пријаве исказује
	податке о својој укупној имовини* са стањем на дан 1. јануара 2013. године;
2) ИПП-II – Подаци о укупној имовини повезаног лица са стањем на дан 1. јануара 2013. године, у којем обвезник подношења пријаве исказује податке о имовини повезаног лица са стањем на дан 1. јануара 2013. године.
У случају када обвезник подношења пријаве нема повезанa лица подноси само део ИПП-I, а у случају када их има, за свако повезано лице подноси део ИПП-II, с тим што сви делови чине целину информативне пореске пријаве.
Када обвезник подношења пријаве има повезано лице које је такође 
	обвезник подношења пријаве, у делу ИПП-II исказује само податке о имену и 
	презимену, сродству, пребивалишту и адреси тог повезаног лица.**
Обвезник подношења пријаве може да достави документацију, односно 
	додатне информације у вези са пријављеном имовином.****
 
 

*Службени гласник РС, број 118/2012

**Службени гласник РС, број 
16/2013

***Службени гласник РС, број 
28/2013

****Службени гласник РС, број 
	52/2013
Члан 5.
Информативна пореска пријава подноси се Пореској управи – Централи непосредно или путем поште, односно електронским путем на порталу Пореске управе.
Документација, 
	односно додатне информације из члана 4. став. 6. овог правилника, подносе се 
	Пореској управи – Централи путем поште.*
 
 

*Службени гласник РС, број 
	52/2013
Члан 6.
Укупна имовина и њена вредност пријављују се са стањем на дан 1. јануара 2013. године. 
	
За потребе подношења информативне пореске пријаве, обвезник подношења пријаве вредност имовине опредељује на основу цене која би се у случају продаје имовине могла постићи на тржишту, на дан 1. јануара 2013. године.
Обвезник подношења пријаве исказује у информативној пореској пријави појединачну вредност имовине. 
	
Члан 7.
Овај правилник ступа на снагу наредног дана од дана објављивања у „Службеном гласнику Републике Србије”.
 
Број 110-00-290/2012-04
У Београду, 10. децембра 2012. године
Министар,

Млађан Динкић, с.р.
 
 
ОДРЕДБЕ КОЈЕ НИСУ УНЕТЕ 
	У "ПРЕЧИШЋЕН ТЕКСТ" ПРАВИЛНИКА
 
Правилник о изменама и 
	допунама Правилника о информативној пореској пријави: "Службени гласник РС", 
	број 52/2013-11
Члан 5.
Обвезник подношења пријаве, који је до дана ступања на снагу овог 
	правилника поднео информативну пореску пријаву у складу са Правилником о 
	информативној пореској пријави („Службени гласник РС”, бр. 117/12, 118/12 – 
	исправка, 16/13 и 28/13), није у обавези да поново поднесе информативну 
	пореску пријаву. 
Члан 6.
Овај правилник ступа на снагу наредног дана од дана објављивања у 
	„Службеном гласнику Републике Србије”.
 
 
Листа образаца:
ИПП-I – Подаци о укупној имовини обвезника подношења пријаве са стањем 
	на дан 1. јануара 2013. године

	ИПП-II – Подаци о укупној имовини повезаног лица са стањем на дан 1. јануара 
	2013. године