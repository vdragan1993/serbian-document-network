На основу члана 41a став 2. Закона о заштити природе („Службени гласник РС”, бр. 36/09, 88/10 и 91/10 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
УРЕДБУ
о проглашењу Специјалног резервата природе „Окањ бара”

	"Службени гласник РС", број 39 од 30. априла 2013.
Члан 1.
Подручје Окањ баре, баре Црвенке, Чикош баре, делови атара насеља Тараш, Кумане, Меленци и Елемир са постојећим депресијама уз леву обалу реке Тисе, проглашава се заштићеним подручјем изузетног значаја, односно I категорије као специјални резерват природе под именом „Окањ бара” (у даљем тексту: Специјални резерват природе „Окањ бара”). 
	
Члан 2.
Специјални резерват природе „Окањ бара” ставља се под заштиту да би се очувао комплекс ливадско – степске вегетације, слатина и заслањених бара различитог салинитета које представљају приоритетни тип заштите у панонском биoгеографском региону са јединственим панонским екосистемима типичним за заслањене, муљевите бaре, слатине и ливаде са очуваним биљним врстама и животињским светом карактеристичним за слану подлогу. На подручју Специјалног резервата природе „Окањ бара” идентификовано је 39, за заштиту приоритетних типова станишта (слане травне формације на солончаку, панонске слатине, панонске слане степе и утрине, слани тршћаци, слани високи шашеви и слана висока ситишта), и за њих везане природне вредности и типични панонски елементи флоре (панонски звездан и слатинска паламида, а од панонских ендема и субендема шварценбергова боквица, врањемил, безбридњача и жутеница) и фауне (инсекти водених станишта – вилини коњици, тврдокрилци водених станишта и врсте влажних ливада у поплавном подручју, 8 врста водоземаца – мала и велика зелена жаба, гаталинка, 6 врста гмизаваца – барска корњача, ливадски гуштер, смук, ретка и угрожена орнитофауна слатинских ливада, језера и бара – мешовита колонија чапљи, патка кашикара и њорка, а од строго заштићених врста сисара текунице, хрчак, група слепих мишева).
Члан 3.
Специјални резерват природе „Окањ бара” налази се на територији града Зрењанина и општине Нови Бечеј и обухвата делове подручја катастарских општина Елемир, Тараш, Меленци и Кумане, укупнe површине 5480,94 ha, од чега је 1947,76 ha у државној својини, у друштвеној својини 2200,46 ha, у приватној својини 1251,92 ha и у задружној својини 80,80 ha. 
	
Око Специјалног резервата природе „Окањ барa” успоставља се заштитна зона, на територији града Зрењанина, катастарске општине Меленци, Тараш и Српски Елемир и општине Нови Бечеј, катастарска општина Кумане, на површини од 4143 ha.
Опис и графички приказ граница Специјалног резервата природе „Окањ бара” и заштитне зоне одштампани су уз ову уредбу и чине њен саставни део.
Члан 4.
На подручју Специјалног резервата природе „Окањ бара” и на подручју заштитне зоне из члана 3. ове уредбе, није дозвољено обављати радове и активности, за које се у складу са законом којим се уређује заштита природе, утврди да могу оштетити популације, заједнице и станишта биљних и животињских врста из члана 2. ове уредбе, нарушити природне процесе и еколошку целовитост подручја или значајно неповољно утицати на естетска и културно-историјска обележја подручја и животну средину.
На подручју Специјалног резервата природе „Окањ бара” и на подручју заштитне зоне непосредно се примењују одредбе Закона о заштити природе које се односе на одређивање количине воде у влажним и воденим екосистемима, очување покретних заштићених природних докумeната и заштиту и очување дивљих врста, укључујући контролу и сузбијање инвазивних врста.
Члан 5.
На подручју Специјалног резервата природе „Окањ бара” утврђују се режими заштите I, II и III степена, као и заштитна зона.
Режим заштите I степена, укупне површине 165,7 ha, односно 3% подручја Специјалног резервата природе „Окањ бара”, обухвата следећe површинe:
1) „Окањ бара” – град Зрењанин, катастарске општине Меленци и Српски Елемир. 
	
Режим заштите II степена, укупне површине 3160,8 ha, односно 58% подручја Специјалног резервата природе „Окањ бара”, обухвата следеће површине:
1) Централне слатине и баре (Кумански вањ – Бара Црвенка – Жугаљ бара), површине 2642,4 ha, општина Нови Бечеј, катастарска општина Кумане и град Зрењанин, катастарске општине Тараш и Српски Елемир;
2) Слатине око Окањ баре, површине 356,4 ha, град Зрењанин, катастарске општине Меленци, Тараш и Српски Елемир;
3) Блато, површине 180 ha, град Зрењанин, катастарске општине Тараш и Српски Елемир.
Режим заштите III степена, укупне површине 2154,4 ha, односно 39% подручја Специјалног резервата природе „Окањ бара”, обухвата преостали део заштићеног подручја који није обухваћен режимом заштите I и II степена. 
	
Члан 6.
На подручју Специјалног резервата природе „Окањ бара” на површинама на којима је утврђен режим заштите I степена спроводи се строга заштита којом се омогућава спонтано одвијање природне сукцесије и других еколошких процеса, очување станишта, животних заједница и популација биљака и животиња у условима дивљине, односно са незнатним утицајем и присуством човека. 
	
На површинама са режимом заштите I степена непосредно се примењују забране радова и активности које су као такве утврђене чланом 35. Закона о заштити природе.
Радови и активности ограничавају се на: 
1) научна истраживања и праћење природних процеса;
2) контролисану посету у образовне, рекреативне и општекултурне сврхе;
3) спровођење заштитних, санационих и других неопходних мера у случају пожара, елементарних непогода и удеса, појава биљних и животињских болести и пренамножавања штеточина;
4) интервентне мере на заштити екосистема по посебним условима заштите природе.
Члан 7.
На површинама на којима је утврђен режим заштите II степена спроводи се активна заштита ради очувања и унапређења природних вредности, посебно кроз мере управљања популацијама дивљих биљака и животиња, одржање и побољшање услова у природним стаништима и традиционално коришћење природних ресурса.
Осим забране радова и активности које су као такве утврђене чланом 35. Закона о заштити природе, на површинама на којима је утврђен режим заштите II степена, забрањује се и: 
	
1) уклањање травног покривача са површинским слојем земљишта;
2) уклањање флотантне, субмерзне и приобалне вегетације; 
3) уношење биљних и животињских инвазивних врста;
4) самоиницијативно и нестручно порибљавање вода; 
5) кошење тешком механизацијом;
6) кретање возила и пољопривредних машина изван путева;
7) окупљање већег броја људи и одржавање манифестација.
Радови и активности ограничавају се на: 
1) контролисану испашу по посебном програму;
2) контролисано сечење трске;
3) кошење ливада након плодоношења заштићених биљних врста (после 15. јуна);
4) осматрање само за то предвиђеним местима (чека и осматрачница – максимално до три осматрачка места), без кретања по подручју;
5) трасирање и уређење приступних стаза до места за осматрање;
6) спровођење мелиоративних активности које не нарушавају природну динамику водног режима.
Дозвољени су и радови и активности из члана 6. став 3. ове уредбе.
Члан 8.
На површинама на којима је утврђен режим заштите III степена спроводи се проактивна заштита и могу се вршити управљачке интервенције у циљу рестаурације, уређења објеката културно-историјског наслеђа, одржања и унапређења природних екосистема и предела, очувања еколошке целовитости и одрживог коришћења природних ресурса и простора уз потребну инфраструктурну и другу изградњу.
Осим забране радова и активности које су као такве утврђене чланом 35. Закона о заштити природе, забрањује се и:
1) орање њива до руба депресија;
2) употреба пестицида из групе хлорованих угљоводоника и метил бромида на удаљености мањој од 50 m, а осталих пестицида (зооциди, фунгициди, хербициди) на удаљености мањој од 20 m од канала и рубова њива;
3) изградња рибњака;
4) пошумљавање и преоравање травних станишта, ливада и пашњака;
5) одржавање канала паљењем вегетације у, поред и на косинама канала;
6) подизање ветрозаштитног зеленила које није у циљу заштите природног добра;
7) вршење мелиорација ливада и пашњака;
8) узнемиравање птица, посебно у периоду гнежђења (1. април – 31. јул);
9) лов на удаљености мањој од 200 m oд Окањ баре и пуцање у правцу подручја са режимом заштите I степена;
10) упуштање вода испод II класе квалитета у реципијент.
Радови и активности ограничавају се на:
1) промену намене површина за потребе ревитализације и унапређења природних станишта;
2) изградњу објеката и инфраструктуре за потребе одрживог коришћења и управљања заштићеним подручјем, одржавање постојећих објеката, и постављање подземних водова уз постојећу инфраструктуру;
3) мозаично паљење травне вегетације за потребе ревитализације станишта, по посебном пројекту и условима заштите природе;
4) кошење – просторно и временски ограничене активности, уз примену заштитних мера за флору и фауну;
5) лов – просторно и временски ограничене активности на одржавању здравственог стања и бројности популација ловних врста;
6) изградњу путне мреже – одржавање и реконструкцију постојећих путева.
Дозвољени су и радови и активности из члана 6. став 3. и члана 7. став 3. ове уредбе.
Члан 9.
Специјални резерват природе „Окањ бара” поверава се на управљање Друштву за заштиту животне средине „ОКАЊ” из Елемира (у даљем тексту: Управљач).
У обављању законом утврђених послова управљања заштићеним подручјем, Управљач је овлашћен и дужан нарочито да: организује чуварску службу; обележи заштићено подручје и подручје заштитне зоне; донесе план управљања, годишњи програм управљања и акт о унутрашњем реду и чуварској служби; води евиденције о природним вредностима и људским активностима; обавештава кориснике заштићеног подручја и заштитне зоне о могућностима за обављање радова и активности; учествује у поступку утврђивања накнаде за ускраћивање или ограничавање права коришћења; издаје сагласности и одобрења; прати стање и води евиденције о природним вредностима, непокретностима и људским активностима; утврђује и наплаћује накнаде за коришћење заштићеног подручја.
Управљач је дужан да у року од 60 дана од дана ступања на снагу ове уредбе изврши упис делатности управљања заштићеним подручјем у складу са прописима којима се уређује класификација делатности и регистрација удружења. 
	
Члан 10.
Очување, унапређење, одрживо коришћење и приказивање природних и других вредности подручја Специјалног резервата природе „Окањ бара” спроводи се према плану управљања који доноси Управљач на период од десет година (у даљем тексту: План управљања), са садржином и на начин прописан законом којим се уређује заштита природе. 
	
План управљања садржи циљеве и приоритетне задатке очувања повољног стања заштитне зоне, као и превентивне мере заштите од пожара у складу са Законом о заштити од пожара („Службени гласник РС”, број 111/09) и прописима донетим на основу тог закона. 
	
У поступку давања сагласности на План управљања, министарство надлежно за послове заштите природних богатстава (у даљем тексту: Министарство) прибавља мишљења министарстава надлежних за послове науке, просвете, пољопривреде, шумарства, водопривреде, туризма и финансија. 
	
План управљања Управљач ће донети и доставити Министарству најкасније у року од 10 месеци од дана ступања на снагу ове уредбе. 
	
Управљач је дужан да једном у три године анализира спровођење Плана управљања и остварене резултате и по потреби изврши његову ревизију.
До доношења Плана управљања, Управљач ће вршити послове на основу годишњег програма управљања који је дужан да донесе и достави Министарству на сагласност у року од 30 дана од дана ступања на снагу ове уредбе.
Годишњи програм управљања из става 6. овог члана садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката и организационих и материјалних услова за извршења програма, висине и извора потребних финансијских средстава. 
	
Члан 11. 
Управљач је дужан да обезбеди спровођење режима заштите, односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе. 
	
У оквиру садржине прописане Законом о заштити природе, правилником се ближе утврђују забрањени радови и активности, као и правила и услови обављања радова и активности који су допуштени на подручју Специјалног резервата природе „Окањ бара” и на подручју заштитне зоне. 
	
Правилник се објављује у „Службеном гласнику Републике Србије” и на други погодан начин који одреди Управљач.
Члан 12. 
Управљач је дужан да на прописан начин обележи Специјални резерват природе „Окањ бара”, његове спољне границе и границе површина, односно локалитета са режимом заштите I и II степена и подручја заштитне зоне најкасније у року од годину дана од дана ступања на снагу ове уредбе.
Управљач ће у року од 12 месеци од дана ступања на снагу ове уредбе, у сарадњи са Републичким геодетским заводом, Београд и Покрајинским заводом за заштиту природе, Нови Сад, извршити идентификацију граница Специјалног резервата природе „Окањ бара” на терену, дигиталној ортофото карти и катастарском плану.
На операт, односно записник о утврђивању граница из става 2. овог члана, Влада даје сагласност на предлог Министарства.
Границе утврђене, описане и верификоване на начин прописан у ст. 2. и 3. овог члана, сматраће се меродавним у свим стварима које се тичу спровођења ове уредбе.
Члан 13.
Управљач ће у року од две године од дана ступања на снагу ове уредбе засновати дигиталну базу података, односно географски информациони систем о природним и створеним вредностима, непокретностима, активностима и другим подацима од значаја за управљање Специјалним резерватом природе „Окањ бара”.
Члан 14.
Управљач ће на начин и у роковима утврђеним посебним законом прогласити рибарско подручје на риболовној води заштићеног подручја Специјалног резервата природе „Окањ бара” и донети програме управљања рибарским подручјем.
Члан 15.
Управљач ће најкасније у року од 90 дана од дана ступања на снагу ове уредбе донети и доставити Министарству на сагласност акт о накнади за коришћење заштићеног подручја Специјалног резервата природе „Окањ бара”.
Члан 16.
Средства за спровођење Плана управљања Специјалног резервата природе „Окањ бара” обезбеђују се из буџета Републике Србије, од накнаде за коришћење заштићеног подручја, прихода остварених обављањем делатности Управљача и из других извора у складу са законом. 
	
Члан 17.
Плански документи, планови, програми и основе из области шумарства, ловства, управљања рибљим фондом, водопривреде, пољопривреде и туризма и други програми и планови који се односе на коришћење природних ресурса и простора у заштићеном подручју Специјалног резервата природе „Окањ бара” усагласиће се са Просторним планом Републике Србије, овом уредбом и Планом управљања из члана 10. ове уредбе. 
	
Члан 18.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-3228/2013-1 
У Београду, 23. априла 2013. године
Влада
Председник,
Ивица Дачић, 
	с.р.
 
ОПИС ГРАНИЦА СПЕЦИЈАЛНОГ РЕЗЕРВАТА ПРИРОДЕ „ОКАЊ БАРА” И ЗАШТИТНЕ ЗОНЕ
1. Границе Специјалног резервата природе „Окањ бара”
Почетна тачка описа границе заштите је тромеђа парцела 7751/3, 7751/2 и 8372 КО Кумане, општина Нови Бечеј. Граница иде на југоисток северном међном линијом парцела 7751/2, 7367, 7366/2 до границе грађевинског рејона. Ломи се на југ источном линијом парцеле 7366/2, пресеца пут бр. 8402, наставља источном линијом парцеле 7354 до тромеђе парцела 7354, 7365 и 8403. Скреће на југозапад заједничком границом парцела 8403 и 7354. Пресеца парцелу 8125/1 и њеном источном линијом наставља на југо запад до тромеђе парцела 8125/1, 7351 и 8447. Граница скреће на југоисток заједничком границом парцела 7351 и 8447, 7266 и 8447, 7265 и 8447, 7260 и 8447, 7261 и 8447, 7259 и 8447, 7261 и 8447, 7258 и 8447 до међне тачке КО Тараш, град Зрењанин. Граница скреће на североисток идући границом катастарских општина до североисточне међне тачке парц. 5026 КО Тараш, град Зрењанин. Граница скреће на југоисток, североисточном границом парцеле 5026 до северозападне међне тачке парцеле 5033. Скреће на североисток, северном линијом парцела 5033, 5038 до међне тачке КО Меленци. У истом правцу наставља северном линијом парцеле 10392 КО Меленци, пресеца парцелу 12398, у правцу истока иде северном линијом парцеле 10408 до тромеђе парцела 10408, 10414/17 и 10414/10. Ломи се на север источном линијом парцеле 10414/10 до парцеле 12833. Њеном јужном линијом иде на исток до парцеле 12423 (железничка пруга Кикинда – Београд). Граница скреће на југ западном линијом парцеле 12423 до међне тачке КО Српски Елемир. Наставља на југ западном линијом парцеле 2906 КО Српски Елемир, западном линијом парцеле 3194, ломи се на југозапад линијом парцеле 3190 до парцеле 3248/1. Скреће на северозапад границом 3248/1, 3247/9 до парцеле 3401. Скреће на југозапад границом парцеле 3401 до парцеле 3400. Ломи се на југ па на запад пресеца парцелу 3400 и иде на запад јужном линијом парцеле 3340 до парцеле 4062. Скреће на северозапад линијама парцеле 4062 до наспрам парцеле 4063. Ломи се на запад, пресеца парцелу 4062 и иде јужном линијом парцеле 4063 до парцеле 4029. Скреће на северозапад границом парцеле 4029 и иде северном линијом парцеле 3398, пресеца парцелу 3994 и наставља у истом правцу северном линијом парцеле 3990 до парцеле 3970. Скреће на југоисток, источном граничном линијом парцеле 3970 до парцеле 4157. Скреће на југозапад, пресеца парцеле 4157, 4166/21 до североисточне међне тачке парцеле 4166/29. Њеном северном линијом иде до парцеле 4176. Скреће на север заједничком границом парцела 4176 и 4166/21, 4177 и 4166/21, 4179 и 4166/21, 4180 и 4166/21 до парцеле 4181. Ломи се на запад јужном граничном линијом парцеле 4181 до парцеле 4193. Скреће на север па на запад линијом парцеле 4193 до парцеле 4419/3. Наставља на запад грaницом парцела 4419/3, 4419/5 до међне тачке КО Tараш. Граница иде на северозапад источном граничном линијом парцеле 2308 КО Тараш до парцеле 2307. Скреће на североисток, заједничком границом парцела 2307 и 2305 до парцеле 1915. Ломи се на северозапад па на југозапад границом парцеле 2307, пресеца парцелу 703, изоставља простор сметлишта и гробља и јужном међном линијом парцеле 707/39 иде на запад до парцеле 238. Скреће на север западном линијом парцеле 707/39 до парцеле 3074. Њеном јужном линијом иде на северозапад, скреће на север западном линијом парцеле 3074 до североисточне међне тачке парцеле 3172/2. Ломи се на исток, пресеца парцелу 3074 и заједничком границом парцела 3274 и 3173 до парцеле 4205. Скреће на север, западном линијом парцела 4205, 3342, заједничком границом парцела 3334 и 3339, 3337 и 3338 до међне тачке КО Кумане. Граница скреће на североисток међном линијом катастарских општина до међне тачке 8205 КО Кумане, општина Нови Бечеј. У правцу североистока иде заједничком границом парцела 8205 и 8456, 7267 и 8456, ломи се на југоисток заједничком границом 7267 и 8449, скреће на североисток, пресеца парцелу 8449 и наставља границом парцеле 8453 до парцеле 8458. Скреће на северозапад, пресеца парцелу 8453 и наставља заједничком границом парцела 8458 и 7890, ломи се на североисток заједничком границом парцела 7890 и 8459, 7888 и 8459, пресеца парцелу 8460 и скреће на северозапад заједничком границом парцела 8460 и 7886 до парцеле 8464. Ломи се на североисток граничном линијом парцеле 8464 до наспрам међне тачке парцеле 7880. Скреће на северозапад, пресеца парцелу 8464, иде заједничком границом парцела 7880 и 7879/6, 7880 и 8462 до парцеле 8463. У правцу североистока пресеца парцелу 8463 и иде заједничком границом парцела 7873 и 7874, 7873 и 7870, 7873 и 8465, пресеца парцелу 8464 и наставља у истом правцу границом парцеле 8399 до парцеле 8398. Ломи се на исток, па на североисток спољном границом парцеле 8398 до парцеле 8393. Пресеца парцелу 8393 и границом парцела 7751/3 и 7751/2 иде до почетне тачке описа границе заштите.
2. Границе површина и локалитета у режиму заштите I и II степена
2.1. Површине и локалитети у режиму заштите I степена:
1) Локалитет Окањ бара
У границе режима I степена заштите улазе парцеле 10412 КО Меленци и 3427 КО Српски Елемир, град Зрењанин.
2.2. Површине и локалитети у режиму заштите II степена:
Режим заштите II степена простире се на три просторно одвојене целине.
1) Централне слатине и баре (Кумански вањ – Бара Црвенка – Жугаљ бара)
Почетна тачка је тромеђа парцела 7294, 7293 и међни камен град Зрењанин и Нови Бечеј, односно катастарских општина Тараш и Кумане. Граница иде на северозапад границом 7294/7293 КО Кумане до границе заштите природног добра. Границом заштите, граница режима иде на североисток до тромеђе парцела 8453, 7333 и 7334. Граница режима скреће на југоисток границом 7334/7333, 7334/7332, пресеца парцелу 8451 и у истом правцу иде 7306/7307, пресеца парцелу 8450, ломи се на североисток, источном граничном линијом парцеле 8450, пресеца парцелу 8452 и скреће на северозапад границом 8452/7350 до границе заштите. Упоредо са границом заштите, скрећу на север до тромеђе парцела 7354, 8398 и 8402. Граница режима скреће на исток јужном међном линијом парцеле 8402 до границе заштите природног добра. Ломи се на југ идући упоредо са границом заштите до парцеле 8125/1. У правцу југозапада и југоистока иде границом парцеле 8125/1 до тромеђе парцела 7261, 7263 и граничне тачке са општином Зрењанин, КО Тараш. Из режима II степена заштите изузима се огледно поље Института за ратарство и повртарство, Нови Сад, које улази у III степен режима заштите на парцелу бр. 7350 КО Кумане, општина Нови Бечеј. Граница у правцу истока иде границом парцела 5006/5007, 5003/5007, скреће на југ границом 5009/1/5003, пресеца парцелу 5003, даље у правцу истока иде северном међном линијом парцеле 5015, источном међном линијом парцеле 5014 до међне тачке са КО Српски Елемир. Граница иде на југозапад границом парцела 3896/3897 КО Српски Елемир, продужава у истом правцу источном границом парцеле 3897 до североисточне међне тачке парцеле 3910. Скреће на југ источном граничном линијом парцеле 3910 до парцеле 3915, ломи се на југозапад границом 3915/3910 до парцеле 3938. Скреће на југ, па на исток, пратећи границу парцеле 3938 до тромеђе парцела 3938, 3942 и 3939. Граница иде на запад северном међном линијом парцеле 3939, пресеца парцелу 3942, наставља на запад северном међном линијом парцела 3993/1, 3948, 3950 до североисточне међне тачке парцеле 4161. Скреће на југ, западном линијом парцеле 4158 и ломи се на северозапад северном линијом парцеле 4157 до међне тачке са КО Тараш.
Граница иде на северозапад источном границом парцеле 1915 КО Тараш до парцеле 821. Скреће на север западним границама парцела 822, 823, 824, 825, 826, 827, 828, 829, 830, 831, 832, 833, 834, 835, 836, ломи се на исток, па на југ границом парцеле 836 до југозападне међне тачке парцеле 866. Њеном јужном линијом иде до парцеле 1019, обухвата парцелу 1019 и скреће на југ границом парцела 1018, 1017 до парцеле 967. Западном границом парцеле 967 скреће на југоисток до јужне међне тачке парцеле 1115. Граница скреће на североисток границом парцела 1115, 1141/2, 1141/1, источном границом парцеле 1142, западном границом парцела 1277, 1276, 1275, 1274, 1275, 1275, 1276, 1228, 1234/2, 1235, скреће на североисток, северном линијом парцела 1235, 1236, 1237, 1238/1, 1239, 1240, 1241, ломи се на северозапад идући западном границом парцела 1352, 1353 до парцеле 5010. Граница тромеђе парцела 5010, 1376 и 1377 ломи се на северозапад, пресеца парцелу 5010, иде границом парцела 5001, 5000, 4720 до североисточне међне тачке парцеле 4779. Скреће на југ источном границом парцела 4779, 4772, 721/2, северном границом парцеле 709 до парцеле 713. Скреће на север источном границом те парцеле до парцеле 714. Њеном јужном границом скреће на исток, североисток, наставља парцелом 4716 до северозападне међне тачке парцеле 4734. Северном линијом исте парцеле граница скреће на исток до парцеле 4727. Ломи се на север западном границом парцеле 4727 до парцеле 4720. Скреће на запад јужном линијом парцела 4720, 4712 до северозападне међне тачке парцеле 4579. Ломи се на југозапад, западном границом парцеле 4579, даље на југозапад источном границом парцела 4580, 4630, јужном границом парцела 4629, 4628, 4627, 4626, 4625, 4624, 4621, 4286, 4285, 4284, 4283, 4282, 4281,4280, 4279, 4278, 4277, 4276, 4275, 4274, 4273, 4272, 4271, 4270, 4269 и ломи се на југоисток западном границом парцеле 4368 до југоисточне међне тачке парцеле 4243. Граница скреће на запад јужном међном линијом парцела 4243, 4244, 4245, 4246 до парцеле 4227. Граница скреће на северозапад границом парцела 4227, 4226, 3492 до почетне тачке описа границе режима II степена заштите прве целине. 
	
Почетна тачка описа границе режима II степена заштите треће целине је северозападна међна тачка парцеле 1918 КО Тараш, град Зрењанин. Ораница иде на север западном граничном линијом парцеле 2127 до северозападне међне тачке парцеле 2125. Скреће на североисток северним граничним линијама парцела 2125, 2124, 2123, 2122, 2121, 2120, 2118, 2117, 2115, 2113, 2112, 2111, 2109, ломи се на северозапад, западном линијом парцеле 2145, 2144, јужном линијом парцела 2143/1, 2143/2. Скреће на северозапад западном границом парцеле 2143/2 до парцеле 2223. Скреће на југозапад, јужним линијама парцела 2223, 2224, 2225, пресеца парцелу 2128, јужном линијом парцеле 2226 до парцеле 2308. Граница скреће на северозапад границом парцеле 2308 до тромеђе парцела 2308, 2301, 2228. Ломи се на север па на југоисток границом парцеле 2228, скреће на североисток северним међним линијама парцела 2224, 2223, 2222, 2221, 2220, 2219,2218, 2217, 2216, 2215, 2214, 2213, 2212, 2211, 2210, 2209, 2207, 2206, 2205, 2204, 2203, 2202, 2201, 2200, 2199, 2198, 21987, 2196 до парцеле 1945. Скреће на југоисток, западном границом парцеле 1915 до међне тачке са КО Српски Елемир. У истом правцу граница иде границом парцеле 4157 КО Српски Елемир, да би скренула на југозапад јужном међном линијом парцела 4163, 4183, 4185, 4186, 4192 до међне тачке са КО Тараш. Граница скреће на североисток, идући до почетне тачке описа границе режима треће целине. 
	
2) Слатине око Окањ баре
Почетна тачка је међна тачка катастарских општина Тараш и Меленци, односно северозападна међна тачка парцеле 10392 КО Меленци. Граница иде на североисток, северном границом парцеле 10392, пресеца парцелу 12398, у истом правцу северном границом парцеле 10408, источном границом парцеле 10413, до међне тачке са КО Српски Елемир, односно североисточна међна тачка парцеле 3428 КО Српски Елемир. Граница иде на југоисток и југозапад, југоисточном границом парцела 3428, 3426/1, 3424, 3425, 3426/2, ломи се на север западном границом парцела 3426/2, 3730, 3864 до северозападне међне тачке парцеле 3864. Скреће на исток северном границом парцела 3864, 3730 и ломи се на југ источном границом парцела 3730, 3728 да би скренула на североисток, северном границом парцеле 3426/1, западном границом парцеле 3431 до међног камена са КО Меленци. Граница скреће на запад границом КО Меленци, КО Српски Елемир, КО Тараш до североисточне међне тачке парцеле 3895 КО Српски Елемир. Граница иде на југ, па на север границом парцеле 3895 до међне тачке са КО Тараш, односно међне тачке парцела 5029 и 5026 КО Тараш. Граница иде на североисток источном границом парцеле 5026 до северозападне међне тачке парцеле 5037, до границе заштите природног добра. Граница скреће на североисток идући упоредо са границом заштите природног добра до почетне тачке описа. Изостављају се парцеле 10412 КО Меленци и 3427 КО Српски Елемир, које се налазе у режиму I степена заштите.
3) Блато
Почетна тачка је северозападна међна тачка парцеле 1918 КО Тараш, град Зрењанин. Граница иде на север западном граничном линијом парцеле 2127 до северозападне међне тачке парцеле 2125. Скреће на североисток северним граничним линијама парцела 2125, 2124, 2123, 2122, 2121, 2120, 2118, 2117, 2115, 2113, 2112, 2111, 2109, ломи се на северозапад, западном линијом парцеле 2145, 2144, јужном линијом парцела 2143/1, 2143/2. Скреће на северозапад западном границом парцеле 2143/2 до парцеле 2223. Скреће на југозапад, јужним линијама парцела 2223, 2224, 2225, пресеца парцелу 2128, јужном линијом парцеле 2226 до парцеле 2308. Граница скреће на северозапад границом парцеле 2308 до тромеђе парцела 2308, 2301, 2228. Ломи се на север па на југоисток границом парцеле 2228, скреће на североисток северним међним линијама парцела 2224, 2223, 2222, 2221, 2220, 2219,2218, 2217, 2216, 2215, 2214, 2213, 2212, 2211, 2210, 2209, 2207, 2206, 2205, 2204, 2203, 2202, 2201, 2200, 2199, 2198, 21987, 2196 до парцеле 1945. Скреће на југоисток, западном границом парцеле 1915 до међне тачке са КО Српски Елемир. У истом правцу граница иде границом парцеле 4157 КО Српски Елемир, да би скренула на југозапад јужном међном линијом парцела 4163, 4183, 4185, 4186, 4192 до међне тачке са КО Тараш. Граница скреће на североисток идући до почетне тачке описа границе режима треће целине. 
	
3. Опис граница заштитне зоне Специјални резерват природе „Окањ бара”
Почетна тачка описа границе заштитне зоне Специјални резерват природе „Окањ бара” је међна тачка КО Тараш и КО Кумане. Граница иде на североисток до канала број 8211 КО Кумане, општина Нови Бечеј. У правцу североистока границу обухвата канал и иде до пута број 8505. У истом правцу наставља путем до канала број 8176. Скреће на северозапад, па поново на североисток обухватајући канал број 8176 до наспрам северне међне тачке парцеле 8020. Скреће на запад јужном линијом канала до канала број 8180. Скреће на северозапад западном линијом канала 8180 до канала број 8386. Ломи се на североисток северном линијом канала 8386 до пута број 8382. Скреће на север идући путем 8382, 8380 до међне линије КО Кумане, КО Нови Бечеј. Скреће на исток у дужини од 190 m, ломи се на североисток, пресеца парцелу 21974 КО Нови Бечеј и наставља путем број 24583 до пута број 24570. Границом пута иде у правцу североистока до међне тачке КО Нови Бечеј и КО Кумане. У правцу југоистока иде границом пута 8365 КО Кумане до међне тачке грађевинског рејона. Границом грађевинског рејона иде на југоисток до пута број 8403. Скреће на југозапад упоредо са границом заштите природног добра до канала број 8125/1. Пресеца канал и скреће на југоисток јужном границом парцеле 8438 до пута број 5767. Западном линијом пута иде на југ до пута број 8416. Скреће на североисток и иде линијом пута до пута број 8417. Источном линијом пута 8417 иде на југоисток до пута број 8532. Његовом јужном међном линијом иде на исток до међне тачке КО Кумане и КО Меленци. Граница наставља на исток јужном линијом парцела 12425, 12836, 12835 до пруге број 12423. Граница заштитне зоне скреће на југ западном линијом парцеле пруге до пута број 12821. Скреће на исток путем 12821 до магистралног пута Кикинда – Зрењанин. Граница скреће на југ западном граничном линијом пута до међне тачке КО Меленци и КО Елемир. Граница наставља на југ западном линијом пута број 2543 КО Елемир, до пута број 1909. Скреће на југозапад јужном границом пута 1909 до пута број 2908. Наставља на југозапад путем 2908 до пута 3187/2. Скреће на север и иде западном линијом пута 3187/2 до парцеле 2988/2. Ломи се на северозапад, идући јужним међним линијама парцела 2988/2 и 3075/2 до пута број 3190. Скреће на југозапад линијом пута 3190 и 1399 до парцеле број 1386/1 (Пролетерска улица). Ломи се на запад идући северном линијом парцеле улице, наставља северном линијом парцеле 4176/1 до сабирне станице. Изоставља парцелу сабирне станице и наставља на запад парцелом 4167/1 у дужини од 240 m, до пута за постројење НИС-а. Скреће на југ путем до канала број 4998. Његовом јужном међном линијом граница иде на југозапад до канала 4923. У истом правцу наставља јужном међном линијом 4923 до парцеле број 4936. Скреће на север идући западним међним линијама парцела 4170, 4167/1, 4166/29, 4166/21 до парцеле 4179. Граница скреће на запад јужном међном линијом парцеле 4179 до парцеле број 4173. Ломи се на југ идући источним међним линијама парцела 4173 и 4172, скреће на запад јужном линијом парцела 4172, 4173 и 4174 до пута број 4928. Скреће на југ путем 4928 до Утоварне станице „Тиса”. Северном међном линијом Утоварне станице граница иде на запад, пресеца пут Елемир – Тараш и јужном међном линијом парцеле број 4424/1 излази на реку Тису. Обалом реке Тисе граница иде на северозапад до међне тачке КО Елемир и КО Тараш. Граница скреће на североисток границом катастарских општина до пута Елемир – Тараш. Граница заштитне зоне даље иде упоредо са границом заштите до пута број 4205. Граница скреће на југозапад, пресеца парцелу 2741 и наставља парцелом 2726 до обале реке Тисе (парцела број 2347). Скреће на северозапад обалом реке до међне тачке КО Тараш и КО Кумане. Граница скреће на североисток линијом катастарских општина и иде до почетне тачке описа границе заштитне зоне.