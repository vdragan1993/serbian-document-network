На основу члана 26. став 2. Закона о Влади Републике Србије
(„Службени гласник РС”, бр. 5/91 и 45/93),
Влада Републике Србије доноси
 
 
ОДЛУКУ


о образовању Комисије за координацију процеса 
трајне интеграције избеглица
„Службени гласник РС“,
број 108 од 1. октобра 2004.
 
 
1.
Образује се Комисија за координацију процеса трајне интеграције избеглица (у даљем
тексту: Комисија).
 
2.
Задаци Комисије су да:
–
прати и координира процес трајне интеграције избеглица посебно решавање стамбених
питања избеглица и чланова њихових породица;
–
остварује сарадњу са надлежним међународним, страним и домаћим органима и организацијама,
посебно финансијским организацијама на реализацији одређених пројеката везаних за
трајну интеграцију избеглица, при чему приоритет има сарадња са Развојном банком
Савета Европе;
–
разматра, иницира и предлаже мере надлежним органима и организацијама у циљу остваривања
и реализације процеса трајне интеграције избеглица;
–
остварује сарадњу са надлежним органима општина, градова и града Београда у реализацији
пројеката трајне интеграције избеглица, а посебно у решавању стамбених питања избеглица
и чланова њихових породица.
 
3.
Влада Републике Србије именује председника и чланове Комисије посебним решењем.
 
4.
Стручне и административно-техничке послове за потребе Комисије обавља Комесаријат
за избеглице.
 
5.
Ова одлука ступа на снагу наредног дана од дана објављивања у „Службеном гласнику
Републике Србије”. 
 
05 број 119-6621/2004-001
У Београду, 30. септембра
2004. године

Влада Републике Србије
Потпредседник,

Мирољуб Лабус, с.р.