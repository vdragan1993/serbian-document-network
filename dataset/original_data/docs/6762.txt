На основу члана 13. став 2. Закона о енергетици („Службени гласник РС”, број 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
ОДЛУКУ
о утврђивању Енергетског биланса Републике Србије за 2017. годину
"Службени гласник РС", број 110 од 30. 
				децембра 2016.
 
1. Утврђује се Енергетски биланс Републике Србије за 2017. годину, који је одштампан уз ову одлуку и чини њен саставни део.
2. Ову одлуку објавити у „Службеном гласнику Републике Србије”.
 
05 број 312-12551/2016
У Београду, 29. децембра 2016. године
Влада
Председник,
Александар Вучић, с.р.
ЕНЕРГЕТСКИ БИЛАНС РЕПУБЛИКЕ СРБИЈЕ ЗА 2017. ГОДИНУ
1. УВОД
Енергетски биланс представља документ којим се утврђују годишњи износи енергије и енергената потребни за уредно и сигурно снабдевање корисника енергије (непосредних потрошача) за 2017. годину. Пoред тога документом су приказани и подаци који се односе на реализацију за 2015. годину и процену стања за 2016. годину. Овај документ је израђен на основу месечних и годишњих података о производњи, преради и снабдевању енергијом и енергентима у складу са методологијом Међународне Агенције за енергију и Еуростата. 
Све величине исказане су у физичким јединицама и то чврста горива у хиљадама t, течна горива у милионима t, гасовита горива у милионима m3 (сведени метар кубни гаса), електрична енергија у GWh, топлотна енергија у ТЈ и у милионима тона еквивалентне нафте (Mtoe). Једна тона еквивалентне нафте износи 41,868 GJ или 11,630 MWh електричне енергије или две тоне каменог угља односно 5,586 t сировог лигнита. Свођење је урађено из разлога што природни гас из домаће производње није истог енергетског квалитета, односно одступа од стандардног квалитета природног гаса који се пласира у потрошњи.
У Табели 1. приказани су фактори за конверзију јединица енергије у међународној статистици. 
Сви токови енергије посматрају се у оквиру три система енергије:
– Систем примарне енергије у оквиру кога се даје структура укупно расположиве примарне енергије за потрошњу. То је домаћа производња на бази коришћења сопствених ресурса који обухватају угаљ, сирову нафту, природни гас, хидропотенцијал, биомасу, биогас, енергију ветра, енергију сунца, геотермалну енергију и нето увоз (који представља разлику између увоза и извоза енергената) примарне енергије, укључујући и нето увоз електричне енергије;
– Систем трансформација примарне енергије у оквиру кога се приказују енергенти потребни за процесе трансформације примарне енергије, те производња енергије (укључујући сопствену потрошњу, губитке у трансформацији, преносу и дистрибуцији енергије до крајњих потрошача). Структуру овог нивоа чине термоелектране, хидроелектране, термоелектране – топлане, електране на биогас, соларне електране, електране на ветар, топлане, индустријске енергане, рафинерије нафте, прерада угља, високе пећи и производња пелета и брикета; 
– Систем финалне енергије обједињује потрошњу енергије за неенергетске сврхе (неенергетска потрошња) и потрошњу финалне енергије у енергетске сврхе. Потрошња финалне енергије у енергетске сврхе исказује се на два начина. Први начин обухвата структуру сектора потрошње, а то су индустрија, саобраћај и остало (домаћинства, јавне и комерцијалне делатности и пољопривреда). Други начин обухвата структуру енергената: чврста горива, течна горива, гасовита горива, електрична енергија, топлотна енергија, обновљиви извори енергије (у даљем тексту: ОИЕ). 
За израду Енергетског биланса Републике Србије за 2017. годину коришћени су подаци Републичког завода за статистику, Агенције за енергетику, Управе царина, ЈП „Електропривреда Србије” (у даљем тексту: ЈП ЕПС), Акционарско друштво „Електромрежа Србије” Београд (у даљем тексту: ЕМС АД Београд), ПД „ЕПС Снабдевање”, ЈП „Србијагас”, ЈП „Транснафта”, „Нафтне индустрије Србије” а.д. (у даљем тексту: НИС а.д.), ЈП ПЕУ „Ресавица”, „Железаре Смедерево” д.о.о, ПД „Рудник Ковин” а.д, „Југоросгаз” а.д, „Југоросгаз-Транспорт” д.о.о, „Подземно складиштe гаса Банатски Двор” д.о.о, индустријских енергана, дистрибутера гаса, снабдевача природним гасом, малих произвођача електричне и топлотне енергије, топлана у оквиру система даљинског грејања као и евиденције које Министарство рударства и енергетике води по службеној дужности (регистaр енергетских дозвола и регистaр повлашћених произвођача електричне енергије).
На основу добијених података и њихове обраде, установљени су појединачни, односно секторски биланси нафте, деривата нафте и биогорива, природног гаса, угља, електричне енергије, топлотне енергије и биланс ОИЕ, те су исти обједињени у Табели 3. Збирни енергетски биланс Републике Србије. 
Приказани подаци односе се на територију Републике Србије без података са територије Аутономне покрајине Косово и Метохија.
Табела 1: Фактори за конверзију јединица енергије у међународној статистиц




У: 
Из:


ТЈ


Gcal


Mtoe


MBtu


GWh




Тераџул (ТЈ)


1


238,8


2,388 x 10-5


947,8


0,2778




Гигакалорија (Gcal)


4,1868 x 10-3


1


10-7


3,968


1,163 x 10-3




Mtoe 


4,1868 x 104


107


1


3,968 x 107


11630




Милиона Btu (MBtu)


1,0551 x 10-3


0,252


2,52 x 10-8


1


2,931 x 10-4




Гигават сати (GWh)


3,6


860


8,6 x 10-5


3412


1




Напомена: Btu је ознака за милион тона британске топлотне јединице.
2. ЕНЕРГЕТСКИ БИЛАНСИ ПО ВРСТАМА ЕНЕРГЕНАТА
2.1. Нафта, деривати нафте и биогорива
Производња нафте и гаса у Републици Србији обавља се на 63 нафтних поља са 666 бушотина на којима се примењују различите методе експлоатације. НИС а.д. је једина компанија у Републици Србији која се бави истраживањем и производњом нафте и гаса. 
Прерада нафте одвија се у две рафинерије у саставу НИС а.д. укупног капацитета прераде 7,3 милиона t сирове нафте/годишње у Панчеву и Новом Саду. У њима се производе моторна и енергетска горива, путни и индустријски битумени, петрохемијске сировине, специјални бензини, растварачи и други производи на бази нафте. 
У Републици Србији се производња деривата нафте, тачније течних нафтних гасова, осим у рафинеријама у Новом Саду и Панчеву, обавља и у погону НИС за стабилизацију, односно припрему природног гаса за транспорт у Елемиру (пропан, као и гасни кондензат), у погонима у Оџацима на којима производњу обавља Стандард гас (пропан и бутан, као и пентан-хексан фракција, односно солвент), где се као сировина за производњу користи увозни гасни кондензат, односно широка фракција лаких угљоводоника и у погонима Хипол а.д. који пропан добија као нуспроизвод у процесу пречишћавања рафинеријског, односно петрохемијског пропилена до пропилена полимерне чистоће. 
Транспорт деривата нафте у Републици Србији се обавља железничким, бродским и друмским саобраћајем. Од рафинерија до терминалских постројења углавном се обавља железничким и бродским транспортом, а у развозу, до крајњих потрошача, друмским. Једини давалац услуга цевоводног транспорта у Републици Србији је ЈП „Транснафта”. Делатности овог јавног предузећа су транспорт нафте нафтоводима (актуелна делатност) и деривата нафте продуктоводима (планирана делатност) на целој територији Републике Србије.
Тренутно се цевоводни транспорт у Републици Србији реализује само коришћењем нафтовода од Сотина на граници са Републиком Хрватском, до Рафинерије Панчева и његова укупна дужина је 154,4 km. Деоница Сотин– Рафинерија Нови Сад дугачка је 63,4 km, а деоница Рафинерије Нови Сад – Рафинерија Панчево 91 km. Овај нафтовод је део магистралног Јадранског нафтовода (ЈАНАФ), пуштеног у рад 1979. гoдине. Инфраструктуру овог нафтовода сачињавају терминал у Новом Саду, који је лоциран уз Рафинерију нафте Нови Сад са два резервоара за сирову нафту од по 10.000 m³, диспечерским центром и пумпном станицом, мерне станице у Панчеву која је лоцирана уз Рафинерију нафте Панчево и осам блок станица дуж трасе нафтовода. 
Делатност промета нафте и деривата нафте укључујући и биогорива, и складиштења, карактерише велики број привредних субјеката. До краја 2016. године издато је 18 лиценци за складиштење нафте и нафтних деривата, 40 за трговину нафтом и дериватима нафте на велико, 487 за трговину дериватима нафте на мало, две лиценце за трговину горивима ван станица за снабдевање превозних средстава, по једна за пуњење посуда за течни нафтни гас, компримовани и утечњени природни гас, производњу биогорива и производњу биотечности и две лиценце за намешавање биогорива са горивима нафтног порекла.
Малопродаја деривата нафте на територији Републике Србије се обавља кроз развијену и разгранату трговачку мрежу од око 1450 малопродајних објеката. Ову мрежу, у којој је најдоминантнији „НИС ”, огранак НИС а.д, чине и мреже малопродајних објеката великих светских и регионалних нафтних компанија: „Лукоил-Беопетрол” а.д, „OMV Србија”, „EKO SERBIA” а.д, „Intermol” д.о.о, „Petrol”, „AVIA” и домаћих предузетника, коју чине или појединачни објекти са робном марком трговца или мали независни ланци („MB GAS OIL” д.о.о, „EURO GAS”, „ELP” и др.).
Законом о енергетици („Службени гласник РС”, број 145/14) делатност производње деривата нафте не обухвата више само процесе добијања деривата нафте рафинеријском прерадом сирове нафте, дегазолинажом или сепарацијом лаких утечњених угљоводоника, већ и све оне технолошке процесе који резултирају стандардизованим производима прописаног квалитета. Такође, из постојеће делатности производње биогорива издвојена је производња биотечности, тако да лиценцирана делатност производње биогорива сада обухвата процесе добијања стандардизованих моторних горива намењених за погон превозних средстава, а лиценцирана делатност производње биотечности, процесе добијања стандардизованих енергетских горива биопорекла намењених за грејање и хлађење. Право да намешавају биогорива са горивима нафтног порекла, Законом о енергетици су добили енергетски субјекти који располажу специфичним енергетским објектима за хомогенизацију ових флуида и који су прибавили лиценцу за обављање ове енергетске делатности. Закон на идентичан начин уводи и лиценцирану делатност пуњења посуда течним нафтним гасовима који се користе за енергетске намене, као што су пропан и пропан-бутан смеша, као и пуњење посуда компримованим, односно утечњеним природним гасом.
У складу са Законом о енергетици, производња, транспорт и трговина биогоривом су енергетске делатности. 
У 2015. и 2016. години није регистрован увоз биодизела. 
Биланс нафте, деривата нафте и биогорива обухвата производњу, увоз и извоз сирове нафте, прераду сирове нафте у рафинеријама као и производњу, увоз, извоз и потрошњу деривата нафте.
Производња сирове нафте се одвија у земљи и у Анголи, али се билансира само домаћа производња у земљи. У 2017. години снабдевање сировом нафтом и полупроизводима за прераду у рафинеријама обезбедиће се из домаће производње у износу од 0,854 милиона t (24%) док ће се из увоза обезбедити додатна количина сирове нафте и полупроизвода потребна у износу од 2,660 милиона t (76 % од укупних потреба). 
За прераду се користи расположива сирова нафта обезбеђена из домаће производње, увоза и залиха, као и компоненте за прераду (полупроизводи). У 2017. години прерада сирове нафте и полупроизвода планирана је у количини од 3,719 милиона t. док је домаћа производња деривата планирана у износу од 3,657 милиона t. У структури планиране производње деривата нафте највеће учешће имаће производња дизела са 33,3%, затим производња моторних бензина 14,1%, уља за ложење 10,4%, течног нафтног гаса 5,3% и осталих деривата 36,9%.
Имајући у виду укупне потребе за нафтним дериватима у 2017. години, као и планирану домаћу производњу нафтних деривата, недостајуће потребне количине нафтних деривата у износу од 0,9 милионa t обезбедиће се из увоза. У 2017. години је планиран и извоз нафтних деривата од 0,8 милиона t. Финална потрошња деривата нафте у 2017. години планирана је у количинама од 3,073 милиона t, од чега је:
– Финална потрошња у неенергетске сврхе у 2017. години планирана у износу од 0,461 милиона t;
– Финална потрошња у енергетске сврхе планирана у износу од 2,611 милиона t. У структури ове финалне потрошње нафтних деривата за 2017. годину, индустрија учествује са 14%, саобраћај са 76%, а остали сектори са 10%.
2.2. Природни гас
У Републици Србији користи се природни гас са домаћих налазишта и увозни гас. Највећа налазишта природног гаса смештена су у Аутономној покрајини Војводина. Једина компанија у Републици Србији која се бави истраживањем и производњом природног гаса је НИС а.д. У саставу НИС а.д. је и Рафинерија гаса у Елемиру, чија је основна делатност припрема домаћег природног гаса за транспорт и производњу течног гаса и бензина. 
Недостајуће количине гаса Република Србија највећим делом обезбеђује увозом из Русије на основу дугорочног уговора као и из других извора по осталим уговорима. 
Цео гасоводни систем високог притиска, кога чине магистрални и разводни гасоводи и објекти на њима, осим магистралног гасовода МГ-9, деоница Појате –Ниш, у власништву је ЈП „Србијагас”. Наведена деоница магистралног гасовода МГ-9 je у власништву „Југоросгаз” а.д. 
Гасоводне мреже средњег притиска и локалне дистрибутивне мреже ниског притиска налазе се у власништву ЈП „Србијагас”, „Југоросгаз” а.д, као и 32 локална дистрибутера.
Снабдевање природним гасом обавља 67 лиценцираних компанија.
Транспорт природног гаса за потребе Републике Србије, обављају ЈП „Србијагас” и „Југоросгаз-Транспорт” д.о.о. Транзит природног гаса за потребе Боснe и Херцеговинe, обавља се у оквиру ЈП „Србијагас”. 
Складиштење природног гаса обавља предузеће Подземно складиште гаса „Банатски Двор” д.о.о. (у даљем тексту: ПСГ БД) чији су оснивачи ЈП „Србијагас” и „Gazprom Germania Gmbh”. Складиште представља порозна пешчарска стена која се простире на око 54 km2, на дубини од 1000 до 1200 m. Објекат ПСГ БД лоциран је 22 km источно од града Зрењанина и 44 km од главног гасног разводног чвора у Госпођинцима код Новог Сада.
Биланс природног гаса обухвата производњу природног гаса, залихе, увоз и потрошњу. 
Укупне планиране количине природног гаса у 2017. години потребне за потрошњу износе 2563,091 милиона m3, што је за 4% више од процењених расположивих количина у 2016. години у износу од 2475,628 милиона m3. 
Потребне количине природног гаса у 2017. години обезбедиће се 19% из домаће производње и 81% из увоза. 
Укупна домаћа производња у 2017. години планирана је у количини од 487,200 милиона m3, што је 6% мање од процењене производње у 2016. години. 
Увозом природног гаса обезбедиће се преостале потребне количине у 2017. години у износу од 2075,891 милиона m3, што је за 14% више од процењеног увоза у 2016. години који износи 1813,841 милиона m3.
Од укупно планираних расположивих количина природног гаса, за производњу електричне и топлотне енергије у 2017. години утрошиће се 951,517 милиона m3, што је за 10% више од процењене потрошње у 2016. години која износи 864,665 милиона m3.
Планирана неенергетска потрошња у износу од 157,658 милиона m3 је на истом нивоу као и у 2016. години.
Планиране количине за финалну потрошњу у енергетске сврхе су готово исте као и процењене потрошње у 2016. години и износе 1254,927 милиона m3. У структури финалне потрошње природног гаса индустрија учествује са 59 % (734,834 милиона m3), саобраћај са 1% (9,774 милиона m3), домаћинства 20% (254,951 милиона m3), јавне и комерцијалне делатности 18% (227,55 милиона m3) и пољопривреда 2% (27,82 милиона m3).
2.3. Угаљ
Биланс угља обухвата производњу, прераду, увоз, извоз и потрошњу угља, као и производњу и потрошњу високопећног гаса. Потребне количине угља за уредно снабдевање купаца у 2017. години обезбедиће се 96% из домаће производње и 4% из увоза. 
Производња угља обухвата производњу каменог угља, мрког угља и лигнита и то у следећим рудницима:
– Рудници са подземном експлоатацијом угља (ЈП ПЕУ „Ресавица”) у којима се производи камени, мрки угаљ и лигнит;
– Рудници са површинском експлоатацијом угља (површински копови Колубара и Костолац) у којима се производи лигнит и који се налазе у саставу ЈП ЕПС;
– Рудник са подводном експлоатацијом угља (Ковин) у коме се производи лигнит. 
У 2017. години планиране су производње угља у следећим количинама:
– Из рудника са подземном експлоатацијом 580 хиљада t што је за 4% већа производња од процењене производње у 2016. години која износи 556,121 хиљада t;
– Из површинске експлоатације у количинама од 38,188 милиона t (са површинских копова Колубара планирана је експлоатација у износу од 28,855 милиона t, а са површинског копа Костолац 9,333 милиона t) што је готово исто као и производња у 2016. години која износи 38,271 милиона t;
– Из рудника са подводном експлоатацијом угља 241,32 хиљада t што је исто као и у 2016. години.
У структури домаћих угљева лигнит учествује са 98%, а 2% се односи на камени и мрки угаљ. Од укупне домаће производње угља, планирано је да се у 2017. години 95% ове производње потроши за производњу електричне енергије у термоелектранама.
Нето увоз угља обухвата увоз дефицитарних количина угља и то на првом месту увоз кокса за потребе металуршког комплекса и увоз висококалоричног каменог угља за потребе индустрије, а затим и увоз мрког угља за широку потрошњу, као и извоз мањих количина угља. 
Планирани увоз угља у 2017. години износи 1,2 милиона t а планирани извоз износи 0,06 милиона t и ове количине су на истом нивоу као и процењени увоз и извоз у 2016. години. 
Укупне расположиве количине угља из домаће производње угља и нето увоза у 2017. години планиране су у износу од 7,853 Mtoe. Од ове количине највећа је потрошња угља за трансформације и то у износу од 7,779 Mtoe односно 99%. Потрошња за трансформације обухвата следеће:
– Потрошњу за производњу електричне и топлотне енергије у износу 7,011 Mtoe, а то је приближно као и процењена потрошња у износу од 7,025 Mtoe у 2016. години;
– Потрошњу за прераду угља у сушари у износу 0,207 Mtoe што је за 28% више од процењене потрошње у 2016. години, док је производња сушеног лигнита у 2017. години планирана на нивоу од 550 хиљадa t што је приближно исто као и производња у 2016. години;
– Потрошњу кокса за високе пећи и производњу и потрошњу високопећног гаса у износу од 0,560 Mtoe што је за 19% више од потрошње у 2016. години. 
Финална потрошња угља (укључујући сушени лигнит и високопећни гас) у 2017. години биће за 11% мања од процењене потрошње у 2016. години и износиће 0,547 Mtoe. Ове количине обухватају потрошњу за неeнергетске сврхе (0,022 Mtoe) и финалну потрошњу у енергетске сврхе (0,525 Mtoe). У структури финалне потрошње за енергетске сврхе индустрија учествује са 53%, а остали сектори са 47% (у оквиру којих доминира потрошња домаћинстава са 32%). 
2.4. Електрична енергија
Капацитети за производњу електричне енергије у Републици Србији за 2017. годину обухватају:
– Термоелектране (ТЕ), снага на прагу ових постројења износи 4054 МW;
– Термоелектране-топлане (ТЕ-ТО), снаге 336 МW;
– Хидроелектране (ХЕ), снага великих хидроелектрана на прагу постројења износи 2919 МW , а снага малих хидроелектрана износи 70 МW;
– Електране на ветар, снаге 45 МW; 
– Соларне електране, снаге 9,55 МW;
– Остало од чега:
– на биогас, снаге 16 МW;
– на биомасу, снаге 5 МW;
– на депонијски и канализациони гас, снаге 1 МW;
– на природни гас који производе електричну енергију из високоефикасне комбиноване производње, снаге 23,3 МW;
– индустријске енергане, снаге 105,6 МW.
Капацитети за производњу електричне енергије у Републици Србији за 2017. годину су увећани за процену очекиваних нових капацитета на основу података из Регистра енергетских дозвола и Регистра повлашћених произвођача електричне енергије.
Већина постројења за производњу електричне енергије налази се у власништву ЈП ЕПС. 
Преносни систем, без Аутономне покрајине Косово и Метохија, чине 38 постројења 400/х kV/kV, 220/х kV/kV, 110/х kV/kV инсталисане снаге 15406,5 MVA и водови напона 400, 220,110 kV и мање од 110 kV, 9493,18 km далековода у власништву ЕМС АД Београд. 
Преносни систем ЕМС АД Београд је са суседним електроенергетским системима повезан преко 22 интерконективна далековода напона 400, 220 и 110 kV.
Процес примопредаје далековода и каблова 110 kV између ЕМС АД Београд и ЈП ЕПС који треба да се уради у складу са Законом о енергетици још није завршен и преостало је да се изврши примопредаја кабловских водова 110 kV. До изузетног повећања капацитета постројења ЕМС АД Београд у односу на 2015. годину дошло је због уласка у погон трансформаторске станице Београд 20 са два трансформатора снаге по 300 kV, трансформаторске станице Јагодина 4, снаге 300 kV , трансформаторске станице Лесковац 2 и трансформаторске станице Обреновац.
У власништву Оператора дистрибутивног система „ЕПС Дистрибуција” д.о.о. Београд је 34657 трансформаторских станица укупне инсталисане снаге 29247,67 МVA и 159859,8 km дистрибутивних водова свих напонских нивоа.
Билансирана електрична енергија обухвата:
– Производњу електричне енергије у термоелектранама, термоелектранама – топланама, хидроелектранама, индустријским енерганама, соларним електранама, електранама на ветар и осталим постројењима на биогас, биомасу, депонијски и канализациони гас и природни гас које производе електричну енергију из високоефикасне комбиноване производње;
– Увоз и извоз електричне енергије;
– Губитке у преносу и дистрибуцији; 
– Потрошњу енергетског сектора у оквиру којег је и потрошња за пумпне акумулације; 
– Финалну потрошњу по секторима потрошње.
Бруто производња електричне енергије у 2017. години планира се у износу од 38821 GWh, што је за 2% мање у односу на процењену производњу у 2016. години која износи 39570 GWh. Структура планиране производње електричне енергије је следећа:
– Термоелектране 28489,59 GWh или 73%; 
– Термоелектране-топлане 125,13 GWh или мање од 1%; 
– Хидроелектране 9505,819 GWh или 24%. У структури производње електричне енергије из хидроелектрана, проточне учествују са 84%, акумулацијске са 6%, реверзибилне са 8% и мале хидроелектране са 2%;
– Електране на ветар, 68,093 GWh;
– Соларне електране, 14,780 GWh;
– Остало од чега: 
– на биогас, 70,38 GWh,
– на биомасу, 21,45 GWh,
– на депонијски и канализациони гас, 3,25 GWh– на природни гас који производе електричну енергију из високоефикасне комбиноване производње, 136,26 GWh,
– индустријске енергане 386,461 GWh. 
Планирани увоз (са транзитом) електричне енергије у 2017. години износи 5564 GWh што је за 22% више у односу на процењени увоз у 2016. години који износи 4572 GWh. 
Извоз (са транзитом) електричне енергије у 2017. години износи 6578 GWh, што је 8% мање од процењеног извоза у 2016. години који износи 7141 GWh.
Потрошња електричне енергије у енергетском сектору у 2017. години износи 5505,16 GWh, што је 7% више од процењене потрошње у 2016. години која износи 5137,46 GWh. У оквиру ове потрошње сопствена потрошња ЈП ЕПС износи 4060,10 GWh, од чега је потрошња за пумпне акумулације 1170 GWh, а за потребе термоелектрана и хидроелектрана у функцији производње 660,711 GWh.
Губици преноса и дистрибуције у 2017. години су планирани у износу од 4886 GWh, што је готово исто као и процењени губици у 2016. години који износе 4855 GWh. 
Планиране количине из производње и увоза ће задовољити потребе потрошача за електричном енергијом у Републици Србији. 
Финална потрошња електричне енергије представља бруто производњу увећану за увоз (са транзитом) и умањену за извоз (са транзитом), потрошњу електричне енергије у енергетском сектору и губитке у преносу и дистрибуцији.
Финална потрошња електричне енергије у 2017. години планирана је у износу од 27406 GWh, што је за 1% више него процењена финална потрошња у 2016. години која износи 27008 GWh. У структури потрошње индустрија учествује са 29%, саобраћај са 1%, домаћинства са 51%, јавне и комерцијалне делатности са 18% и пољопривреда са 1%. 
2.5. Топлотна енергија
Капацитети за производњу топлотне енергије у Републици Србији инсталисани су у :
– Топланама у оквиру система даљинског грејања који постоји у 55 градова/општина док је укупно 58 привредних субјеката који се баве делатностима производње, дистрибуције и снабдевања топлотном енергијом у оквиру централизованих система грејања. Систем градских топлана, чине топлотни извори, инсталисане снаге око 6548 МW и одговарајуће дистрибутивне мреже укупне дужине трасе око 2100 km, са укупним бројем подстаница од 23042;
– Термоелектранама (ТЕ) и то: ТЕ Колубара, ТЕ Костолац и ТЕ Никола Тесла, где се произведена топлотна енергија користи за грејање Лазаревца, Обреновца, Костолца и Пожаревца;
– Термоелектранама-топланама (ТЕ-ТО) и то ТЕ-ТО Нови Сад, ТЕ-ТО Зрењанин и ТЕ-ТО Сремска Митровица, које се налазе у оквиру ЈП ЕПС;
– Индустријским енерганама – у систему индустријске енергетике налазе се топлотни извори топлотне снаге око 6300 МW инсталисани у више стотина индустријских предузећа. Највећим делом се користе за производњу топлотне енергије за потребе производних процеса и грејања радног простора у индустријским предузећима.
За производњу топлотне енергије у топланама користи се природни гас, угаљ, нафтни деривати и биомаса. Планирана потрошња природног гаса у 2017. години у топланама износи 584,654 мил m3, угља 180 081 тона, нафтних деривата 82 498 тона, а биомасе 8158,1 тона.
У укупној потрошњи топлана природни гас учествује са 76%, нафтни деривати са 13%, угаљ са 10% а биомаса са мање од 1%.
Биланс топлотне енергије обухвата потрошњу енергената, производњу топлотне енергије у термоелектранама, термоелектранама-топланама, топланама и индустријским енерганама, губитке у дистрибуцији као и финалну потрошњу по секторима потрошње. 
Планирана је производња топлотне енергије у 2017. години од 38749 ТЈ, а то је за 9% више у односу на 2016. годину за коју је процењена производња у износу од 35568 ТЈ. У структури планиране производње, топлане учествују са 62%, индустријске енергане са 30%, термоелектране са 6% и термоелектране топлане са 2%.
Планирани губици у дистрибуцији од 3598,35 ТЈ су већи у 2017. години од процењених губитака у 2016. години који износе 3302,96 ТЈ. 
Финална потрошња топлотне енергије у 2017. години планирана је у износу од 33124,32 ТЈ, што је више за 10% од потрошње у 2016. години која износи 30179,66 ТЈ. У структури потрошње индустрија учествује са 33%, a домаћинства и остали сектори са 67%.
2.6. Обновљиви извори енергије
Билансирање енергије из обновљивих извора енергије обухвата производњу и потрошњу електричне енергије из великих и малих водених токова, енергије ветра и сунца, биогаса као и производњу и потрошњу топлотне енергије из геотермалне енергије и биомасе (огревно дрво, пелет и брикет). 
У 2017. години планирано је повећање производње примарне енергије из ветра, сунца и биогаса али је уједно планирано и смањење примарне енергије из хидроелектрана. Услед тога планирана производња примарне енергије из обновљивих извора енергије у 2017. години износи 1,884 Mtoe што је готово исто као и процењена производња у 2016. години која износи 2,006 Mtoe .
У структури планиране укупне домаће производње примарне енергије за 2017. годину, обновљиви извори енергије учествују са 18 %. У овој структури највеће је учешће чврсте биомасе 59%, затим хидропотенцијала 40%, док биогас, енергија ветра, сунца и геотермална енергија учествују са мање од 1%.
Производња и потрошња чврсте биомасе обухвата производњу и потрошњу огревног дрвета, пелета и брикета у енергетске сврхе (за потребе производње електричне и топлотне енергије ). У оквиру активности Енергетске заједнице у области обновљивих извора енергије, а за потребе дефинисања циљева, спроведено је истраживање о потрошњи биомасе за све потписнице Уговора о Енергетској заједници. Овим истраживањем утврђена је производња и потрошња биомасе за 2009. и 2010. годину. На основу ових података дефинисан је циљ у области обновљивих извора енергије који Република Србија треба да оствари у 2020. години, а то је 27% учешћа обновљивих извора енергије у бруто финалној потрошњи енергије рачунатој у складу са чланом 2 Директиве 2009/28/ЕЗ. У оквиру активности на изради нове стратегије развоја енергетике направљене су пројекције Енергетског биланса до 2030. године. Из ових пројекција преузети су подаци о производњи и потрошњи чврсте биомасе, а за потребе израде овог документа. Планирана производња чврсте биомасе у 2017. години је 1,108 Mtoe. Од ове количине веома мали износ се троши у топланама, свега 0,002 Mtoe што је на истом нивоу као и у 2016. години. Планирана финална потрошња биомасе износи 1,039 Mtoe. У структури ове потрошње, индустрија учествује са 13%, домаћинства са 82%, а остали сектори са 5%. Потрошња чврсте биомасе одвија се доминантно у оквиру сектора домаћинства за потребе загревања просторија. Употреба огревног дрвета за потребе загревања карактеристика је руралних крајева и ободних делова приградских насеља. По правилу рурални крајеви гравитирају подручјима са високом продукцијом дрвне масе или је пак удаљено од осталих извора снабдевања и домаћинства су са ниском куповном моћи, тако да је огревно дрво ценовно најприхватљивије и нема алтернативу. Употреба огревног дрвета у ободним деловима приградских насеља задржаће се и у наредним годинама. Ово из разлога ниске куповне моћи становништва са једне стране и високе цене конвенционалних горива (лож уље, течни гас, угаљ), споре изградње дистрибутивне гасне мреже и скупе уградње гасне инсталације са друге стране, која је по правилу без олакшица и повољних кредитних услова. 
Неопходно је напоменути да је у 2017. години планирани капацитет постројења на депонијски и канализациони гас за производњу електричне енергије 1MW, а постројења на биомасу за производњу електричне енергије 5MW. 
Билансирана енергија великих и малих водених токова, енергије ветра, енергије сунца и биогаса, се користи за производњу електричне енергије и обухваћена је у склопу поглавља о укупној производњи електричне енергије у Републици Србији. У 2017. години планирано је коришћење хидропотенцијала великих водених токова у количини од 9303,279 GWh или 0,800 Mtoe, што је за 15% мање од процењеног у 2016. години који износи 0,923 Mtoe. Производња електричне енергије малих хидроелектрана у оквиру система ЈП ЕПС, као и малих хидроелектрана које испоручују електричну енергију ЈП ЕПС, у 2017. години планирана је у износу од 202,54 GWh или 0,017 Mtoe, што је 12% мање од процењене производње у 2016. години која износи 0,020 Mtoe. Укупна количина произведене електричне енергије из хидроелектрана планирана је у износу од 0,817 Mtoe у 2017. години укључујући и реверзибилне хидроелектране што је и приказано у Табели 3. Збирни Енергетски биланс Републике Србије док се у делу производње примарне енергије у истој табели, у складу са методологијом израде Енергетског биланса, приказује податак без реверзибилних електрана који износи 0,751 Mtoe за 2017. годину.
Планирано коришћење енергије сунца у 2017. години је 14,780 GWh што је за 8% мање у односу на 2016. годину када је износило 16,053 GWh.
Планирано коришћење биогаса у 2017. години за производњу електричне и топлотне енергије је 0,006 Mtoe што је за знатно више у односу на 2016. годину када је износило 0,002 Mtoе.
 Планирано коришћење енергије ветра у 2017. години је 68,093 GWh што је знатно више у односу на 2016. годину када је износило 19,372 GWh. Ово увећање је последица планираног отварања нових ветропаркова у 2017. години укупне снаге 25 MW.
Производњу геотермалне енергије прати Републички завод за статистику у оквиру својих статистичких истраживања. Планирана производња у 2017. години је на нивоу процењене у 2016. години и износи 0,006 Mtoe. Количина произведене геотермалне енергије користи се искључиво за грејање. Овим податком није обухваћено и коришћење геотермалне енергије кроз употребу топлотних пумпи.
3. УКУПНЕ ПОТРЕБЕ ЗА ЕНЕРГИЈОМ
Укупне потребе за енергијом Републике Србије (без потреба за енергијом на територији Аутономне покрајине Косово и Метохија) на годишњем нивоу приказују се у оквиру збирног енергетског биланса приказаног у Табели 3, а на основу претходно дефинисаних појединачних биланса за нафту, деривате нафте и биогорива , природни гас, угаљ, електричну и топлотну енергију и енергију из обновљивих извора енергије. Посебно у оквиру збирног енергетског биланса је утврђена:
– Укупна домаћа производња примарне енергије према врстама енергената;
– Увоз и извоз енергије и енергената;
– Укупно расположива примарна енергија за потрошњу, по врстама енергената и изворима снабдевања, потребна за сигурно, поуздано и квалитетно снабдевање;
– Енергенти за енергетске трансформације;
– Потрошња енергетског сектора;
– Губици у преносу и дистрибуцији;
– Неенергетска потрошња;
– Финална потрошња енергената по секторима потрошње и по енергентима.
Укупна количинa примарне енергије потребне за потрошњу у 2017. години износи 15,399 Mtoe што је готово исто као и процењена укупна количине примарне енергије за потрошњу у 2016. години која износи 15,348 Mtoe. Потребна количина примарне енергије обезбедиће се 69% из домаће производње и 31% из нето увоза. 
Домаћа производња примарне енергије обухвата експлоатацију/коришћење домаћих ресурса угља, сирове нафте, природног гаса и обновљивих извора енергије (хидропотенцијал, геотермална енергија, енергија ветра, соларна енергија, биогас, биомаса и депонијски и канализациони гас). Планирана производња примарне енергије у 2017. години износи 10,6599 Mtoe и мања је за 2% од процењене прoизводње у 2016. години која износи 10,871 Мtое. У структури производње примарне енергије угаљ учествује са 70%, нафта са 9%, природни гас са 4%, хидропотенцијал 7%, биомаса са 10%, док геотермална, соларна, енергија ветра, биогас и депонијски и канализациони гас са мање од 1%.
Планирани нето увоз примарне енергије у 2017. години је у количини од 4,904 Mtoe, што је 12% више од процењеног нето увоза у 2016. години који износи 4,395 Mtoe. Планираним нето увозом обезбедиће се потребне додатне количине сирове нафте и деривата нафте, природног гаса и угља. Највеће учешће у нето увозу од 59% има сирова нафта и деривати нафте, затим природни гас 34% и угаљ 10% .
Од укупно расположиве примарне енергије за потрошњу, 13,625 Mtoe или 88% користи се за трансформације у термоелектранама, хидроелектранама, термоелектранама, топланама, електранама на ветар, соларним електранама, индустријским енерганама, осталим постројењима на биогас, биомасу, депонијски и канализациони гас, рафинеријама нафте, преради угља, високим пећима. Овај износ је за 2% већи од утрошене примарне енергије у износу од 13,405 Mtoe у трансформацијама у 2016. години. Као улазни енергенти система трансформација најзаступљенији је угаљ са 57%, потом сирова нафта и полупроизводи са 29%, хидропотенцијал са 6%, природни гас са 6%, док деривати нафте, енергија ветра, енергија сунца, биогас, биомаса и депонијски и канализациони гас учествују са 2%.
Планирана производња из трансформација у 2017. години износи 8,6663 Mtoe што је за 4% више од производње из трансформација у износу од 8,318 Mtoe у 2016. години. У структури трансформисаних облика енергије произведени деривати нафте учествују са 43% (3,758 Mtoe), електрична енергија са 38% (3,271 Mtoe), топлотна енергија са 11% (0,926 Mtoe) и сушени лигнит и високопећни гас са 6,5% (0,560 Mtoe).
У 2017. години планирана потрошња енергетског сектора износи 0,761 Mtoe што је за 4% више од процењене потрошње енергетског сектора од 0,735 Mtoe у 2016. години.
Губици у преносу и дистрибуцији у 2017. години планирани су у износу од 0,629 Mtoe а то је за 7% више од губитака у преносу и дистрибуцији за 2016. годину који износе 0,590 Mtoe.
Укупна финална енергија расположива за потрошњу планирана је у 2017. години у износу од 9,047 Mtoe или за 1,4% више од укупне финалне енергије у 2016. години када износи 8,935 Mtoe.
Укупна финална енергија расположива за потрошњу састоји се од :
– Потрошње финалне енергије у неенергетске сврхе (потрошња енергената као сировине) и
– Потрошње финалне енергије (потрошња крајњих корисника) у енергетске сврхе.
Потрошња финалне енергије у неенергетске сврхе у 2017. години од 0,618 Mtoe је 1% већа од потрошње у 2016. години.
Потрошња финалне енергије у енергетске сврхе представља суму примарне енергије која се не користи у трансформацијама (користи се директно у секторима потрошње) и енергије која се добија у процесима трансформација, умањену за потрошњу енергетског сектора, губитке у преносу и дистрибуцији енергије и енергената и неенергетску потрошњу. 
Потрошња финалне енергије у енергетске сврхе у 2017. години планирана је у количини од 8,429 Mtoe, што је за 1,5% више од 2016. године за коју је процењен износ од 8,320 Mtoe. У структури потрошње финалне енергије саобраћај учествује са 25%, индустрија са 27%, док остали сектори заједно (домаћинства, пољопривреда и јавне и комерцијалне делатности) учествују са 48%.
Пораст потрошње у 2017. години планиран је у сектору индустрије 1%, у саобраћају 2%, домаћинствима 1% и 1,6% у пољопривреди.
У структури потрошње финалне енергије по енергентима у 2017. години течна горива учествују са 32%, електрична енергија са 28 %, угаљ са 6%, природни гас са 12% и топлотна енергија са 9%, а геотермална енергија и биомаса заједно са 12%. Планирана потрошња нафтних деривата ће бити већа за 3%, електричне енергије за 1,5 %, топлотне енергије за 10% од процењене потрошње у 2016. години, док ће потрошња угља пасти за 11% у односу на потрошњу из 2016. године. Планирана потрошња природног гаса и биомасе у 2017. години остаје на приближно истом нивоу као и 2016. године.
4. ЗАКЉУЧАК
Ради реализације овог енергетског биланса и повећања сигурности снабдевања енергијом и енергентима неопходно је:
– Да компаније обезбеде потребне планиране количине енергије и енергената из домаће производње и увоза којим ће се омогућити редовно и уредно снабдевање у складу са годишњим програмима пословања компанија на основу којих је и овај енергетски биланс направљен;
– Обезбедити извршење свих планираних ремонта;
– Наставити спровођење активности у циљу повећања коришћења обновљивих извора енергије и њиховог учешћа у Енергетском билансу Републике Србије;
– Спровести мере у смањењу дистрибутивних губитака, подједнако и у дистрибуцији електричне и топлотне енергије и дистрибуцији гаса;
– Створити законске услове за спровођење мера и активности у области енергетске ефикасности израдом свих подзаконских аката неопходних за потпуну примену Закона о ефикасном коришћењу енергије („Службени гласник РС”, број 25/13), а којим ће бити обухваћени и произвођачи и потрошачи енергије, као и успоставити енергетски менаџмент за велике и јавне потрошаче енергије;
– Стално праћење рада енергетског сектора и реализације енергетског биланса а ради доношења адекватних мера у циљу обезбеђења сигурног и квалитетног снабдевања енергијом и енергентима.
У Табели 2. приказани су основни енергетски индикатори.
Табела 2: Основни енергетски индикатори 




РЕПУБЛИКА СРБИЈА


2015.


2016.


2017.




ЕФИКАСНОСТ ТРАНСФОРМАЦИЈА (ФЕ/ПЕ)


0,546


0,542


0,547




Потрошња ПЕ по становнику 
(kg en/capita)


2055,44


2128,99


2138,98




Потрошња ел.енергије по становнику (kWh/capita)


3761


3752


3807




Учешће домаћинстава у потрошњи електричне енергије


52


51


51




Табела 3: Збирни Енергетски биланс Републике Србије




РЕПУБЛИКА СРБИЈА (без података за КиМ)


физичке јединице


РЕАЛИЗАЦИЈА 2015.


ПРОЦЕНА 2016.


ПЛАН ЗА 2017.


2016/2015


2017/2016




физичке јединице


Мил тен


физичке јединице


Мил тен


физичке јединице


Мил тен


%


%






ПРОИЗВОДЊА ПРИМАРНЕ ЕНЕРГИЈЕ


 


-


10.750


-


10.871


-


10.599


101


98




Угаљ


1000 t


-


7.199


-


7.436


-


7.424


103


100




Нафта*


1000 t


1053


1.113


961


1.015


854


0.903


91


89




Гас


Мил m³


573


0.456


519


0.414


487


0.388


91


94




Хидропотенцијал**


GWh


10080


0.867


10287


0.885


8730


0.751


102


85




Геотермална енергија


TJ


257


0.006


257


0.006


257


0.006


100


100




Чврста биомаса


1000 t


-


1.102


-


1.105


-


1.108


100


100




Биогас


Мил m³


-


0.006


-


0.007


-


0.012


124


166




Соларна енергија


GWh


11.4533


0.001


16.0532


0.001


14.780


0.001


140


92




Енергија ветра


GWh


0.4167


0.000


19.3722


0.002


68.093


0.006


4649


351




Депонијски и канализациони гас


Мил m³


-


-


-


-


-


0.000


-


-




ЗАЛИХЕ


-


-


-0.034


-


0.083


-


-0.076


-246


-92




УВОЗ


-


-


5.578


-


5.800


-


6.362


104


110




Угаљ


1000 t


-


0.629


-


0.503


-


0.503


80


100




Нафта


1000 t


2889


3.012


3305


3.450


3560


3.719


115


108




Сирова нафта 


1000 t


2018


2.125


2405


2.533


2660


2.802


119


111




Нафтни деривати


1000 t


871


0.887


900


0.917


900


0.917


103


100




Гас


Мил m³


1740


1.385


1814


1.444


2076


1.653


104


114




Електрична енергија


GWh


6303


0.542


4572


0.393


5564


0.478


73


122




Биомаса


1000 t


-


0.009


-


0.009


-


0.009


100


100




ИЗВОЗ


-


-


1.473


-


1.405


-


1.458


95


104




Угаљ


1000 t


-


0.007


-


0.013


-


0.013


178


100




Нафта


1000 t


772


0.777


706


0.711


806


0.811


91


114




Сирова нафта


1000 t


6


0.005


6


0.005


6


0.005


97


100




Нафтни деривати


1000 t


766


0.772


700


0.705


800


0.806


91


114




Гас


Мил m³


0


0.000


0


0.000


0


0.000


-


-




Електрична енергија


GWh


7221


0.621


7141


0.614


6587


0.566


99


92




Огревно дрво


1000 t


-


0.067


-


0.067


-


0.067


100


100




НЕТО УВОЗ ЕНЕРГЕНАТА


-


-


4.105


-


4.395


-


4.904


107


112




Угаљ


1000 t


-


0.622


-


0.490


-


0.490


79


100




Нафта


1000 t


2117


2.234


2599


2.740


2754


2.907


123


106




Сирова нафта


1000 t


2012


2.119


2399


2.528


2654


2.797


119


111




Нафтни деривати


1000 t


105


0.115


200


0.211


100


0.111


184


52




Гас


Мил m³


1740


1.385


1814


1.444


2076


1.653


104


114




Електрична енергија


GWh


-918


-0.079


-2569


-0.221


-1023


-0.088


280


40




Биомаса


1000 t


-


-0.058


-


-0.058


-


-0.058


100


100




УКУПНА ПРИМАРНА ЕНЕРГИЈА ЗА ПОТРОШЊУ


-


-


14.797


-


15.327


-


15.399


104


100




Угаљ


1000 t


-


7.742


-


7.864


-


7.853


102


100




Нафта


1000 t


3273


3.454


3580


3.759


3555


3.762


109


0




Гас


Мил m³


2198


1.750


2476


1.971


2563


2.041


113


104




Електрична енергија


GWh


-918


-0.079


-2569


-0.221


-1023


-0.088


280


40




Хидропотенцијал


GWh


10080


0.867


10287


0.885


8730


0.751


102


85




Геотермална енергија


TJ


257


0.006


257


0.006


257


0.006


96


100




Биомаса


1000 t


-


1.050


-


1.053


-


1.056


100


100




Биогас


Мил m³


-


0.006


-


0.007


-


0.012


124


166




Соларна енергија


GWh


11.4533


0.001


16.0532


0.001


14.780


0.001


140


92




Енергија ветра


GWh


0.4167


0.000


19.3722


0.002


68.093


0.006


4649


351




Депонијски и канализациони гас


Мил m³


-


-


-


-


-


0.000


-


-




УВОЗНА ЗАВИСНОСТ (%)


-


-


27.74


-


28.68


-


31.85


103


111




УЧЕШЋЕ У УКУПНОЈ БРУТО ПОТРОШЊИ (%)




Угаљ


1000 t


-


52.321


-


51.308


-


50.995


98


99




Нафта


1000 t


-


23.345


-


24.527


-


24.429


105


0




Гас


Мил m3


-


11.827


-


12.859


-


13.251


109


103




Електрична енергија


GWh


-


-0.533


-


-1.441


-


-0.571


270


40




Хидропотенцијал


GWh


-


5.858


-


5.772


-


4.876


99


84




Геотермална енергија


TJ


-


0.043


-


0.040


-


0.040


93


100




Чврста биомаса


1000 t


-


7.093


-


6.868


-


6.857


97


100




Биогас


Мил m3


-


0.039


-


0.047


-


0.077


120


165




Соларна енергија


GWh


-


0.007


-


0.009


-


0.008


135


92




Енергија ветра


GWh


-


0.000


-


0.011


-


0.038


4488


350




Депонијски и канализациони гас


Мил m3


-


-


-


-


-


0.000


-


-




БРУТО ПРОИЗВОДЊА ЕЛЕКТРИЧНЕ ЕНЕРГИЈЕ


GWh


38299


3.293


39570


3.402


38821


3.338


103


98




Термоелектране


GWh


27133


2.333


27966


2.405


28490


2.450


103


102




Хидроелектране***


GWh


10783


0.927


10968


0.943


9506


0.817


102


87




Термоелектране-топлане


GWh


53


0.005


120


0.010


125


0.011


226


104




Соларне електране 


GWh


11.45


0.001


16.05


0.001


14.78


0.001


148


115




Електране на ветар


GWh


0.42


0.000


19.37


0.002


68.09


0.006


96


11311




Остало од чега:


GWh


318


0.027


481


0.041


618


0.053


151


128




на биогас


GWh


23


0.002


30


0.003


70


0.006


131


234




на биомасу


GWh


-


-


-


-


21.45


0.002


-


-




на депонијски и канализациони гас


GWh


-


-


-


-


3.25


0.000


-


-




на природни гас које производе електричну енергију из високоефикасне комбиноване производње


GWh


48


0.004


88


0.008


136


0.012


182


155




 индустријске енергане


GWh


247


0.021


363


0.031


386


0.033


147


106




ЕНЕРГЕНТИ ЗА ПРОИЗВОДЊУ ЕЛЕКТРИЧНЕ ЕНЕРГИЈЕ У ТЕРМОЕЛЕКТРАНАМА И ТЕ-ТО


-


-


6.703


-


6.832


-


6.799


102


100




Угаљ


1000 t


-


6.687


-


6.795


-


6.759


102


99




Нафта


1000 t


-


0.000


-


0.000


-


0.000


0


0




Гас


Мил m³


-


0.016


-


0.037


-


0.040


234


107




ЕНЕРГЕНТИ ЗА ДРУГЕ ТРАНСФОРМАЦИЈЕ


-


-


6.192


-


6.573


-


6.826


106


104




Рaфинерије


1000 t


-


3.530


-


3.729


-


3.873


106


104




Прерада угља


1000 t


-


0.110


-


0.162


-


0.207


147


128




Остало


-


-


2.551


-


2.682


-


2.746


105


102




РАЗМЕНА


 


-


0.000


-


0.000


-


0.000


 


 




ПОТРОШЊА ЕНЕРГЕТСКОГ СЕКТОРА


-


-


0.754


-


0.730


-


0.761


97


104




ГУБИЦИ 


-


-


0.591


-


0.590


-


0.629


100


107




ПОТРОШЊА ФИНАЛНЕ ЕНЕРГИЈЕ (ФЕ)


-


-


8.681


-


8.918


-


9.047


103


101




НЕЕНЕРГЕТСКА ПОТРОШЊА


-


-


0.603


-


0.611


-


0.618


101


101




ПОТРОШЊА ФИНАЛНЕ ЕНЕРГИЈЕ У ЕНЕРГЕТСКЕ СВРХЕ


-


-


8.078


-


8.307


-


8.429


103


101




ПО СЕКТОРИМА




Индустрија


-


-


2.138


-


2.277


-


2.309


106


101




Саобраћај


-


-


2.035


-


2.062


-


2.109


101


102




Остало (домаћинства, ЈКД, пољопривреда)


-


-


3.904


-


3.968


-


4.012


102


101




ПО ЕНЕРГЕНТИМА




Чврста горива


1000 t


-


0.645


-


0.590


-


0.525


92


89




Течна горива


1000 t


2518.280


2.604


2553.883


2.622


2611.792


2.710


101


103




Гасовита горива


М Stm³


934


0.744


1265


1.007


1255


0.999


135


99




Електрична енергија


GWh


27075


2.328


27008


2.322


27406


2.357


100


101




Топлотна енергија 


TJ


29989


0.716


30180


0.721


33124


0.791


101


110




ОИЕ (геотермална енергија,биомаса)


-


 


1.041


 


1.044


 


1.048


100


100




* Домаћа производња сирове нафте и полупроизвода
** Није укључена производња из реверзибилне ХЕ
*** Укључена производња из реверзибилне ХЕ