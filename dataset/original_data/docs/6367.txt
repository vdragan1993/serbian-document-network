Редакцијски пречишћен текст
 
 
 
На основу члана 265. и члана 237. тачка 3. Закона о ваздушном саобраћају („Службени гласник РС”, број 73/10),
Управни одбор Директората цивилног ваздухопловства Републике Србије доноси
 
 
ПРАВИЛНИК
о допуни заједничких основних стандарда обезбеђивања у цивилном ваздухопловству 

"Службени гласник РС", бр. 19 од 18. марта 
				2011, 10 од 31. јануара 2014.

				 

				 
Предмет овог правилника
 
Члан 1.
Овим правилником уређују се опште мере којима се допуњавају заједнички основни стандарди обезбеђивања у цивилном ваздухопловству који су одређени у Анексу I Уредбе Европског парламента и Савета (ЕЗ) бр. 300/2008 од 11. марта 2008. године. 
 
Значење појединих појмова у овом правилнику
 
Члан 2.
1. „ECAA спoразум” означава Мултилатерални споразум између Европске заједнице и њених држава чланица, Републике Албаније, Босне и Херцеговине, Републике Бугарске, Републике Хрватске, Бивше Југословенске Републике Македоније, Републике Исланд, Републике Црне Горе, Краљевине Норвешке, Румуније, Републике Србије и Мисије привремене управе Уједињених нација на Косову (у складу са Резолуцијом Савета безбедности УН 1244 од 10. јуна 1999) о успостављању Заједничког европског ваздухопловног подручја. 
2. Појмови „Заједница”, „прописи Заједнице”, „аеродром Европске уније” и „држава чланица” који се користе у Прилогу овог правилника тумаче се сагласно тачкама 2. и 3. Анекса II ECAA споразума споразума и одговарајућим одредбама Лисабонског уговора којим се мења и допуњује Уговор о Европској унији и Уговор о оснивању Европске заједнице.
3. Појам „одговарајући орган” који се користи у Прилогу овог правилника тумачи се као Директорат цивилног ваздухопловства Републике Србије.
 
Преузимање Уредбе Комисије (ЕЗ) бр. 272/2009
 
Члан 3.
1. Овим правилником се, уз прилагођавање праву Републике Србије, преузима Уредба Комисије (ЕЗ) бр. 272/2009 од 2. априла 2009. године о допуни заједничких основних стандарда обезбеђивања у цивилном ваздухопловству из Анекса Уредбе Европског парламента и Савета (ЕЗ) бр. 300/2008.
2. Уредба Комисије (ЕЗ) бр. 272/2009 преузима се у пречишћеном тексту који је израдио Директорат цивилног ваздухопловства Републике Србије и који обухвата: Уредбу Комисије (ЕЗ) бр. 272/2009 од 2. априла 2009. године о допуни заједничких основних стандарда обезбеђивања у цивилном ваздухопловству из Анекса Уредбе Европског парламента и Савета (ЕЗ) бр. 300/2008 и Уредбу Комисије (ЕУ) бр. 297/2010 од 9. априла 2010. године којом се мења и допуњава Уредба (ЕЗ) бр. 272/2009 о допуни заједничких основних стандарда обезбеђивања у цивилном ваздухопловству.
3. Пречишћени текст Уредбе бр. 272/2009 даје се 
				у Прилогу 1.* овог правилника.
4. Овим правилником се 
				преузимају и:*
– Уредба Комисије (EУ) бр. 
				720/2011 од 22. јула 2011. године којом се мења и допуњује 
				Уредба Комисије (EУ) бр. 272/2009 о допуни заједничких основних 
				стандарда обезбеђивања у цивилном ваздухопловству у односу на 
				постепено увођење прегледа обезбеђивања течности, аеросола и 
				гелова на аеродромима у ЕУ, која се даје у Прилогу 2. овог 
				правилника;*
– Уредба Комисије (EУ) бр. 
				1141/2011 од 10. новембра 2011. године којом се мења и допуњује 
				Уредба Комисије (EУ) бр. 272/2009 о допуни заједничких основних 
				стандарда обезбеђивања у цивилном ваздухопловству у односу на 
				коришћење скенера за преглед обезбеђивања на аеродромима ЕУ, 
				која се даје у Прилогу 3. овог правилника;*
– Уредба Комисије (EУ) бр. 
				245/2013 од 19. марта 2013. године којом се мења и допуњује 
				Уредба Комисије (EУ) бр. 272/2009 у односу на преглед 
				обезбеђивања течности, аеросола и гелова на аеродромима у ЕУ, 
				која се даје у Прилогу 4. овог правилника.*
 

*Службени гласник 
				РС, број 10/2014
 
Прелазне и завршне одредбе
 
Члан 4. 
Ступањем на снагу овог правилника престаје да важи Правилник о допуни заједничких основних стандарда у области заштите у цивилном ваздухопловству („Службени гласник РС”, брoj 14/10).
 
Члан 5. 
Овај правилник ступа на снагу осмог дана од дана објављивања у „Службеном гласнику Републике Србије”.
 
 
Број 1/0-01-0002/2011-0006
У Београду, 3. марта 2011. године
Управни одбор
Председник,
Милутин Мркоњић, с.р.
 
 
 

ПРИЛОГ 1* - 
Уредба Комисије (ЕЗ) бр. 272/2009 од 2. априла 2009. године о допуни заједничких основних стандарда обезбеђивања у цивилном ваздухопловству из Анекса Уредбе Европског
парламента и Савета (ЕЗ) бр. 300/2008
 

*Службени гласник 
				РС, број 10/2014
 
НАПОМЕНА 
				ИЗДАВАЧА: Додати су прилози 2, 3. и 4. (види члан 2. Правилника 
				- 10/2014-149)
 

				ПРИЛОГ 2 -
				

				Уредба Комисије (ЕУ) бр. 720/2011 од 22. јула 2011. године којом 
				се мења и допуњује Уредба Комисије (ЕУ) бр. 272/2009 о допуни 
				заједничких основних стандарда обезбеђивања у цивилном 
				ваздухопловству у односу на постепено увођење прегледа 
				обезбеђивања течности, аеросола и гелова на аеродромима ЕУ

				ПРИЛОГ 3 -
				

				Уредба Комисије (ЕУ) бр. 1141/2011 од 10. новембра 2011. године 
				којом се мења и допуњује Уредба (ЕЗ) бр. 272/2009 о допуни 
				заједничких основних стандарда обезбеђивања у цивилном 
				ваздухопловству у односу на коришћење скенера за преглед 
				обезбеђивања на аеродромима ЕУ

				ПРИЛОГ 4 -
				

				Уредба Комисије бр. 245/2013 од 19. марта 2013. године којом се 
				мења и допуњује Уредба Комисије (ЕУ) бр. 272/2009 у односу на 
				преглед обезбеђивања течности, аеросола и гелова на аеродромима 
				ЕУ