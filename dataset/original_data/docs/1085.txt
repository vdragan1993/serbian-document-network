На
основу члана 164. Закона о полицији („Службени гласник РС”, број 101/05),

Влада
доноси

 

 

УРЕДБУ 


о дисциплинској одговорности
у Министарству унутрашњих послова

„Службени гласник
РС“, број 8 од 27. јануара 2006.

 

 

I. ОСНОВНЕ ОДРЕДБЕ

 

Члан 1.

Овом
уредбом ближе се уређује дисциплинска одговорност у Министарству унутрашњих послова
(у даљем тексту: Министарство).

 

Члан 2.

О
дисциплинској одговорности полицијских службеника у првом степену одлучује лице
одређено законом, односно лице овлашћено у складу са законом (у даљем тексту: дисциплински
старешина).

О
приговорима против одлука дисциплинског старешине, у другом степену, одлучује надлежно
веће дисциплинске комисије, састављено од председника већа и два члана.

Седиште,
подручја за која се образују и састав већа дисциплинске комисије одређује министар
унутрашњих послова (у даљем тексту: министар), решењем о именовању чланова дисциплинске
комисије. Министар одређује и накнаду за рад у дисциплинској комисији.

 

II. ДИСЦИПЛИНСКИ ПОСТУПАК

 

Члан 3.

Дисциплинска
одговорност полицијских службеника и других запослених у Министарству (у даљем тексту:
запослени) утврђује се у дисциплинском поступку који се сматра хитним.

Дисциплински
поступак води се са што мање трошкова и губитка времена, с тим да се потпуно и правилно
утврди чињенично стање.

 

Члан 4.

Дисциплински
поступак покреће дисциплински старешина.

Дисциплински
старешина може дисциплински поступак да покрене по сопственој иницијативи или на
предлог руководиоца организационе јединице у којој запослени ради (у даљем тексту:
непосредни руководилац).

Сваки
запослени који сазна за учињену повреду службене дужности може дисциплинском старешини
да поднесе иницијативу за покретање дисциплинског поступка. 

Ако
за учињену повреду службене дужности сазна полицијски службеник, дужан је да сазнања
о томе у писаном облику достави без одлагања и непосредно надређеном службенику.

 

Члан 5.

Дисциплински
старешина покреће дисциплински поступак писменим закључком.

Закључак
се доставља запосленом. Против закључка запослени нема право приговора.

 

Члан 6.

Дисциплински
старешина води дисциплински поступак и одлучује о дисциплинској одговорности.

У
дисциплинском поступку одржава се усмена расправа на којој запослени има право да
изложи своју одбрану. Запослени на расправи може да се брани сам или преко заступника,
а може да за расправу достави и писмену одбрану.

Расправа
се може одржати без присуства запосленог ако за то постоје важни разлози, а запослени
је на расправу уредно позван.

 

Члан 7.

При
изрицању дисциплинске мере води се рачуна о степену одговорности запосленог, тежини
последица повреде службене дужности, субјективним и објективним околностима под
којима је повреда службене дужности извршена, као и о раније изреченим дисциплинским
мерама које нису избрисане из евиденције.

 

Члан 8.

Против
решења дисциплинског старешине запослени о чијој дисциплинској одговорности је одлучено
у првом степену има право да поднесе приговор дисциплинској комисији.

Приговор
се подноси у року од осам дана од дана уручења решења.

 

Члан 9.

Веће
дисциплинске комисије дужно је да о приговору одлучи у року од 30 дана од дана пријема
приговора, иначе се сматра да је приговор одбијен.

Против
одлуке из става 1. овог члана може да се поднесе тужба надлежном суду.

 

Члан 10.

Запосленом
коме је изречена дисциплинска мера престанка радног односа престаје радни однос
даном коначности решења којим је дисциплинска мера изречена.

 

Члан 11.

Дисциплинска
мера изречена коначним решењем уписује се у јединствену кадровску евиденцију полицијских
службеника и других запослених у Министарству.

Дисциплинска
мера брише се из јединствене кадровске евиденције ако запосленом не буде изречена
нова дисциплинска мера у наредне две године од изречене дисциплинске мере за лаку
повреду службене дужности, или у наредне четири године од изречене дисциплинске
мере за тешку повреду службене дужности.

 

Члан 12.

На
питања вођења дисциплинског поступка у првом степену која нису уређена овом уредбом
примењују се одредбе закона којим се уређује општи управни поступак. Овај закон
примењује и дисциплинска комисија.

 

III. ПРЕЛАЗНЕ И ЗАВРШНЕ
ОДРЕДБЕ

 

Члан 13.

До
постављења, односно овлашћивања лица из члана 2. став 1. ове уредбе, а најкасније
до 29. новембра 2006. године, дисциплинске старешине су начелници ресора у Министарству
или лица која они овласте – за запослене у седишту Министарства, и начелници секретаријата
унутрашњих послова или лица која они овласте – за запослене у секретаријатима и
одељењима унутрашњих послова.

 

Члан 14.

До
утврђивања садржаја и начина вођења јединствене кадровске евиденције полицијских
службеника и других запослених у Министарству, а најкасније до 29. новембра
2006. године, о изреченим дисциплинским мерама евиденција ће се водити по досадашњим
прописима. 

 

Члан 15.

Поступци
одлучивања о дисциплинској одговорности запослених који су започети до ступања на
снагу ове уредбе окончаће се применом прописа према којима су започети, ако је то
за запосленог повољније.

Поступци
одлучивања о дисциплинској одговорности због лаких и тешких повреда службене дужности
предвиђених Законом о полицији, о

кончаће
се применом ове уредбе.

 

Члан 16.

Даном
ступања на снагу ове уредбе престаје да важи Уредба о дисциплинској одговорности
у Министарству унутрашњих послова („Службени гласник РС”, број 71/92).

 

Члан 17.

Ова
уредба ступа на снагу осмог дана од дана објављивања у „Службеном гласнику Републике
Србије”.

 

 

05 број 110-345/2006-001

У Београду, 26. јануара 2006. године

Влада

Председник,

Војислав Коштуница, с.р.