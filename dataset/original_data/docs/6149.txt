Редакцијски пречишћен текст




На
основу члана 3. Закона о пољопривредној служби („Службени гласник РС“, број
61/91),
Влада
Републике Србије, доноси
 
УРЕДБУ

о 
поверавању послова на унапређењу пољопривредне производње код земљорадника, 
пољопривредних газдинстава и других произвођача
„Службени
гласник РС”, бр. 56 од 17. августа 1992, 85 од 25. октобра 1993.

	 

	 
Члан
1.
Институту за примену
науке у пољопривреди из Београда (у даљем тексту: Институт) поверава се
организовање и извршавање одређених послова на унапређењу пољопривредне
производње, и то:
1) Организовање
информационог система о стању, капацитетима и мерама за унапређење
пољопривредне производње;
2) Информисање о
технолошким иновацијама и издавање публикација о научним и стручним
достигнућима у области пољопривредне производње;
3)
Саветодавно-консултантски послови у вези унапређења пољопривредне производње
према предузећима и другим правним лицима из чл. 2. и 3. ове уредбе;
4) Организовање
стручних саветовања и других облика преношења иновација у пољопривредној производњи,
и 
5) Учешће у изградњи
дугорочних и годишњих програма унапређења пољопривредне производње и праћење
њиховог извршења.
О извршавању
поверених послова из става 1. овог члана и постигнутим резултатима на
унапређењу пољопривредне производње Институт извештава Министарство надлежно за
послове пољопривреде (у даљем тексту: Министарство).
 
Члан
2.
Послови унапређења
пољопривредне производње који се односе на: селекцију, репродукцију и вештачко
осемењавање у сточарству; оплемењивање биља и ширење нових сорти и хибрида
гајених биљака; праћење појаве биљних болести и штеточина (извештајно-прогнозна
служба); извођење демонстрационих огледа у различитим еколошким условима;
организовање пољопривредних изложби и смотри, и трансфер знања и технологије до
земљорадника и других произвођача, поверавају се:
1) Заводу за
унапређење пољопривреде из Бачке Тополе, за подручја општина: Бачка Топола и
Мали Иђош;
2) Заводу за
пољопривреду из Ваљева, за подручја општина: Ваљево, Лајковац, Љиг, Мионица,
Осечина и Уб;
3) Заводу за
пољопривреду „Врање” из Врања, за подручја општина: Босилеград, Бујановац,
Владичин Хан, Врање, Прешево, Сурдулица и Трговиште;
4) „Агрозаводу” из
Вршца, за подручја општина: Бела Црква, Вршац и Пландиште;
5) Заводу за
пољопривреду „Ибар” из Краљева, за подручја општина: Врњачка Бања, Краљево,
Нови Пазар, Рашка, Сјеница и Тутин;
6) Заводу за
пољопривреду „Лесковац”, из Лесковца за подручја општина: Бојник, Власотинце,
Лебане, Лесковац, Медвеђа и Црна Трава;
7) Заводу за
пољопривреду „Лозница” из Лознице, за подручја општина: Крупањ, Лозница,
Љубовија и Мали Зворник;
8) Заводу за
пољопривреду „Космај” из Младеновца, за подручја општина: Барајево, Лазаревац,
Младеновац и Сопот;
9) Заводу за
пољопривреду „Крајина” из Неготина, за подручја општина: Бор, Кладово,
Мајданпек и Неготин;
10) Пољопривредној
станици за заштиту биља из Пећи, за подручја општина: Исток, Клина и Пећ;
11) Заводу за
пољопривреду из Пирота, за подручја општина: Бабушница, Бела Паланка,
Димитровград и Пирот;
12) Заводу за
пољопривреду „Стиг” из Пожаревца, за подручја општина Велико Градиште, Голубац,
Жабари, Жагубица, Кучево, Мало Црниће, Петровац и Пожаревац;
13) ПИК-у „Прогрес”
из Призрена, за подручја општина: Гора, Опоље, Ораховац, Призрен, Сува Река,
Штрпце;
14) Заводу за
пољопривреду из Смедерева (Колари), за подручја општина: Велика Плана,
Смедеревска Паланка и Смедерево;
15) „Агро заводу” из
Врбаса, за подручја општина: Бечеј, Врбас, Кула и Србобран;
16) Земљорадничкој
задрузи „23. новембар” из Косовске Митровице, за подручја општина: Вучитрн,
Звечан, Зубин Поток, Косовска Митровица, Лепосавић и Србица;
17) Заводу за
пољопривреду „Моравица” из Ужица, за подручја општина: Ариље, Бајина Башта,
Ивањица, Косјерић, Нова Варош, Прибој, Пријепоље, Пожега, Ужице и Чајетина;
18) Заводу за пољопривреду
„Подриње” из Шапца, за подручја општина: Богатић, Владимирци, Коцељева и Шабац;
19) „Агроинституту”
из Сомбора, за подручја општина: Апатин, Оџаци и Сомбор;
20) Пољопривредној
станици из Ђаковице, за подручја општина: Дечани и Ђаковица;
21) Пољопривредној
станици из Кикинде, за подручја општина: Кикинда и Нови Кнежевац;
22) Пољопривредној
станици из Крушевца, за подручја општина: Александровац, Брус, Варварин,
Крушевац, Ражањ, Трстеник и Ћићевац;
23) Пољопривредној
станици из Новог Сада, за подручја општина: Бач, Бачка Паланка, Бачки Петровац,
Беочин, Жабаљ, Нови Сад, Сремски Карловци, Темерин и Тител;
24) Пољопривредној
станици из Светозарева, за подручја општина: Деспотовац, Параћин, Рековац,
Светозарево, Свилајнац и Ћуприја;
25) Пољопривредној
станици из Сенте, за подручја општина: Ада, Кањижа, Сента и Чока;
26) Пољопривредној
станици из Крагујевца, за подручја општина: Аранђеловац, Баточина, Кнић,
Крагујевац, Лапово, Рача и Топола;
27) Пољопривредној
станици „Овчар” из Чачка, за подручја општина: Горњи Милановац, Лучани и Чачак;
28) „Агрос заводу”
из Суботице, за подручје општине Суботица;
29) Институту за
пољопривреду и ветерину „Серво Михаљ” из Зрењанина, за подручја општина:
Житиште, Зрењанин, Нови Бечеј, Нова Црња и Сечањ;
30) Институту
„Тамиш” из Панчева, за подручја општина: Алибунар, Ковачица, Опово и Панчево;
31) Институту „Петар
Дрезгић” из Сремске Митровице, за подручја општина: Инђија, Пећинци, Сремска
Митровица, Стара Пазова и Шид;
32) Центру за
пољопривредна и технолошка истраживања из Зајечара, за подручја општина:
Бољевац, Зајечар, Књажевац и Сокобања;
33) Институту за
истраживања и развој у аграру „Агроразвој” из Ниша, за подручја општина:
Алексинац, Гаџин Хан, Дољевац, Ниш и Сврљиг;
34) Вишој
пољопривредно-прехрамбеној школи из Прокупља, за подручја општина: Блаце,
Житорађа, Куршумлија, Мерошина и Прокупље;
35)
Пољопривредно-индустријском предузећу „Младост” из Гњилана, за подручја
општина: Витина, Гњилане и Косовска Каменица;
36) Биотехничком
институту из Пећи у делу биљне производње, односно Институту за сточарство из
Приштине у делу сточарске производње, за подручја општина: Глоговац, Качаник,
Косово Поље, Липљан, Обилић, Подујево, Приштина, Урошевац, Ново Брдо и Штимље;
37) ДД
„Апроекономик” из Београда, за подручја општина: Вождовац, Гроцка, Земун,
Обреновац, Палилула и Раковица;
38) Пољопривредној
станици „Ковин” из Ковина, за подручје општине Ковин;
39) ПДД „Агрорума”
из Руме, за подручја општина: Ириг и Рума. 
 
Члан
3.
Послови
извештајно-прогнозне службе о појави биљних болести и штеточина, и организовање
тих послова у Републици, поверавају се Институту за заштиту биља и животну
средину из Београда.
Послови унапређења
производње, контроле квалитета и порекла хмеља и лековитог биља, и организовање
тих послова у Републици, поверавају се Пољопривредном факултету – Институту за
ратарство и повртарство из Новог Сада – Заводу за хмељ, сирак и лековито биље
из Бачког Петровца.
Послови контроле
квалитета жита и брашна, и организовање тих послова у Републици, поверавају се
Технолошком факултету – Заводу за жита и брашно из Новог Сада.
Послови контроле
квалитета пољопривредно-прехрамбених производа, осим производа из ст. 2. и 3.
овог члана, и организовање тих послова у Републици, поверавају се Друштвеном
предузећу за контролу пољопривредно-прехрамбених производа „Еколошка станица”
из Вршца. 
Послови
контроле квалитета млека и млечних производа, као и примењена и развојна
истраживања у области производње, откупа, прераде и пласмана млека, односно
унапређења и организовања тих послова у Републици, поверавају се Друштвеном
предузећу Института за млекарство из Београда.*
Послови
испитивања плодности земљишта, квалитета минералних и органских ђубрива,
опасних и штетних материја у земљишту и води за наводњавање, разрада модела производње
здраве хране, извођење демонстрационих огледа у различитим еколошким условима и
организовање тих послова у Републици, поверавају се Институту за земљиште из
Београда.* 
*
„Службени гласник РС”, број 85/93.
 
Члан
4.
О извршавању
поверених послова из чл. 2. и 3. ове уредбе и постигнутим резултатима на
унапређењу пољопривредне производње, предузећа, односно друга правна лица
којима су ти послови поверени, извештавају Министарство преко Института. 
 
Члан
5.
Министарство ће
закључити годишњи уговор са предузећем и другим правним лицем из чл. 1, 2. и 3.
ове уредбе, којим ће уредити нарочито: обим поверених послова и начин њиховог
извршавања; висину накнаде за извршавање тих послова; права и обавезе у погледу
координације и рада у извршавању тих послова.
Предузеће и друго
правно лице обављаће послове из чл. 1, 2. и 3. ове уредбе у складу са Програмом
рада пољопривредне службе на унапређењу пољопривредне производње за период
1992-1996. године и годишњим програмом рада пољопривредне службе на унапређењу
производње који доноси Министарство.
 
Члан
6.
Ова уредба ступа на
снагу осмог дана од дана објављивања у „Службеном гласнику Републике Србије”.
 
05
број 011-5293/60-1
У
Београду, 5. августа 1992. године

Влада
Републике Србије
Потпредседник,
др
Зоран Аранђеловић, с.р.