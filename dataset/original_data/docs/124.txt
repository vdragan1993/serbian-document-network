На основу 
члана 31. став
1. Закона о Влади („Службени гласник РС”, бр. 55/05 и 71/05),

Влада доноси

 

 

УРЕДБУ

о оснивању Канцеларије за
сарадњу с медијима

„Службени гласник РС”, број 75 од 26. 

августа 2005.

 
 

Садржина уредбе

 

Члан 1.

Овом
уредбом оснива се Канцеларија за сарадњу с медијима (у даљем тексту:
Канцеларија) и прописује њено уређење и делокруг.

Канцеларија је служба Владе.

 

Делокруг Канцеларије

 

Члан 2.

Канцеларија
за сарадњу с медијима обавештава јавност о раду Владе, министарстава, посебних
организација и служби Владе; стара се о интерном информисању; издаје јавне и
интерне публикације; бави се другим облицима комуникације и обавља друге
послове из области сарадње с медијима које јој повери Влада.

 

Директор Канцеларије

 

Члан 3.

Канцеларијом
руководи директор Канцеларије кога поставља Влада на пет година, на предлог
председника Владе.

Директор
Канцеларије је одговоран Влади и председнику Владе.

Директор
Канцеларије је државни службеник на положају.

 

Заменик и помоћници директора
Канцеларије

 

Члан 4.

Директор
Канцеларије може да има заменика, кога сам предлаже, а кога поставља Влада на
пет година.

Директор
Канцеларије има помоћнике, које поставља Влада на пет година, на његов предлог.

Заменик
и помоћници директора Канцеларије су државни службеници на положају.

 

Прелазна одредба

 

Члан 5.

Даном
ступања на снагу ове уредбе шеф Канцеларије за сарадњу с медијима који је
постављен према одредбама Уредбе о Генералном секретаријату и другим службама
Владе Републике Србије („Службени гласник РС”, бр. 15/01, 16/01, 32/01, 64/01,
29/02, 54/02, 91/03, 95/03, 130/03, 132/03, 23/04, 25/04, 51/04 и 98/04)
постаје директор Канцеларије за сарадњу с медијима, а помоћници шефа
Канцеларије за сарадњу с медијима постају помоћници директора Канцеларије за
сарадњу с медијима.

Даном
ступања на снагу ове уредбе Канцеларија за сарадњу с медијима која је основана
овом уредбом преузима запослене, опрему и средства Канцеларије за сарадњу с
медијима која је образована Уредбом о Генералном секретаријату и другим
службама Владе Републике Србије.

 

Ступање уредбе на снагу

 

Члан 6.

Ова
уредба ступа на снагу осмог дана од дана објављивања у „Службеном гласнику
Републике Србије”.

 

 

05 број
110-5252/2005

У Београду, 25.
августа 2005. године

Влада

Потпредседник,

Мирољуб Лабус, 
с.р.