На основу члана 14. став 4. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст и 69/08) и члана 43. став 1. Закона о Влади („Службени гласник РС”, бр. 55/05, 71 /05 – исправка, 101/07, 65/08 и 16/11),
Влада доноси
 
 
ОДЛУКУ
о броју државних службеника и намештеника у кабинетима министара
"Службени гласник РС", број 32 од 13. маја 2011.
 
 
1. Одређује се број државних службеника и намештеника у кабинетима министара, и то:
1) у кабинету министра пољопривреде, трговине, шумарства и водопривреде, кабинету министра економије и регионалног развоја и кабинету министра финансија – до 9;
2) у кабинету министра спољних послова, кабинету министра одбране, кабинету министра за људска и мањинска права, државну управу и локалну самоуправу и кабинету министра животне средине, рударства и просторног планирања – до 8;
3) у кабинету министра правде, кабинету министра за инфраструктуру и енергетику, кабинету министра културе, информисања и информационог друштва и кабинету министра просвете и науке – до 7;
4) у кабинету министра здравља и кабинету министра рада и социјалне политике – до 6;
5) у кабинету министра омладине и спорта, кабинету министра за Косово и Метохију и кабинету министра вера и дијаспоре – до 5.
 
2. Даном ступања на снагу ове одлуке престаје да важи Одлука о броју државних службеника и намештеника у кабинетима министара („Службени гласник РС”, бр. 69/08 и 12/11).
 
3. Ова одлука ступа на снагу осмог дана од дана објављивања у „Службеном гласнику Републике Србије”.
 
 
05 број 112-3357/2011
У Београду, 5. маја 2011. године
Влада
Председник,
др Мирко Цветковић, с.р.