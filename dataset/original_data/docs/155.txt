Редакцијски пречишћен текст
 
 
На основу члана 26 . Закона о Влади Републике Србије 
("Службени гласник РС", бр. 5/91 и 45/93),
Влада Републике Србије доноси

 
ОДЛУКА
o образовању Савета за борбу против 
корупције

„Службени гласник РС”, бр. 59 од 11. 
октобра 2001, 3 од 28. јануара 2002, 42 oд 22. априла 2003, 64 од 24. јуна 2003, 
14 од 20. фебруара 2006.

   
1. Образује се Савет за борбу против 
корупције (у даљем тексту: Савет) као стручно-саветодавно тело Владе Републике 
Србије.
 
2. Задатак Савета је да сагледа активности у 
борби против корупције, да предлаже Влади Републике Србије мере које треба 
предузети у циљу ефикасне борбе против корупције и прати њихово спровођење и да 
даје иницијативе за доношење прописа, програма и других аката и мера у овој 
области.
 
3. Савет има* тринаест** чланова које 
именује Влада. Радом Савета руководи председник кога бирају чланови Савета 
већином гласова.*
*Службени гласник РС, број 3/2002.
**Службени гласник РС, број 42/2003.
 
4. Чланови Савета именују се из реда чланова 
Владе и функционера који руководе посебним организацијама. За чланове Савета 
могу се именовати истакнути домаћи и страни научници и стручњаци који својим 
знањем и угледом могу допринети раду Савета.
 
5. Савет може, у циљу ефикаснијег обављања 
својих активности образовати сталне и повремене стручне тимове.
 
6.

Висину накнаде за рад и износ 
трошкова за председника и чланове Савета одређује Савет својом одлуком, у складу 
са Пословником о раду и Планом рада Савета, а у оквиру средстава у буџету 
Републике Србије опредељених за рад Савета.*
*Службени гласник РС, 
број 14/2006.
 


7. 
Стручне и административно-техничке послове за потребе Савета обављаће 
Генерални секретаријат Владе Републике Србије.*
*Службени гласник РС, број 64/2003.
 
8. 
Ову одлуку објавити у „Службеном гласнику Републике Србије”.
 

05 број 119-13649/2001 

У Београду, 2. октобра 2001. године

Влада Републике Србије

Потпредседник,

Александар Правдић, с. р.