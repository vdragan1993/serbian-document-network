На
основу члана 91. тачка 4. Закона о производњи наоружања и војне опреме
(„Службени лист СФРЈ“, бр. 30/79), савезни секретар за народну одбрану издаје
 
 
НАРЕДБУ



о условима финансирања инвестиционих програма за производњу наоружања и војне 
опреме средствима која обезбеђује Савезни секретаријат за народну одбрану
„Службени
лист СФРЈ”, број 9 од 13. фебруара 1981.
 
 
1. Средства која
Савезни секретаријат за народну одбрану обезбеђује за финансирање инвестиционог
програма за изградњу нових или за модернизацију, реконструкцију и одржавање
постојећих капацитета за производњу наоружања и војне опреме улажу се под
следећим условима:
1) да је
инвестициони програм израђен у складу са програмом изградње и програмом
производње наоружања и војне опреме;
2) да је Савезни секретаријат
за народну одбрану дао сагласност на инвестициони програм;
3) да организација
удруженог рада – носилац инвестиционог програма нема довољно средстава за
његову реализацију;
4) да је
организација удруженог рада обезбедила своје учешће за финансирање
инвестиционог програма најмање у извозу који се неће финансирати средствима
која обезбеђује Савезни секретаријат за народну одбрану.
 
2. За финансирање
инвестиционог програма из тачке 1. ове наредбе Савезни секретаријат за народну
одбрану обезбеђује средства у следећим износима:
1) за производњу
наоружања и војне опреме – до 60% од укупне вредности инвестиционог програма,
2) за производњу
сировина и репродукционог материјала – до 45% од укупне вредности инвестиционог
програма. 
 
3. Средства из тачке
2. ове наредбе дају се организацијама удруженог рада у виду кредита, преко
Војног сервиса у саставу Народне банке Југославије.
Рокови отплате
кредита и висина каматне стопе утврђују се Одлуком о условима, мерилима и
начину пословања Војног сервиса у саставу Народне банке Југославије.
 
4. Обрачунате и
наплаћене ануитете по одобреним кредитима (отплате и камате) Војни сервис у
саставу Народне банке Југославије приписује средствима намењеним за финансирање
инвестиционог програма из тачке 1. ове наредбе.
 
5. У току
реализације инвестиционог програма из тачке 1. ове наредбе, средства која
обезбеђује Савезни секретаријат за народну одбрану ангажују се истовремено и
сразмерно ангажовању средстава које обезбеђује организација удруженог рада –
носилац инвестиционог програма.
 
6. Ова наредба ступа
на снагу осмог дана од дана објављивања у „Службеном листу СФРЈ”.
 
Р. в. п. бр. 7
30. јануара 1981.
године
Београд
Савезни секретар за
народну одбрану
генерал армије,

Никола Љубичић, с.
р.