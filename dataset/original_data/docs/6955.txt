На основу члана 43. став 2. Закона о високом образовању („Службени гласник РС”, бр. 76/05, 100/07 – аутентично тумачење, 97/08, 44/10, 93/12, 89/13, 99/14, 45/15 – аутентично тумачење и 68/15), члана 43. став 1. и члана 17. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 72/12, 44/14, 45/15 и 68/15),
Влада доноси
 
ОДЛУКУ
о промени назива Високе технолошке школе струковних студија Шабац
"Службени гласник РС", број 48 од 25. маја 
				2016.
 
1. Назив Високе технолошке школе струковних студија Шабац, са седиштем у Шапцу, Хајдук Вељкова 10, чији је оснивач Република Србија, мења се и гласи: „Висока медицинска и пословно-технолошка школа струковних студија”.
2. Висока школа струковних студија из става 1. ове одлуке ускладиће Статут и друге опште акте са овом одлуком у року од 30 дана од дана ступања на снагу ове одлуке.
3. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 612-4706/2016
У Београду, 24. маја 2016. године
Влада
Председник,
Александар Вучић, с.р.