Редакцијски пречишћен текст
 
 
На основу члана 55. став 2. Закона о безбедности хране („Службени гласник РС”, број 41/09),
Министар пољопривреде, трговине, шумарства и водопривреде доноси
 
ПРАВИЛНИК
о квалитету сирове кафе, производа од кафе, сурогата кафе и сродних производа

"Службени гласник РС", бр. 54 од 29. маја 
	2012, 80 од 21. септембра 2015.
 
I. УВОДНЕ ОДРЕДБЕ
Члан 1.
Овим правилником ближе се прописују услови у погледу квалитета сирове кафе, производа од кафе, сурогата кафе и сродних производа (у даљем тексту: производи), и то за: класификацију, категоризацију и назив; сензорска, физичка и хемијска својства, као и састав; врсту и количину сировина, додатака и других супстанци које се употребљавају у производњи и преради; методе узимања узорака и испитивање квалитета; технолошке поступке који се примењују у производњи и преради; паковање и декларисање; додатне захтеве за означавање производа. 
	
Услови прописани овим правилником морају да буду испуњени у свим фазама производње, прераде и промета.
Члан 2.
Термини у смислу овог правилника су термини дати у Прилогу 1 – Значење терминa и опис, типови и врсте кафе, који је одштампан уз овај правилник и чини његов саставни део. 
	
Члан 3.
Одредбе овог правилника не односе се на дозвољена одступања стварних количина од означених називних количина за претходно упаковане производе од кафе, сурогате кафе и сродне производе, као и поступак испитивања стварног одступања од означене, односно декларисане називне масе или запремине. 
	
II. ОПШТИ УСЛОВИ У ПОГЛЕДУ КВАЛИТЕТА ПРОИЗВОДА
Члан 4.
Пре почетка производње, произвођач доноси произвођачку спецификацију за производе. 
	
Произвођачка спецификација из става 1. овог члана садржи евиденциони број, датум доношења, назив производа и трговачко име, ако га производ има, назив и седиште произвођача, кратак опис технолошког поступка производње, податке о основној сировини и додатим састојцима, податке о учешћу основних састојака у односу на нето количину производа, основне захтеве за квалитет производа (физичка, хемијска и сензорска својства), извештај о извршеном испитивању здравствене исправности и квалитета производа, датум почетка производње, податке о паковању производа, изјаву о алергенима у производу, податак о року трајања производа и условима складиштења, чувања и транспорта. 
	
Члан 5.
Приликом производње и прераде производа, адитиви и помоћна средства употребљавају се у складу са прописима којима се уређује квалитет и услови употребе адитива, њихових мешавина и помоћних средстава у производњи прехрамбених производа. 
	
Члан 6.
Усаглашеност производа са захтевима за квалитет утврђује се методама узимања узорака и испитивања квалитета, које су дате у Прилогу 2 – Методе узимања узорака и испитивање квалитета производа, који је одштампан уз овај правилник и чини његов саставни део, као и другим међународно признатим методама. 
	
Члан 7.
Технолошки поступци који се примењују у производњи и преради производа дати су у Прилогу 3 – Технолошки поступци који се примењују у производњи и преради производа, који је одштампан уз овај правилник и чини његов саставни део. 
	
Члан 8. 
Производи се стављају у промет у оригиналном паковању и у амбалажи од материјала који обезбеђује да се очува квалитет и безбедност производа. 
	
Члан 9.
Декларисање и обележавање производа који се стављају у промет врши се у складу са овим правилником и прописом којим се уређује декларисање и означавање упакованих намирница. 
	
Члан 10.
Током производње и промета производи се складиште, превозе и чувају на начин којим се обезбеђује очување њиховог квалитета и безбедности до момента отварања у оквиру рока употребе.
III. ПОСЕБНИ УСЛОВИ У ПОГЛЕДУ КВАЛИТЕТА ПРОИЗВОДА
1. Сирова кафа
Члан 11.
Сирова кафа је назив за осушене семенке (зрна кафе) биљке рода Coffea, које су добијене одговарајућим технолошким поступком од плода кафе, уз уклањање мезокарпа, ендокарпа и по могућности потпуно или делимично пергамента (сребрнасте опне).
Сирова кафа, у зависности од ботаничке врсте, разврстава се као: Arabika, Robusta, Liberika, Ekscelsa и Arabusta.
Сирова кафа се ставља у промет под називом:
1) сирова кафа;
2) сирова кафа без кофеина.
Члан 12.
Сирова кафа која се ставља у промет мора да испуњава следеће услове:
1) да не садржи више од 13,5% (m/m) влаге, односно не више од 12% (m/m) влаге, за сирову кафу без кофеина; 
	
2) да не садржи више од 5,5% (m/m) укупног пепела;
3) да не садржи више од 2,0% (m/m) страних примеса (комадићи дрвета, грумење земље, камење, страни плодови итд.); 
	
4) да количина отпадних примеса и дефектних зрна не прелази 10% (m/m) код свих врста кафе, рачунато на узорку не мањем од 300 g (три стотине грама), осим код кафе робуста и непраних арабика, код којих та количина не сме прелазити 20% (m/m); 
	
5) да није загађена живим инсектима и њиховим ларвама у било ком стадијуму развоја; 
	
6) да није оштећена водом или морском водом; 
7) да не садржи страни мирис; 
8) да је карактеристичне и уједначене крупноће, облика и боје за декларисану врсту кафе; 
	
9) да даје напитак карактеристичне ароме, мириса и укуса за врсту кафе која је декларисана. 
	
Под отпадним примесама у смислу става 1. тачка 4) овог члана подразумевају се делићи суве љуске, делови пергаментне љуске и слично, а под дефектним зрнима сирове кафе подразумевају се зрна: плесниво, кисело, делимично кварно, црно, полуцрно, инсектом оштећено, бело зрно мале густине, незрело, шкољкасто, недовољно израсло, поломљено, непријатног мириса, сунђерасто зрно, зрно са мрљама и пулпером оштећено зрно, као и суви плодови, зрна у пергаментној љусци, делићи зрна. 
	
Под водом оштећеном сировом кафом у смислу става 1. тачка 6) овог члана подразумева се кафа чија су зрна због влаге набубрела, без сјаја, светлије или тамније боје од уобичајене, непријатног мириса, понекад и плеснива, а која после пржења дају напитак непријатног мириса, укуса и ароме. 
	
Сматра се да сирова кафа у смислу става 1. тачка 8) овог члана има уједначену крупноћу зрна, ако најмање 80% (m/m) зрна заостаје просејавањем кроз три узастопна сита за кафу у низу. 
	
Сматра се да сирова кафа у смислу става 1. тачка 8) овог члана има карактеристичан облик и карактеристичну боју, ако боја и облик зрна одговарају декларисаној кафи. 
	
Члан 13. 
Сирова кафа се, у зависности од укупне масе отпадних примеса и дефектних зрна, разврстава у шест квалитетних класа на начин дат у Табели 1.
Класе квалитета су формиране на основу процентуалног масеног удела отпадних примеса и дефектних зрна. 
	
Табела 1




Класа


% (m/m) отпадних примеса и дефектних зрна




просечна маса дефектних зрна мања од 0,100 g/ком


просечна маса дефектних зрна 
				
0,100 g/ком или већа




робуста + непрана арабика


остале арабике


робуста + непрана арабика


остале арабике




I

0-1,50


0-1,50


0-2,50


0-2,50




II


1,51-3,00


1,51-3,00


2,51-5,00


2,51-4,00




III


3,01-6,00


3,01-4,50


5,01-8,00


4,01-5,50




IV


6,01-10,00


4,51-6,00


8,01-12,00


5,51-7,00




V

10,01-15,00


6,01-8,00


12,01-16,00


7,01- 9,00




VI


15,01-20,00


8,01-10,00


16,01-20,00


9,01-10,00




Члан 14.
Сирову кафу, при увозу, промету и достављању на анализу, мора да прати документација која садржи следеће податке:
1) назив, врста и трговачко име кафе (нпр. сирова кафа арабика Rio Minas, сирова кафа робуста India Cherry);
2) тип кафе (прана, непрана, монсунска, парена, полупрана, полирана и сл.);
3) земља порекла;
4) година бербе;
5) ознака лота и број врећа у лоту;
6) крупноћа зрна (према броју сита);
7) фитосанитарни сертификат из земље порекла (извознице); 
8) нето маса јединичног паковања (јутани џак, „big bag”, контејнер и сл.) сирове кафе.
Члан 15.
Под називом: „сирова кафа без кофеина” може се стављати у промет сирова кафа која, поред услова из члана 12. овог правилника, испуњава и услов да садржај кофеина не прелази 0,1% (m/m), рачунато на суву материју. 
	
Сирова кафа без кофеина има карактеристичну смеђу боју и облик зрна који су карактеристични само за ту сирову кафу. 
	
У производњи сирове кафе без кофеина као средства за екстракцију могу се употребљавати средства која су прописана прописом којим се уређује квалитет и услови употребе помоћних средстава у производњи прехрамбених производа. 
	
Члан 16.
При увозу и промету сирове кафе, на јединичном паковању морају да буду истакнути подаци који су прописани прописом којим се уређује декларисање и означавање упакованих намирница, уз навођење назива, врсте и трговачког имена сирове кафе. 
	
У декларацији за сирову кафу без кофеина мора да се налази и податак о максималном садржају кофеина у процентима. 
	
2. Производи од кафе
Члан 17.
Под производима од кафе, у смислу овог правилника, сматрају се:
1) пржена кафа; 
2) екстракти од кафе.
1) Пржена кафа
Члан 18.
Пржена кафа добија се одговарајућим технолошким поступком, пржењем сирове кафе до степена пржења који производу обезбеђује карактеристичну боју, мирис, укус и арому. 
	
Пржена кафа у даљем поступку може да се подвргне млевењу. 
Члан 19.
Пржена кафа се може стављати у промет као:
1) пржена кафа у зрну;
2) мешавина пржене кафе у зрну;
3) пржена кафа без кофеина у зрну;
4) мешавина пржене кафе без кофеина у зрну;
5) пржена млевена кафа;
6) мешавина пржене млевене кафе;
7) пржена млевена кафа без кофеина;
8) мешавина пржене млевене кафе без кофеина.
Члан 20.
Пржена кафа из члана 19. овог правилника која се ставља у промет, у погледу квалитета мора да испуњава следеће услове:
1) да не садржи више од 5% (m/m) влаге; 
2) да не садржи више од 6% (m/m) укупног пепела;
3) да количина укупних страних примеса не прелази 0,1% (m/m);
4) да не садржи више од 1% (m/m) препржених (угљенисаних) зрна;
5) да садржи најмање 22% (m/m) материја растворљивих у води (екстрактивних материја), осим пржене кафе без кофеина код које минимални проценат садржаја тих материја износи 20% (m/m);
6) да није плеснива и да не даје напитак непријатног мириса, укуса и ароме. 
	
Брисан је ранији став 2. (види члан 1. Правилника - 80/2015-41)
Члан 21.
Под називом „мешавина пржене кафе” у промет се може стављати мешавина кафе добијена пржењем две и више врста сирове кафе чији је квалитет одређен овим правилником
	* .
Мешавина пржене кафе може носити назив по врсти сирове кафе која је процентуално највише заступљена у мешавини, с тим да тај проценат не сме бити мањи од једне трећине. 
	
*Службени гласник РС, број 80/2015
 
Члан 22.
Под називом „пржена кафа без кофеина”, „мешавина пржене кафе без кофеина”, „пржена млевена кафа без кофеина” и „мешавина пржене млевене кафе без кофеина”, у промет се може стављати пржена кафа која не садржи више од 0,1% кофеина. 
	
Члан 23.
Под називом „пржена млевена кафа”, „мешавина пржене млевене кафе”, „пржена млевена кафа без кофеина” и „мешавина пржене млевене кафе без кофеина”, у промет се може стављати производ добијен млевењем (уситњавањем) одговарајуће пржене кафе у зрну. 
	
2) Екстракти од кафе
Члан 24.
Екстракти од кафе су производи добијени екстракцијом из пржених зрна кафе, при чему се као средство за екстракцију користи само вода, а искључује сваки процес хидролизе додавањем киселине или базе. 
	
Екстракт од кафе мора да садржи само растворљиве и ароматске састојке кафе, уз нерастворљиве материје које је технички немогуће уклонити и нерастворљива уља која потичу из кафе. 
	
Члан 25.
Екстракти од кафе стављају се у промет под називом: 
1) екстракт од кафе;
2) растворљиви екстракт од кафе;
3) инстант кафа.
Члан 26.
У екстрактима од кафе садржај суве материје пореклом из кафе је:
1) најмање 95% (m/m) за суви екстакт од кафе;
2) 70-85% (m/m) за екстракт од кафе у пасти; 
3) 15-55% (m/m) за течни екстракт од кафе. 
Екстракт кафе у праху (суви екстракт од кафе) или пасти може да садржи само материје које су добијене екстраховањем из кафе.
Течни екстракт од кафе може да садржи јестиве шећере, пржене или непржене у количини која није већа од 12% (m/m) рачунато на масу производа. 
	
Члан 27.
Поред општих услова који су прописани за декларисање и означавање, декларисање и обележавање екстраката од кафе врши се и у складу са посебним условима, и то: 
	
1) називи производа из члана 25. овог правилника могу се употребљавати само за производе који испуњавају услове из члана 26. овог правилника, а у зависности од врсте производа, назив треба да буде допуњен наставком: 
	
(1) „паста” или „у облику пасте” или
(2) „течни” или „у течном стању”; 
2) за производе из члана 26. тачка 3) овог правилника који садрже више од 25% (m/m) суве материје кафе, уз назив производа може да буде наведено: „концентрисани”; 
	
3) декларација производа мора да садржи текст: „без кофеина”, уколико садржај кофеина није већи од 0,3% суве материје кафе, при чему текст: „без кофеина” мора да се налази у истом видном пољу као и назив производа; 
	
4) декларација производа из члана 26. тачка 3) овог правилника мора да садржи податак: „са ...”, „конзервисано са ...”, „са додатком ...” или „пржено са ...”, после чега се наводи назив коришћеног шећера, при чему тај податак мора да се налази у истом видном пољу као и назив производа;
5) декларација производа из члана 26. тач. 2) и 3) овог правилника мора да садржи и податак о минималној количини суве материје кафе изражене као % (m/m) у односу на готов производ. 
	
3. Сурогати кафе 
Члан 28.
Под сурогатима кафе, у смислу овог правилника, подразумевају се пржени плодови и пржени делови јестивих биљака богатих скробом, шећерима и инулином који прокувани или растворени у води дају напитак који се користи као замена за кафу или као додатак кафи.
Као основне сировине за производњу сурогата кафе могу се употребљавати: јечам, раж, пшеница, јечмени слад и слад других житарица, цикоријино корење, смоква, рогач, сланутак (наут), други јестиви плодови богати скробом или шећером, као и соја.
Као помоћне сировине за производњу сурогата кафе могу се користити и други плодови и делови других јестивих биљака, и то највише до 20% од укупне количине употребљених основних сировина.
Сурогатима кафе могу се додавати: пржени шећер, скробни сируп, меласа са најмање 50% шећера и јестива биљна уља.
Члан 29.
Сурогати кафе који се стављају у промет морају да испуњавају следеће услове:
1) да буду светломрке до тамномрке боје, а напитак припремљен њиховим кувањем или растварањем у води мора да има укус и мирис својствен сурогату кафе;
2) сурогати произведени од проклијалих житарица морају да садрже најмање 35% екстракта растворљивог у води, произведени од соје – најмање 20%, а остали сурогати – најмање 40% тог екстракта, без додатог шећера;
3) да нису препржени, односно угљенисани;
4) да нису произведени од заражених и небезбедних сировина, сировина које нису у максималној могућој мери очишћене од примеса свих врста, као и безвредних сировина (нпр. преврела комина, троп, екстраховани резанци шећерне репе);
5) да нису произведени уз коришћење минералних уља;
6) да сировине од којих се производе сладни сурогати морају да садрже најмање 70% проклијалих зрна са клицом развијеном најмање до половине зрна;
7) да количине воде, пепела и пепела нерастворног у HCl (песак) за поједине врсте сурогата кафе нису веће од вредности датих у Табели 2.
Табела 2




Врста сурогата

Вода %

Пепео %

Пепео нерастворен у HCl %



сурогати од житарица

10

4

1



сурогати од проклијалих житарица

12

4

1



сурогати од сушеног воћа

15

6

1



Цикорија

15

8

2,5



сурогати од сланутка (наута) или грашка

10

6

1



сурогати од жира

10

6

1



сурогат од соје

7

7

1



Члан 30.
Као сурогат кафе под називом „сладни сурогат” без друге ближе ознаке, у промет се може стављати само пржени јечмени слад. Сладни сурогат произведен од других врста проклијалих житарица може се стављати у промет под називом „...сладни сурогат”, уз обавезно навођење сировине од које је сурогат произведен (нпр. ражени сладни сурогат).
Члан 31.
Као сурогат кафе под називом „цикорија” у промет се може стављати само сурогат који је произведен искључиво од цикоријиног корења.
Члан 32.
Дозвољена је производња мешавине више сурогата кафе, која се ставља у промет под називом: „мешавина сурогата кафе”, под условом да испуњавају услове из члана 29. тач. 1)–6) овог правилника.
Мешавина сурогата не сме имати већи садржај влаге, пепела и пепела нерастворног у хлороводоничној киселини (HCl) од највећих вредности дефинисаних за појединачне састојке који сачињавају мешавину.
Члан 33.
Дозвољена је производња мешавине пржене млевене кафе са прженим млевеним сурогатом, која се ставља у промет под називом „мешавина кафе и сурогата кафе”. 
	
Декларација ових производа мора да садржи и податак о количини сурогата у мешавини, изражен као % (m/m) сурогата у односу на готов производ, при чему тај податак мора да се налази у истом видном пољу као и назив производа. 
	
Члан 34.
Сурогати кафе стављају се у промет самлевени или несамлевени и у оригиналном паковању.
4. Екстракти сурогата кафе
Члан 35.
Под екстрактом сурогата кафе подразумева се производ добијен воденом екстракцијом из пржених сурогата кафе, а искључује сваки процес хидролизе додавањем киселине или базе. 
	
За производњу екстраката сурогата кафе могу се употребљавати само сурогати кафе произведени из основних сировина и помоћних сировина из члана 28. ст. 2. и 3. овог правилника.
Екстракти сурогата кафе, осим екстракта цикорије, стављају се у промет под називом „течни екстракт сурогата кафе”, „инстант сурогат кафе” или „екстракт сурогата кафе у праху”.
Члан 36.
Екстракти сурогата кафе, осим екстракта цикорије, морају да испуњавају следеће услове: 
	
1) да нису плесниви;
2) припремљени напитак мора да има карактеристична сензорна својства;
3) да садржај влаге није већи од 5%, осим за течни екстракт сурогата кафе. 
	
Члан 37.
Дозвољена је производња производа добијених мешањем екстракта сурогата кафе са додацима. 
	
Додаци из става 1. овог члана могу да буду: шећери, млеко у праху, производи од млека, биљне масти, ароме, адитиви, зачини, екстракти зачина и др. Ови производи декларишу се као „мешавина екстракта сурогата кафе са додацима”. 
	
Члан 38.
Дозвољена је производња производа добијених мешањем екстракта кафе и екстракта сурогата кафе са додацима.
Додаци из става 1. овог члана могу да буду: шећери, млеко у праху, производи од млека, биљне масти, ароме, адитиви, зачини, екстракти зачина и др. Ови производи декларишу се као „мешавина екстракта кафе и екстракта сурогата кафе са додацима”. 
	
Декларација производа из става 1. овог члана мора да садржи и податак о количини екстракта кафе изражен као % (m/m) у односу на готов производ. Овај податак мора да се налази у истом видном пољу као и назив производа. 
	
Екстракт цикорије
Члан 39.
Под екстрактом цикорије подразумева се производ добијен воденом екстракцијом из пржене цикорије, a искључује сваки процес хидролизе додавањем киселине или базе. 
	
Цикорија подразумева корен Cichorium inthybus L. 
Екстракти цикорије се стављају у промет под називом: екстракт цикорије, растворљива цикорија или инстант цикорија. 
	
Члан 40.
У екстрактима цикорије из члана 39. овог правилника садржај суве материје, који потиче од цикорије, мора да буде:
1) најмање 95% (m/m) за суви екстракт цикорије;
2) 70-85% (m/m) за екстаркт цикорије у пасти; 
3) 25-55% (m/m) за течни екстракт цикорије. 
Екстракт цикорије у праху или пасти не сме да садржи више од 1% (m/m) материја које не потичу из цикорије.
Течни екстракт од цикорије може да садржи јестиве шећере, пржене или непржене у количини која није већа од 35% (m/m) рачунато на масу производа.
Члан 41.
Поред општих услова који су прописани за декларисање и означавање, декларисање и обележавање екстракта цикорије врши се и тако што: 
	
1) називи производа из члана 39. овог правилника могу се употребљавати само за производе који испуњавају услове из члана 40. овог правилника, а у зависности од врсте производа, назив треба да буде допуњен наставком: 
	
(1) „паста” или „у облику пасте” или
(2) „течни” или „у течном стању”; 
2) за производе из члана 40. став 1. тачка 3) овог правилника који садрже више од 45% (m/m) суве материје цикорије, уз назив производа може да буде наведено: „концентрисани”; 
	
3) декларација производа из члана 40. став 1. тачка 3) овог правилника мора да садржи податак: „са ...”, „конзервисано са ...”, или „пржено са ...”, после чега се наводи назив коришћеног шећера, при чему тај податак мора да се налази у истом видном пољу као и назив производа;
4) декларација производа из члана 40. став 1. тач. 2) и 3) овог правилника мора да садржи и податак о минималној количини суве материје цикорије изражене као % (m/m) у односу на готов производ. 
	
5. Сродни производи

Члан 42.*

Под сродним производима подразумевају се пржена кафа из члана 19. 
	или екстракти од кафе из члана 25. овог правилника, са додацима као што су: 
	шећер, млеко у праху и други производи од млека, биљне масти, јестиви делови 
	биљака, ароме, адитиви, зачини, екстракти зачина и др.*

Под сродним производима из става 1. овог члана подразумевају се и 
	мешавине пржене кафе из члана 19. са екстрактима од кафе из члана 25. овог 
	правилника, којима се могу додавати додаци из става 1. овог члана.*

	*Службени гласник РС, број 80/2015
 
Члан 43. 
Употреба додатака које садрже сродни производи врши се у складу са прописима којима се уређује квалитет и услови употребе. 
	

Члан 44.*

Сродни производи из члана 42. став 1. овог правилника декларишу се 
	тако што се наводи одговарајући назив пржене кафе из члана 19. овог 
	правилника или екстракта од кафе из члана 25. овог правилника и додају речи: 
	„са” уз навођење додатака који су додати производу.*

Сродни производи из члана 42. став 2. овог правилника декларишу се 
	тако што се наводе одговарајући називи пржене кафе из члана 19. овог 
	правилника и екстракта кафе из члана 25. овог правилника, према опадајућем 
	редоследу спрам садржаја у мешавини, а између назива се наводе речи: 
	„помешан/а са”, и додају речи: „са” уз навођење додатака који су додати 
	производу.*

	*Службени гласник РС, број 80/2015
 
IV. ПРЕЛАЗНЕ И ЗАВРШНЕ ОДРЕДБЕ
Члан 45. 
Амбалажа оригиналног паковања произведена пре ступања на снагу овог правилника може се користити најкасније 12 месеци после ступања на снагу овог правилника.
Члан 46. 
Даном ступања на снагу овог правилника престаје да важи Правилник о квалитету кафе, производа од кафе и сурогата кафе („Службени лист СРЈ”, бр. 35/01 и 49/01 – исправка и „Службени лист СЦГ”, бр. 56/03 – др. пропис и 4/04 – др. пропис).
Члан 47.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00258/2011-09
У Београду, 15. маја 2012. године
Министар,

Душан Петровић, с.р.
 
Прилог 1
ЗНАЧЕЊЕ ТЕРМИНA И ОПИС, ТИПОВИ И ВРСТЕ КАФЕ
КАФА
Кафа је општи назив за плод и семенке биљке рода Coffea, 
	по правилу култивисаних врста, као и производа од ових плодова и семенки у различитим стадијумима производње и употребе, намењених потрошњи.
Врсте кафе:
1) Арабика кафа: кафа ботаничке врсте Coffea arabica Linnaeus; 
	
2) Робуста кафа: кафа ботаничке врсте Coffea canephora Pierre ex Froehner;
3) Либерика кафа: кафа ботаничке врсте Coffea liberica Hiern;
4) Ексцелса кафа: кафа ботаничке врсте Coffea dewevrei De Wild i Durand 
	var. Excelsa Chevalier;
5) Арабуста кафа: хибрид између Coffea arabica x Coffea canephora Capot 
	i Ake Assi.
Типови кафе: 
1) кафа у плоду: несушени плодови биљке Coffea након бербе;
2) кафа у сувом плоду: кафа у плодовима након сушења;
3) кафа у пергаментној љусци: зрна кафе обавијена ендокарпом (пергаментном љуском);
4) зелена кафа, несортирана кафа или сирова кафа: зрна кафе добијена уклањањем ендокарпа (пергаментне љуске). Одредба не означава зелену боју; 
	
5) кафа произведена мокрим поступком: сирова кафа произведена на један од начина третирања плодова „мокрим поступком” („washed coffe”); 
	
6) кафа произведена сувим поступком, непрана кафа: сирова кафа произведена на један од начина прераде плодова „сувим поступком” (уобичајен назив за ову кафу је „природна кафа”);
7) полупрана кафа: сирова кафа произведена сувим поступком, с које је сребрнаста опна механички уклоњена уз присуство воде;
8) монсунска кафа: сирова кафа добијена из непране кафе која је била изложена влажној атмосфери, што је узроковало апсорпцију влаге, бубрење и промену боје зрна у златножуту до светлосмеђе;
9) полирана кафа: сирова кафа произведена по мокром поступку са које је механички уклоњена сребрнаста опна, што даје сјај и бољи изглед зрна;
10) парена кафа: сирова кафа која је добијена након третирања зрна Робуста кафе воденом паром. За овај процес користи се чиста вода без додатака адитива, а сам процес одвија се на вишим температурама и притиску. Парену кафу карактерише тамна боја зрна, а напитак припремљен после пржења парене кафе одликује се смањењем јачине робусте;
11) остатак од просејавања: стране примесе, друге нечистоће пореклом од плода кафе и дефектна зрна одвојена сортирањем. 
	
Типови инстант кафе:
1) растворљива кафа; инстант кафа; сушен екстракт кафе: осушен производ растворљив у води, добијен искључиво од пржене кафе физичким методама, уз коришћење воде као јединог преносног средства, а које не потиче од кафе;
2) екстракт кафе у праху: инстант кафа добијена поступком којим се течни екстракт кафе распршује у топлој атмосфери и преводи у суве честице испаравањем воде;
3) агломеризовани екстракт кафе: инстант кафа добијена поступком којим се суве честице екстракта кафе међусобно спајају формирајући веће честице;
4) лиофилизирана кафа; екстракт лиофилизиране кафе; растворљива лиофилизирана кафа; инстант лиофилизирана кафа: инстант кафа добијена поступком којим се екстракт кафе у течном стању смрзава и лед издваја сублимацијом.
Делови плода кафе (несушени):
1) плод кафе: свеж цео плод стабла кафе;
2) пулпа: део плода кафе који се уклања пулпирањем и састоји се од егзокарпа и већег дела мезокарпа;
3) пергаментна љуска: ендокарп плода кафе.
Делови плода кафе (суви):
1) суви плод кафе: суви плод биљке кафе, који обухвата спољне омотаче и једно или више зрна; 
	
2) зрно у пергаментној љусци: зрна кафе потпуно или делимично затворена у својој пергаментној љусци (ендокарпу);
3) љуска: заједнички спољни омотач (перикарп) сувог плода кафе;
4) сува пергаментна љуска: суви ендокарп плода кафе (у Француској термин пергамент је у нормалној употреби);
5) сребрнаста опна; сува овојница: сува семена опна зрна кафе, обично сребрнасте или бакарне боје;
6) зрно кафе; бобица кафе: трговачки назив за суву семенку биљке кафа.
СИРОВА КАФА
Морфолошке карактеристике: 
1) пљоснато зрно: зрно кафе са једним уочљивим пљоснатим лицем;
2) перл зрно: зрно кафе приближно овалног облика настало развојем једног зрна у плоду;
3) слоновско зрно: срасла зрна (обично два, понекад више) настала лажном полиембрионизацијом;
4) пречник: пречник најмањег округлог отвора кроз који може проћи зрно кафе.
Стране примесе:
1) стране примесе: минералне, животињске и биљне материје које нису пореклом из плода кафе;
2) велики камен: камен који се задржава на ситу са округлим отворима пречника 8,00 mm (20);
3) средњи камен: камен који пролази кроз сито са округлим отворима пречника 8,00 mm (20) а задржава се на ситу са округлим отворима пречника 4,75 mm (12);
4) мали камен: камен који пролази кроз сито са округлим отворима пречника 4,75 mm (12);
5) већи комад дрвета: дрвце од око 3 cm дужине (обично око 2-3 cm);
6) средњи комад дрвета: дрвце од око 1,5 cm дужине (обично од 1-2 cm);
7) мали комад дрвета: дрвце од око 0,5 cm дужине (обично краће од 1 cm);
8) грумен земље: гранулирано тело агломерираних честица земље;
9) велики грумен земље: грудвица која се задржава на ситу с округлим отворима пречника 8,00 mm (20);
10) средњи грумен земље: грудвица која пролази кроз сито са округлим отворима пречника 8,00 mm (20) а задржава се на ситу са округлим отворима пречника 4,75 (12);
11) мали грумен земље: грудвица која пролази кроз сито са округлим отворима пречника 4,75 mm (12).
Мане пореклом од плода кафе:
1) део суве љуске: део сувог спољашњег омотача (перикарпа) плода;
2) делић пергаментне љуске: део суве пергаментне љуске (ендокарпа);
3) шкољкасто зрно: деформисано зрно конкавне површине;
4) делић зрна: део зрна запремине мање од запремине половине зрна;
5) поломљено зрно: део зрна запремине једнаке или веће од запремине половине зрна;
6) деформисано зрно: зрно кафе јако неправилног облика;
7) инсектом оштећено зрно: зрно које је споља или изнутра оштећено нападом инсеката;
8) зрна загађена инсектима;
9) зрно загађено живим инсектом: зрно кафе које садржи једног или више живих инсеката у било којем стадијуму развоја;
10) зрно загађено угинулим инсектом: зрно кафе које садржи једног или више угинулих инсеката у било којем стадијуму развоја;
11) суви плод: плод кафе који обухвата спољни омотач и у њему једно или више зрна;
12) зрно у пергаментној љусци: зрно кафе потпуно или делимично затворено у сувој пегаментној љусци;
13) црно зрно:
(1) споља и унутра: зрно кафе коме је половина или више од половине црне боје споља или изнутра, 
	
(2) споља: зрно кафе коме је половина или више од половине црне боје споља;
14) делимично црно зрно („полуцрно зрно”): 
(1) споља и унутра: зрно кафе које је мање од половине црне боје споља и унутра,
(2) споља: зрно кафе које је мање од половине црне боје споља;
15) незрело зрно: зрно кафе које је недозрело, често наборане површине;
16) сунђерасто зрно: зрно кафе структуре сличне плути које се може згњечити и прстима руке, а углавном је беличасте боје (није дефект у монсунској кафи);
17) бело зрно мале густине: зрно кафе светлобеличасте боје, масе и густине знатно мање од здравог зрна (не представља ману у монсунској кафи);
18) смрдљиво зрно: зрно кафе које при пресецању врло непријатно мирише, може бити светлосмеђе до смеђе боје и имати понекад воштани изглед;
19) кисело зрно: зрно кафе оштећено прекомерном ферментацијом, чија је унутрашњост светлосмеђецрвенкасте боје и које напитку даје неугодан кисели укус;
20) зрно с мрљама: зрно кафе са мрљама нетипичне зеленкасте, беличасте или жућкасте боје;
21) наборано зрно; суво зрно: зрно кафе које је споља наборано и мање масе;
22) плесниво зрно: зрно кафе које показује раст плесни или напад плесни што је видљиво голим оком;
23) пулпером оштећено зрно: зрно кафе које је оштећено, зарезано или остругано при љуштењу, често са смеђим или црнкастим мрљама.
ПРЖЕНА КАФА
Стране примесе:
1) стране примесе: минералне, животињске и биљне материје које нису пореклом од плода кафе;
2) велики камен: камен који се задржава на ситу са округлим отворима пречника 8,00 mm (20);
3) средњи камен: камен који пролази кроз сито са округлим отворима пречника 8,00 mm (20) а задржава се на ситу са округлим отворима пречника 4,75 мм (12);
4) мали камен: камен који пролази кроз сито са округлим отворима пречника 4,75 mm (12);
5) велики комад дрвета: дрвце од око 3 cm дужине (обично око 2-3 cm);
6) средњи комад дрвета: дрвце од око 1,5 cm дужине (обично од 1-2 cm);
7) мали комад дрвета: дрвце од око 0,5 cm дужине (обично краће од 1 cm).
Мане нађене у зрнима пржене кафе:
1) велика љуска; део љуске: део сувог спољашњег омотача (перикарпа) плода;
2) мала љуска; део пергамента: део сувог ендокарпа (пергамент);
3) шкољкасто зрно: деформисано зрно конкавне површине или спољашњи део шупљег зрна;
4) делић зрна: део зрна запремине мање од половине зрна;
5) убодено зрно: зрно кафе које је оштећено нападом инсеката;
6) суви плод: суви плод кафе који обухвата спољашњи омотач и у њему једно или више зрна;
7) зрно у пергаментној љусци: зрно кафе потпуно или делимично затворено у сувој пергаментној љусци (ендокарпу);
8) црно зрно: зрно кафе изворно црно, изгледа слично угљу и тамне боје, зрнасте спољашње површине;
9) полуцрно зрно: зрно кафе које на делу мањем од половине има изглед сличан угљу;
10) угљенисано зрно: црно зрно кафе, текстуре сличне дрвеном угљу, које се може притиском прста лако здробити у ситне делиће;
11) зрно с мрљама: пржено зрно кафе с мрљама нетипичне боје;
12) бледо зрно: зрно кафе знатно светлије боје од других пржених зрна;
13) зрно лошег мириса: зрно кафе које излучује један неугодан мирис, по правилу произишло из смрдљивог зрна или киселог зрна;
14) незрело зрно; закржљало зрно: непотпуно развијено зрно, јер није још достигло свој максималан развој и боје светлије од других пржених зрна.
 
Прилог 2
МЕТОДЕ УЗИМАЊА УЗОРАКА И ИСПИТИВАЊЕ КВАЛИТЕТА ПРОИЗВОДА




Редни
број


Параметар квалитета


Метода одређивања


Ознака стандарда









1


2


3




1.


Сирова кафа – Одређивање садржаја влаге (основна референтна метода);


сушење, гравиметрија


SRPS ISO 1446




2.


Сирова кафа – Одређивање садржаја влаге (рутинска метода);


сушење, гравиметрија


SRPS ISO 1447




3.


Инстант кафа – Одређивање губитка масе на 70°C под смањеним притиском;


сушење, гравиметрија


SRPS ISO 3726




4.


Одређивање садржаја кофеина;


екстракција, спектрометрија


SRPS ISO 4052




5.


Сирова кафа у врећама – Узимање узорака;


/


SRPS ISO 4072




6.


Сирова кафа – Испитивање мириса и изгледа и одређивање страних примеса и недостатака;


сензорне анализе (испитивање мириса, визуелно испитивање) 
				

SRPS ISO 4149




7.


Сирова кафа – 
				
Гранулометријска анализа – Ручно просејавање;


ручно просејавање, гравиметрија


SRPS ISO 4150




8.


Сирова кафа – Сонде за кафу;


/


SRPS ISO 6666




9.


Сирова кафа – Припрема
узорака за сензорску
анализу;


пржење, сензорне анализе (оцена мириса и укуса)


SRPS ISO 6668




10.


Инстант кафа у кутијама са унутрашњим омотачем – Узимање узорака;


/


SRPS ISO 6670




11.


Сирова кафа – Одређивање губитка масе на 105°C;


сушење, гравиметрија


SRPS ISO 6673




12.


Инстант кафа – Гранулометријска анализа


ручно просејавање, гравиметрија


SRPS ISO 7532




 
Прилог 3 
ТЕХНОЛОШКИ ПОСТУПЦИ КОЈИ СЕ ПРИМЕЊУЈУ У ПРОИЗВОДЊИ И ПРЕРАДИ ПРОИЗВОДА




Редни
број


Назив


Опис




1.


пржење


Термичка обрада која узоркује темељне хемијске и физичке промене у структури и саставу сирове кафе, што доводи до промене боје кафе у смеђу и развоја карактеристичне ароме пржене кафе




2.


млевење


Механичка операција са сврхом уситњавања пржене кафе у зрну и добијања пржене млевене кафе




3.


екстракција


Дифузиона операција у којој се из неке чврсте материје (или течности) врши извлачење неке корисне компоненте помоћу погодног растварача




4.


мешање


Поступак приликом којег се механичким путем врши хомогенизовање две или више компоненти ради добијања уједначене мешавине која у сваком свом делу има исте карактеристике




5.


паковање


Скуп операција везаних за стављање производа у амбалажу при чему амбалажа има двојаку функцију:
1. Заштитна функција (штити производ од атмосферских утицаја – повишене влаге и топлоте; од механичких утицаја, хемијских утицаја, механичких нечистоћа; животиња, реинфекције) – омогућује очување производа
2. Продајна, комерцијална функција – пружа информације о производу и привлачи купца / потрошача