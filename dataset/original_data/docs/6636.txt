Редакцијски пречишћен текст
 
 
На основу члана 2. став 2. Закона о издавању доплатне поштанске марке („Службени гласник РС”, број 61/05) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
УРЕДБУ
о издавању доплатне поштанске марке „ЕВРОПСКО АТЛЕТСКО ПРВЕНСТВО У ДВОРАНИ 2017”
"Службени гласник РС", бр. 8 од 3. 
					фебруара 2017, 12 од 22. фебруара 2017.
Члан 1.
На поштанске пошиљке у унутрашњем поштанском саобраћају, осим на пошиљке новина и часописа, плаћа се доплатна поштанска марка „ЕВРОПСКО АТЛЕТСКО ПРВЕНСТВО У ДВОРАНИ 2017” 
				од 3. до 9. априла 2017. године.
Марка из става 1. овог члана издаје се у тиражу од 750.000 комада, у апоену у висини од 10 динара.
*Службени гласник РС, број 
					12/2017
Члан 2.
Средства од продате доплатне поштанске марке из члана 1. ове уредбе, ЈП „Пошта Србије”, Београд уплаћују се дневно на рачун прописан за уплату средстава остварених продајом доплатне поштанске марке „ЕВРОПСКО АТЛЕТСКО ПРВЕНСТВО У ДВОРАНИ 2017”.
Средства из става 1. овог члана намењују се Атлетском савезу Србије за финансирање организације Европског атлетског првенства у дворани 2017. године, а користиће се према програму који доноси корисник тих средстава, на који сагласност даје Влада.
Члан 3.
Начин издавања доплатне поштанске марке регулише се уговором између корисника доплатне поштанске марке и предузећа које обавља послове продаје доплатне поштанске марке у складу са законом.
Члан 4.
Ова уредба ступа на снагу наредног дана од дана објављивања у „Службеном гласнику Републике Србије”.
05 број 110-855/2017 
У Београду, 3. фебруара 2017. године
Влада
Председник,
Александар Вучић, с.р.