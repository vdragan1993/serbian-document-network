Редакцијски пречишћен текст

 
 
 

На
основу члана 16. став 2. Закона о електронском потпису („Службени гласник РС”, број
135/04),

Министар
науке и заштите животне средине доноси

 

 

ПРАВИЛНИК

о евиденцији сертификационих
тела

„Службени гласник
РС“, бр. 48 од 7. јуна 2005, 82 од 27. септембра 2005, 116 од 29. децембра
2005.

 

 

Члан 1.

Овим
правилником прописује се садржај и начин вођења евиденције сертификационих тела
која обављају услуге издавања електронских сертификата (у даљем тексту: сертификационо
тело), обрасци пријаве за упис у евиденцију, пријаве за упис промена, као и врста,
садржај и начин достављања документације неопходне за увођење у евиденцију.

 

Члан 2.

Евиденцију
сертификационих тела (у даљем тексту: Евиденција), у складу са Законом о електронском
потпису, води министарство надлежно за информационо друштво (у даљем тексту : Министарство).

У
Евиденцију уписују се следећи подаци, и то:

1)
редни број уписа у евиденцију сертификационог тела;

2)
датум уписа у евиденцију;

3)
назив сертификационог тела;

4)
седиште сертификационог тела (улица и број, поштански број и место, држава);

5)
матични број;

6)
пореско-идентификациони број (ПИБ);

7)
шифру и опис делатности;

8)
број телефона и факса;

9)
електронска адреса;

10)
име и презиме, матични број, број личне карте, адреса, телефон/факс, Е-маил, стручна
спрема одговорног лица, стручна спрема власника/сувласника;

11)
врста и датум промене података уписаних у евиденцију;

12)
датум брисања из евиденције.

 

Члан 3.

Евиденција
се води у папирном и електронском облику.

Евиденција
у електронском облику јавно је доступна на Интернет страни Министарства. 

 

Члан 4.

Пријава
за упис у Евиденцију (у даљем тексту: пријава) подноси се у писменом облику, непосредно
или поштом, на Обрасцу 1. који је одштампан уз овај правилник и чини његов саставни
део.

Сертификационо
тело дужно је да пријаву поднесе одмах након почетка обављања услуга издавања електронских
сертификата.

 

Члан 5.

Уз
пријаву сертификационо тело прилаже следећу документацију:

1)
извод о упису правног лица у регистар;

2)
биланс стања и биланс успеха за последњу пословну годину;

3)
податке о бонитету;

4)
Интерна правила рада;

5)
акт о унутрашњој организацији сертификационог тела;

6)
списак запослених, стручну спрему, оспособљеност и радни статус запослених на пословима
који се односе на услуге издавања сертификата.

Документација
из става 1. овог члана подноси се у оригиналу или се прилаже копија оверена од стране
надлежног органа.

 

Члан 6.

Поред
података наведених у члану 2. овог правилника саставни део Евиденције чини и документација
на основу које се врши упис у Евиденцију.

Документација
из става 1. овог члана чува се у складу са прописима којима се уређује чување архивске
грађе.

 

Члан 7.

Пријава
се може поднети и електронским путем, тако што подносилац уноси податке у образац
из члана 4. став 1. овог правилника, који се објављује на Интернет страни Министарства,
а документација која се прилаже уз пријаву доставља се у електронској форми на електронску
адресу Министарства.

Подносилац
је дужан да у року од пет дана од дана подношења пријаве електронским путем, достави
Министарству оригинал документације из става 1. овог члана.

Ако
документација није достављена на начин и у року из става 2. овог члана сматраће
се да пријава није поднета.

Као
датум и време подношења пријаве узима се датум и време пријема документације из
става 2. овог члана.

 

Члан 8.

Министарство
врши упис сертификационог тела у Евиденцију одмах након подношења пријаве.

 

Члан 9.

Сертификационо
тело дужно је да пријави сваку промену података који се воде у Евиденцији, а која
наступи током обављања делатности и то у року од десет дана од дана настанка промене,
као и чињеницу да је престало да обавља услуге издавања електронских сертификата,
ради брисања из евиденције.

 

Члан 10.

Пријаву
за упис промене/брисање из Евиденције подноси сертификационо тело на Обрасцу 2.
који је одштампан уз овај правилник и чини његов саставни део.

Пријава
из става 1. овог члана подноси се на начин утврђен овим правилником за подношење
пријаве.

 

Члан 11.

Министарство
брише из Евиденције уписано сертификационо тело ако:

1)
сертификационо тело поднесе пријаву за брисање из Евиденције због престанка рада
или промене делатности;

2)
Министарство утврди да је сертификационо тело престало са радом, односно променило
делатност.

 

Члан 12.

Овај
правилник ступа на снагу осмог дана од дана објављивања у „Службеном гласнику Републике
Србије”, а примењиваће се од 1. септембра 2005. године.

 

 Број 110-00-25/2005-01

У Београду, 31. маја 2005. године

Министар,

др Александар Поповић, с.р.

 
 

 ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" 
ПРАВИЛНИКА

  

Правилник о допуни Правилника
о евиденцији сертификационих тела: 
„Службени гласник
РС“, број 82/2005-8

 

Члан 1.

Правилник о евиденцији 
сертификационих тела („Службени гласник РС”, број 48/05) престаје да се 
примењује даном ступања на снагу овог правилника, а примењиваће се од 1. јануара 
2006. године.

Члан 2.

Овај правилник ступа на снагу 
осмог дана од дана објављивања у „Службеном гласнику Републике Србије”.

 

  

Правилник 
о допуни Правилника
о евиденцији сертификационих тела: 
„Службени гласник 
РС“, број 
116/2005-9

 

Члан 1.

Правилник
о евиденцији сертификационих тела („Службени гласник РС”, бр. 48/05 и 82/05)
примењиваће се од 1. јула 2006. године.
 

Члан 2.

Овај
правилник ступа на снагу наредног дана од дана објављивања у „Службеном
гласнику Републике Србије”.

 

Прилози