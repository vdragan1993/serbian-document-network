На основу члана 2. тачка 2. Закона
о Влади Републике Србије („Службени гласник РС”, бр. 5/91 и 45/93), а у вези са
чланом 10. став 2. Закона о штрајку („Службени лист СРЈ”, број 29/96),
Влада Републике Србије доноси
 
 
УРЕДБУ

о минимуму процеса рада у Јавном предузећу „Радио-телевизија Србије”
"Службени
гласник РС", број 4 од 23. јануара 2003.
 
 
Члан 1.
Минимум процеса рада у Јавном предузећу
„Радио-телевизија Србије” обухвата обављање послова којима се обезбеђује извршење:
1) планиране производње информативног
програма радија и телевизије;
2) унапред заказане и планиране
производње осталих РТВ програма;
3) емитовања радио и телевизијских
програма по унапред утврђеној програмској шеми;
4) свих раније уговорених обавеза
Јавног предузећа „Радио-телевизија Србије” према трећим лицима.
 
Члан 2.
Генерални директор Јавног предузећа
„Радио-телевизија Србије” одредиће начин обезбеђивања минимума процеса рада из члана
1. ове уредбе, радна места и број извршилаца који су дужни да раде и друга питања,
у складу са законом и општим актима Јавног предузећа „Радио-телевизије Србије”.
 
Члан 3.
Ова уредба ступа на снагу наредног
дана од дана објављивања у „Службеном гласнику Републике Србије”.
 
05 број
130-326/2003
У Београду,
23. јануара 2003. године

Влада Републике
Србије
Потпредседник,

Душан Михајловић,
с.р.