ЗАКОН

о 
задужењу 

Савезне


Републике


Југославије 
код 

Међународног 
удружења за развој


"Службени
лист СРЈ", број 36 од 3. 
јула 2002.

 

 

Члан
1.

Савезна Република
Југославија задужиће се у износу 68.100.000,00 специјалних права вучења (СДР),
што представља противвредност 85.000.000,00 САД долара, код Међународног
удружења за развој, ради финансијске подршке приватизацији и банкарству у
републици чланици Савезне Републике Југославије – Републике Србије.

 

Члан
2.

Задужење из члана 1.
овог закона извршава се закључењем споразума о развојном кредиту за структурно
прилагођавање између Међународног удружења за равзој и Савезне Републике
Југославије, као зајмопримца, коју заступа Савезна влада Савезне Републике
Југославије.

 

Члан
3.

Ради коришћења
средстава из члана 1. овог закона, Савезна Република Југославија отвара посебан
рачун код Народне банке Југславије (депозитни рачун) на коме се средства
исказују у еврима – по курсу на дан уплате тих средстава, са искључивом наменом
коришћења средстава зајма за потребе Републике Србије – корисника кредита.

Средства из става 1.
овог члана део су буџета Републике Србије.

 

Члан
4.

Међународно удружење
за развој уплаћује средства из члана 1. овог закона Савезној Републици
Југославији у различитим валутима на рачун из члана 3. овог закона.

Народна банка
Југославије, на име средстава, из става 1. овог члана, уплаћује динарску
противвредснот тих средстава, по курсу који важи на дан уплате и то на рачун
буџета Републике Србије, на основу захтева Републике Србије, односно надлежног
министарства финансија и економије.

 

Члан
5.

Ради измиривања
обавеза из овог закона, Република Србије је дужна да обезбеђује динарска
средства у буџету, а као инструмент обезбеђења даће Савезној Републици
Југославији контрагаранцију за уредну отплату обавеза, у року од 30 дана од
дана ступања на снагу овог закона.

Средства из става 1.
овог члана Република Србија преноси на посебан рачун Савезне Републике
Југославије, код Народне банке Југославије, са искључивом наменом отплате
обавеза из овог закона.

 

Члан
6.

Савезна Република
Југославија измириваће обавезе према Међународном удружењу за развој по основу
средстава из члана 5. овог закона.

 

Члан
7.

Зајмопримац
отплаћује обавезе из овог закона у року од 20 година, почев од 15. октобра
2012. године до 15 априла 2022. године, и то у полугодишњим ратама (15. априла
и 15. октобра сваке године), с тим да свака рата износи 5% износа из члана 1.
овог закона.

 

Члан
8.

Зајмопримац се
обавезује да Међународном удружењу за развој плаћа трошкове у складу са
споразумом из члана 2. овог закона, с тим да Република Србија обезбеђује
динарска средства у буџету и преноси их на посебан рачун Савезне Републике
Југославије из члана 5. овог закона.

Трошкови из става 1.
овог члана плаћају се полугодишње (15. април и 15. октобар сваке године) почев
од дана када Међународно удружење за развој потврди ратификационе документе.

 

Члан
9.

Курсне разлике које
могу настати у вези са измиривањем обавеза у смислу овог закона сноси Република
Србија.

 

Члан
10.

Народна банка
Југославије наплаћује од Републике Србије трошкове за трансфер средстава за
отплату обавеза Међународном удружењу за развој, као и провизију за услуге које
пружа у смислу овог закона.

 

Члан
11.

Овај закон ступа на
снагу наредног дана од дана објављивања у „Службеном листу СРЈ”.