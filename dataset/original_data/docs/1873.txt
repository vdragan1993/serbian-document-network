SНа основу члана 15а. Закона о утврђивању катастарског прихода („Службени гласник СРС“, бр. 5/73 и 20/77), 

Извршно веће Скупштине СР Србије доноси
 

	 
УПУТСТВО



о методологији за утврђивање катастарског прихода
„Службени гласник СРС”, број 30 од 23. јула 1977.
 
 
I. ОПШТЕ ОДРЕДБЕ

 

1) Катастарски приход утврђује се на основу просечних приноса и просечних материјалних трошкова на површини индивидуалних газдинстава за сваки катастарски срез или за репрезентативне катастарске срезове.
Катастарски приход утврђује се по катастарским срезовима за сваку катастарску класу и катастарску културу земљишта, и то за:
(1) њиве,
(2) вртове,
(3) воћњаке,
(4) винограде,
(5) ливаде,
(6) пашњаке,
(7) шуме,
(8) трстике и мочваре,
односно, по репрезентативним катастарским срезовима за сваку катастарску класу поједине катастарске културе земљишта.
2) Катастарски приход обухвата приход од биљне производње и приход од сточарста.
3) Катастарски приход утврђује се за индивидуална газдинства укључујући и кооперацију.
4) Катастарским класирањем земљишта одређено је које је пољопривредно земљиште разврстано у поједину катастарску културу земљишта.
 
 
II. ПРИХОД ОД БИЉНЕ ПРОИЗВОДЊЕ

	 
1) Приход од биљне производње је новчана вредност просечног прихода пољопривредних или шумских производа који се постиже на једном хектару површине уобичајеним начином производње и обраде земљшта, а по одбитку просечних материјалних трошкова уложених у производњу.
2) Приход од биљне производње утврђује се према површини земљишта, катастарској култури и класи земљишта, просечним приносима, просечним материјалним трошковима производње, стурктури усева и засада и ценама пољопривредних и шумских производа.
3) Приход од биљне производње утврђује се за сваку класу сваке катастарске културе земљишта, и то у оној катастарској општини у којој класа катастарске, културе, за коју се утврђује катастарски приход, има највећу површину у катастарском срезу.
 
 
1. Утврђивање приноса

	 
1) Просечни принос је количина производа која се добија по једном хектару површине земљишта за индивидуална газдинства укључујући и кооперацију, рачунајући просек за последњих пет година.
Просечни приноси који се узимају као основ за утврђивање катастарског прихода, по извршеном обрачуну за све катастарске срезове, не могу бити мањи од републичког просечног приноса по једном хектару за последњих пет година који, утврди статистичка служба за индивидуална пољоприведна газдинства.
2) Просечни приноси утврђују се за целу површину угледног земљишта а затим се прерачунавају на један хектар.
Угледним земљиштем сматра се земљиште (катастарска парцела) просечне површине, уједначеног бонитета, са просечним приносом и просечним трошковима производње.
Изузетно, кад у катастарском срезу на индивидулним газдинствима не постоје површине појединих класа, за класе које не постоје, катастарски приход се утврђује на земљиштима у друштвеној својини као угледним парцелама, али уз уобичајене услове призводње на индивидуалним газдинствима.
3) Структура усева и засада утврђује се по катастарским срезовима, према подацима статистичке службе, за ону годину која претходи години у којој се утврђује катастарски приход, и то:
(1) за њиве – према проценту заступљености површина под главним усевима према статистичким подацима применом и на укупне површине културе њива евидентираних у катастру земљишта.
Површине под легуминозама и индустријским биљем не исказују се у структури њива појединачно за сваки усев, већ преко најзаступљенијег усева легуминоза, односно индустријског биља у катастарском срезу.
(2) За вртове – према проценту заступљености површина под главним повртарским усевима – према статистичким подацима применом на површине вртова који су евидентирани у катастру земљшта.
(3) за воћњаке – према проценту заступљености појединих врста воћа у укупном броју стабала по статистичким подацима примењеном на површине воћњака индивидуалних газдинстава евидентираних у катастру земљишта.
Изузетно, ако су земљишта у катастарском срезу током године у којој се утврђује структура усева и засада била захваћена елементарним непогодама, структура усева и засада може се утврдити према подацима из једне године раније.
У структуру усева и засада појединих класа улазе само они усеви односно врсте поврћа и воћа које се гаје на површинама земљишта тих класа, али тако, да укупно учешће сваког усева одговара процентуалном учешћу тог усева према подацима статистичке службе.
 
 
2. Утврђивање прихода

	 
Приход од биљне производње утврђује се и то:
1) од њива – на основу просечног приноса за главне усеве: стрна жита (пшеница, раж, јечам, овас), кукуруз, кромпир: легуминозе (луцерка, црвена детелина и звездан), индустирјско биље (шећерна репа, сунцокрет, дуван и конопља).
Површине под угаром (парлог и залежај), узимају се само на 7 (седмој) и 8 (осмој) катастарској класи земљишта и то у оним катастарским срезовима у којима је статистичка служба регистровала овакве површине. Приход од угара се утврђује на основу просечног приноса сена на један хектар површине.
Површине под легуминозама и индустријским биљем не исказују се за сваки појединачни усев, већ преко најзаступљенијег усева легуминоза, односно индустријског биља за укупну површину под легуминозама и индустријским биљем.
2) од вртова – на основу просечног приноса за главне повртарске усеве: парадајз, паприка, купус, црни лук и остало поврће (шаргарепа, першун, пастрнак, цвекла и др.), док се за повртарске усеве који се гаје на њивама и не наводњавају се (парадајз, грашак, спанаћ и др.) не утврђује приход од вртова, већ се ове површине укључују у културу њива а приход се утврђује на основу елемената за усев кромпир.
3) од воћњака – на основу просечног приноса по родном стаблу посебно по врстама воћа: шљива, јабука, крушка, трешња, вишња, кајсија, бресква, дуња и орах.
У свим катастарским срезовима код воћњака се узима у обзир проређеност воћних стабала по врстама воћа и то од 5% до 30% од оптималног броја воћних стабала на једном хектару површине, рачунајући од 3 до 8 катастарске класе земљишта.
Не узима се у обзир проређеност воћних стабала на првој и другој катастарској класи земљишта у свим катастарским срезовима.
Приход од воћњака рачуна се према вредности свежих плодова, а не према вредности прерађеног воћа. Не утврђје се приход од усамљених (расутих) стабала воћа.
4) од винограда – на основу просечног броја чокота винове лозе на један хектар површине и просечног приноса грожђа по родном чокоту. За воћна стабла која се гаје у виноградима не утврђује се приход.
У свим катастарским срезовима код винограда се узима у обзир проређеност чокота винове лозе и то од 5% од 30% од оптималног броја чокота на једном хектару површине, рачунајући од треће до осме катастарске класе земљишта.
Не узима се у обзир проређеност чокота винове лозе на првој и другој катастарској класи земљишта у свим катастарским срезовима.
5) од ливада и пашњака – на основу просечног приноса се на на један хектар површине.
6) од шума – на основу просечног прираста дрвне масе на један хектар површине и сортиментног састава по врстама дрвећа.
7) од трстика и мочвара – на основу просечног приноса трске, рогоза и мочварног биља.
 
 
3. Утврђивање цена

	 
1) Цене се утврђују на основу Договора о основним критеријумима за утврђивање катастарског прихода по групама катастарских срезова (реонима), при чему су најнже цене за поједине производе на подручјима где је производња најмасовнија и обратно.
2) Утврђивање цена врши се на основу 1. откупних цена пољопривредних призвода индивидуалне пољопривреде према статистичким подацима, 2. договорених цена у распонима република и покрајина које су састави део Договора република и покрајина о основним критеријумима утврђивања катастарског прихода, 3. цена дрвета на пању по 1 м?, као и просечних откупних цена за поједине шумске производе према договореним ценама република и покрајина и 4. малопродајних цена за поједине материјалне трошкове.
3) Утврђивање цена шумских производа врши се на основу ценовника шумских газдинстава, пошто за индивидуалне шуме нема података.
 
 
4. Утврђивање просечних материјалних трошкова производње

	 
Просечни материјални трошкови призводње су уобичајена улагања у производњу, да би се остварио просечни принос од земљишта.
1) Просечни материјални трошкови производње утврђује се за једнан хектар површине посебно за сваку катастарску културу и катастарску класу земљишта по катастарским срезовима, односно за репрезентативне катастарске срезове за сваку класу поједине катастарске културе земљишта.
У материјалне трошкове спадају: обрада земљишта и нега усева, вредност семена, расада и дугогодишњих засада, вештачког ђубрива, стајског ђубрива код културе вртова, средстава за заштиту биља, материјала за везивање, превоз производа, ушур, чување поља, накнада за противградну заштиту, водни допринос, трошкови наводњавања и амортизација пољопривредних зграда, пољопривредног инвентара и засада воћњака и винограда.
У материјалне трошкове не улази вредност утрошене људске радне снаге.
2) Трошкови обраде земљишта, неге усева и превоза производа изражавају се у запрежним радним данима или тракторксим радним сатима, узимајући да је трактор јачине 35 КС (условни трактор).
Вредност тракторског радног сата израчунава се на основу просечне амортизације трактора са опремом (прикључним машинама), просечних трошкова одржавања трактора и опреме и просечних погонских тршкова, под претпоставком да трактор остварује најмање 900 радних сати у години.
У вредност тракторског радног сата не улази вредност људске радне снаге.
Једном радном сату условног трактора одговарају четири радна сата коњске запреге или осам радних сати воловске (кравске) запреге.
Воловска (кравска) запрега прерачунава се у коњску запрегу у сразмери 2:1.
Број радних сати условног трактора за производњу поједине културе, односно поједине врсте усева, укључујући у то обраду, превоз и друге потребне радове трактором, по једном хектару површине износи:




– за стрна жита (пшеница, раж, јечам и овас)


до 20 радних сати




– за кукуруз


до 30 


”


”




– за кромпир


до 36


”


”




– за дуван и шећерну репу 


до 40


”


”




– за конопљу и сунцокрет


до 30


”


”




– за луцерку и црвену детелину


до 12


”


”




– за звездан


до 12


”


”




– за ливаде


до 6


”


”




– за воћњаке


до 12


”


”




– за вртове


до 40


”


”




– за винограде


до 20


”


”




За превоз стајског ђубрива узима се 2 до 3 радна сата трактора за сваких 3.000 кг стајског ђубрива.
Број коњских запрежних радних дана за производњу поједине културе, односно поједине врсте усева по једном хектару површине, износи




– за стрна жита (пшеница, раж, јечам и овас


до 10 радних дана




– за кукуруз


до 15


”


”




– за кромпир


до 18


”


”




– за дуван и шећерну репу 


до 20


”


”




– за конопљу и сунцокрет


до 15


”


”




– за луцерку и црвену детелину


до 6


”


”




– за звездан


до 6


”


”




– за ливаде


до 3


”


”




– за воћњаке


до 6


”


”




– за вртове


до 20


”


”




– за винограде


до 10


”


”




3) Употребљена вештачка ђубрива исказују се према утврђеним нормативима у количини и вредности по једном хектару, а хемисјка средства за заштиту биља исказују се према утврђеним нормативима само у вредности по једном хектару површине.
4) Трошкови ушура (ујма) за стрна жита признају се у износу од 10% од просечног приноса производа, комбајнирње до 20%, а за круњење кукуруза и сунцокрета до 2%.
5) Трошкови наводњавања за културу врта признају се у износу који се плаћа за ове услуге радним организацијама које управљају системима за наводњавње.
6) Амортизација пољоприверндих зграда и пољопривредних инвентара за поједине усеве код њива и вртова признаје се у проценту од бруто прихода 3–6%, а за ливаде 1%. У појединим катастарксим срезовима где је уобичајено да се употребљавају зграде за смештај сена, код ливада се може признати на име амортиазције до 3% од бруто прихода.
Као основ за утврђивање амортизације узима се вредност и трајање пољоприведних зграда и инвентара просечног пољоприведног домаћинства.
Као основ за утврђивање амортизације код култура воћњака и винограда узимају се торшкови подизања ових засада до њихових ступања на пуни род и трошкови објеката, инвентара и опреме потребних за искоришћавање воћњака и винограда. Ова амортизација исказује се у новчаном износу.
7) Код утврђивња катастарског прихода од шума, у материјалне торшкове се не узимају трошкови сече, транспорта и прераде дрвета.
 
 
III. ПРИХОД ОД СТОЧАРСТВА

	 
Приход од сточарства је новчана вредност прираштаја сточног фонда и вредност производње млека и вуне које даје постојећи сточни фонд. Приход од сточарства не исказује се посебно за свако домаћинство, већ се укључује у приход од биљне производње путем цена пољоприведних призвода који служе за исхрану стоке. То су следећи производи: кукуруз, јечам, овас, слама пшеница, ражи, јечма и овса, кукурузовина, затим сено луцерке, црвене детелине, звездана, вештачких ливада, сено са природних ливада и пашњака и кромпир који служи за исхрану стоке.
Цене ових производа утврђене су Договором о основним критеријумима за утврђивање катастарског прихода између република и аутономних покрајина на тај начин што је претходно утврђен укупан приход од сточарства на основу статистичких података о бројном стању и врстама сточног фонда.
 
 
IV. РЕОНИРАЊЕ КАТАСТАРСКИХ СРЕЗОВА

	 
Реон представља економску целину, односно подручје са сличним природним и економским условима пољоприведне и шумске призводње.
Под природним условима подразумевају се: бонитет земљишта, рељеф, нагиб, надморска висина, експозиција, средња годишња температура ваздуха средње годишње количине падавина, количине падавина у вегетационом периоду, обим производње и др.
Под економским условима подразумевају се: развијеност путне мреже, близина, односно удаљеност од тржишта, као и остали услови промета пољоприведних шумских производа.
Зависно од наведених услова за пољопривредну и шумску производњу, сви катастарски срезови разврставају се у четири реона и то: први реон – равничарско подручје, други реон – брежуљкасто подручје, трећи реон – брдско планинско подручје и четври реон – планинско подручје.
Кад се катастарски приход утврђује преко репрезентативних катастарских срезова по појединим катастарским културама земљишта, избор репрезентативних катастарских срезова врши се по реонима, с тим да се обезбеди репрезентативност катастарских култура земљишта у сваком реону.
Карактеристике реона
Први реон
Подручје овог реона претежно се простире до 250 м надморске висине. Бонитет земљишта претежно одговара 1, 2, 3 и 4 бонитетној класи, средња годишња температура ваздуха је виша од 10,5?С, средње годишње количине падавина износе од 560 до 700 мм водених талога, количине падавина у вегетационом периоду износе од 300 до 350 мм водених талога.
Први реон обухвата катастарске срезове:Богатић, Велика Плана, Жабари, Земун, Обреновац, Панчевачки Рит, Пожаревац, Смедерево и Смедеревска Паланка.
Други реон
Подручје овог реона претежно се простире од 250 до 650 м надморске висине. Бонитет земљишта претежно одговара 2, 3, 4 и 5 бонитетној класи, средња годишња температура ваздуха је виша од 9,5?С, средње годишње количине падавина износе од 600 до 750 мм водених талога, количине падавина у вегетационом пероду износе 300 до 400 мм водених талога.
Други реон обухата катастарске срезове: Алексинац I, Алексинац II, Аранђеловац, Београд, Блаце, Варварин, Велико Градиште, Владимирци, Деспотовац, Житорађа, Зајчеар, Кнић, Крагујевац, Крушевац, Лазаревац, Лесковац, Лозница, Младеновац, Неготин, Ниш, Параћин, Петровац, Ражањ, Рача Крагујевачка, Светозарево, Свилајнац, Трстеник, Уб, Чачак I, Чачак II и Шабац.
Трећи реон
Подручје овог реона претежно се простире од 650 до 1000 м надморске висине. Бонитет земљишта претежно одговара 3, 4, 5 и 6 бонитетној класи, средња годишња температура ваздуха је од 6 до 8? С, средње годишње количине падавина износе од 750 до 800 мм водених талога, количине падавина у вегетационом периоду износе око 400 мм водених талога.
Трећи реон обухвата катастарске срезове: Александровац, Бабушница, Бела Паланка, Бор, Бољевац, Брус, Бујановац, Ваљево, Владичин Хан, Власотинце, Врање, Голубац, Горњи Милановац, Димитровград, Жагубица, Кладово I, Кладово II, Књажевац, Краљево, Крупањ, Куршумлија, Кучево, Лебане, Лучани, Љиг, Мајданпек, Мионица, Нови Пазар, Осечина, Пирот, Ужичка Пожега, Прокупље, Рашка, Рековац, Сврљиг, Соко Бања и Сурдулица.
Четврти реон
Подручје овог реона претежно се простире преко 100 м надморске висине. Бонитет земљишта претежно одговара 5, 6, 7 и 8 бонитетној класи, средња годишња температура ваздуха је мања од 6° С, средње годишње количине падавина износе више од 800 мм водених талога, количине падавина у вегетационом периоду износе више од 450 мм водених талога.
Четврти реон обухвата катастарске срезове: Ариље, Бајина Башта, Босилеград, Ивањица, Косјерић, Љубовија, Нова Варош, Прибој, Пријепоље, Сјеница, Титово Ужице, Тутин и Чајетина.

 

IV. Ово упутство ступа на снагу осмог дана од дана објављивања у „Службеном гласнику Социјалистичке Републике Србије”.
 

 
05 број 95-3163/204
У Београду, 29. јуна 1977. године

Извршно веће Скупштине СР Србије
Потпредседник,
Инж. 
Петар Костић, с.р.