На основу члана 17. став 1. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14) и члана 73. став 3. Закона о ванредним ситуацијама („Службени гласник РС”, бр. 111/09, 92/11 и 93/12),
Министар унутрашњих послова доноси
 
ПРАВИЛНИК
о врстама и количинама опасних материја, објектима и другим критеријумима на основу којих се сачињава План заштите од удеса и предузимају мере за спречавање удеса и ограничавање утицаја удеса на живот и здравље људи, материјална добра и животну средину
"Службени гласник РС", број 48 од 25. маја 
				2016.


Члан 1.
Овим правилником прописују се врсте опасних материја и њихове количине, објекти (осим станица за снабдевање горивом моторних возила) и други критеријуми за израду Плана заштите од удеса и за предузимање мера за спречавање удеса и ограничавање утицаја удеса на живот и здравље људи, материјална добра и животну средину.
Члан 2.
План заштите од удеса израђује се на основу врсте и количине опасних материја одређених у Листи опaсних материја и њихових граничних количина и Листи категорија опасних материја и њихових граничних количина, које су дате у Прилогу 1 – Tабеле 1. и 2, који је одштампан уз овај правилник и који чини његов саставни део.
Члан 3.
Критеријуми за израду Плана заштите од удеса за објекте специфичне делатности са аспекта повишеног ризика по живот и здравље људи од терористичких активности, одређују се на основу Листе објеката угрожених са аспекта терористичких активности, утврђених у Прилогу 2, који је одштампан уз овај правилник и који чини његов саставни део.
Члан 4.
Поред критеријума из члана 2. овог правилника, у изради Плана заштите од удеса користи се додатни критеријум, у случају када ни једна од опасних материја у постројењу није присутна у количинама које су дате у Прилогу 1 – Tабеле 1. и 2, изражен кроз формулу:
Ако је збир:
q1/Q1 + q2/Q2 + q3/Q3 + q4/Q4 + q5/Q5 + ...≥ 1
где је qx – количина опасне материје х у постројењу,
QX – најнижа прописана гранична количина за опасну материју из Прилогу 1 – Tабеле 1. и 2.
Правило из става 1. овог члана примењује се три пута, ради оцене опасности по здравље људи, физичких опасности и опасности по животну средину и то:
1) за сабирање количина оних опасних материја које су наведене у Табели 1. овог правилника и класификоване у класу опасности: акутна токсичност, категорија 1, 2, или 3 (инхалационо) или специфична токсичност за циљни орган – једнократна изложеност (Спец. токс. – ЈИ), категорија 1, са количинама оних опасних материја које су наведене у одељку „Н”, ставке од „Н1” до „Н3” у Прилогу 1, Табели 2. овог правилника;
2) за сабирање количина оних опасних материја које су наведене у Табели 1. овог правилника и класификоване у класу опасности: експлозиви, запаљиви гасови, запаљиви аеросоли, оксидујући гасови, запаљиве течности, самореактивне супстанце и смеше, органски пероксиди, самозапаљиве течности и чврсте супстанце, оксидујуће течности и чврсте супстанце, са количинама оних опасних материја које су наведене у одељку „Р” ставке од „Р1” до „Р8” у Прилогу 1, Табели 2. овог правилника;
3) за сабирање количина оних опасних материја које су наведене у Табели 1. овог правилника и класификоване у класу опасност по водену животну средину, категорија Акутно 1, категорија Хронично 1 или категорија Хронично 2, са количинама оних опасних материја које су наведене у одељку „Е”, ставке „Е1” и „Е2”, у Прилогу 1, Табели 2. овог правилника.
Члан 5.
Количине опасних материја на основу којих се одређују обавезе израде Плана заштите од удеса из члана 1. овог правилника су максималне количине које су присутне или могу бити присутне у било ком тренутку у постројењу, односно комплексу. Када је опасна материја смештена на више места у постројењу, односно комплексу, појединачне количине те врсте опасне материје се сабирају и чине полазну количину на основу које се утврђује обавеза израде Плана заштите од удеса.
Члан 6.
Даном почетка примене овог правилника престаје да важи Правилник о врстама и количинама опасних материја, објектима и другим критеријумима на основу којих се сачињава План заштите од удеса и предузимају мере за спречавање удеса и ограничавање утицаја удеса на живот и здравље људи, материјална добра и животну средину(„Службени гласник РС”, број 8/13).
Члан 7.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 01-3861/16-3
У Београду, 16. маја 2016. године 2016. године
Министар,
др Небојша Стефановић, с.р. 
Прилог 1.
ЛИСТА ОПАСНИХ МАТЕРИЈА И ЊИХОВИХ ГРАНИЧНИХ КОЛИЧИНА И ЛИСТА КАТЕГОРИЈА ОПАСНИХ МАТЕРИЈА И ЊИХОВИХ ГРАНИЧНИХ КОЛИЧИНА
Супстанце и смеше, односно опасне материје класификују се у складу са Законом о хемикалијама („Службени гласник РС”, бр. 36/09, 88/10, 92/11, 93/12 и 25/15) и прописима донетим на основу овог закона. 
Смеша се третира на исти начин као супстанца, под условом да је у оквиру граничних концентрација прописаних према њеним својствима која су предмет прописа којима се уређују класификација, паковање и обележавање хемикалија, осим када је посебно наведен њен процентуални састав или други опис. 
Oпасне материје на које се не примењују прописи о класификацији, паковању и обележавању хемикалија, укључујући отпад, али које су присутне или могу бити присутне у постројењу, односно комплексу и које, под условима који постоје у постројењу, односно комплексу, имају или могу имати иста својства у погледу могућности изазивања удеса, привремено се сврставају у најсличнију категорију опасности или именовану опасну материју, која је обухваћена овим правилником. 
Када је супстанца или смеша, односно опасна материја класификована у више класа и/или категорија опасности којима одговарају различите граничне количине, примењује се најнижа гранична количина прописана у овом правилнику. Међутим, приликом примене додатних критеријума из члана 4. овог правилника, примењује се најнижа гранична количина за сваку групу категорија из члана 4. став 3. тач. 1), 2) и 3), прописана за одговарајућу класификацију.
Табела 1. Листа опасних материја и њихових граничних количина 




Р.Б.


ОПАСНЕ МАТЕРИЈЕ [CAS БРОЈ]


ГРАНИЧНЕ КОЛИЧИНЕ У ТОНАМА




1.


Амонијак [1336-21-6]


25–50




2.


Амонијум-нитрат [6484-52-2] (напомена 1)


1000–5000




3.


Амонијум-нитрат [6484-52-2] (напомена 2)


500–1250




4.


Амонијум-нитрат [6484-52-2] (напомена 3)


200–350




5.


Амонијум-нитрат [6484-52-2] (напомена 4)


5–10




6.


Калијум-нитрат [7757-79-1] (напомена 5)


3000–5000




7.


Калијум-нитрат [(7757-79-1] (напомена 6)


800–1250




8.


Арсен(V)оксид [1303-28-2], арсенатна киселина и/или њене соли


0,5–1




9.


Бром [7726-95-6]


10–20




10.


Хлор [7782-50-5]


5–10




11.


Једињења никла у облику праха која се могу удахнути (никл-моноксид [1313-99-1], никл-диоксид [12035-36-8], никл-сулфид [16812-54-7], триникл-дисулфид [12035-72-2], диникл-триоксид [1314-06-3])


0,5–1




12.


Етиленимин [151-56-4]


5–10




13.


Флуор [7782-41-4]


5–10




14.


Формалдехид (концентрација ≥ 90%) [50-00-0]


1–5




15.


Водоник [1333-74-0]


1–5




16.


Хлороводоник (гас у течном стању) [7647-01-0]


15–25




17.


Алкили олова


1–5




18.


Течни веома лако запаљиви гасови (укључујући ТНГ) и природни гас


20–50




19.


Метанол [67-56-1]


200–500




20.


Кисеоник [7782-44-7]


100–200




21.


Толуендиизоцијанат [26471-62-5]


1–10




22.


Сумпор-триоксид [7446-11-9]


10–15




23.


Производи од нафте:a) бензини и примарни бензиниб) керозини (укључујући реактивна горива за авионе)в) гасна уља (укључујући дизел гориво, уља за ложење и мешавине гасних уља)


1000–2500




НАПОМЕНЕ за Табелу 1.
1. Амонијум-нитрат (1.000/5.000): ђубрива која имају својство саморазградње:
Ово се односи на сложена ђубрива на бази амонијум-нитрата (сложена ђубрива која садрже амонијум-нитрат са фосфатом и/или поташом) код којих је удео азота који потиче од амонијум нитрата следећи:
1) између 15,75%1 и 24,5%2 масених и која или не садрже више од 0,4% укупно запаљивих/органских материја или која имају одговарајући отпор према детонацији у складу са прописима о амонијум-нитратним ђубривима са високим садржајем азота;
2) 15,75%3 масених или мање и неограничен садржај запаљивих материја, и која имају својство саморазградње у складу са UN тестом (погледати Препоруке UN о транспорту опасног терета: Приручник о методама испитивања и критеријумима, III део, одељак 38.2).
2. Амонијум-нитрат (500/1250):
Ово се односи на проста ђубрива на бази амонијум-нитрата и на сложена ђубрива на бази амонијум-нитрата код којих удео азота који потиче од амонијум-нитрата износи:
1) више од 24,5% масених, осим за смеше амонијум-нитрата са доломитом, кречњаком и/или калцијум-карбонатом од најмање 90% чистоће;
2) више од 15,75% масених за смеше амонијум-нитрата и амонијум-сулфата;
3) више од 28%4 масених за смеше амонијум-нитрата са доломитом, кречњаком и/или калцијум-карбонатом од најмање 90% чистоће и која има одговарајући отпор према детонацији у складу са прописима о амонијум-нитратним ђубривима са високим садржајем азота.
3. Амонијум-нитрат (200/350):
Ово се односи на:
1) амонијум-нитрат и смеше амонијум-нитрата код којих удео азота који потиче од амонијум-нитрата износи:
– између 24,5% и 28% масених и који не садржи више од 0,4% запаљивих супстанци;
– више од 28% масених и који не садржи више од 0,2% запаљивих супстанци;
2) водене растворе амонијум-нитрата у којима је концентрација амонијум-нитрата већа од 80% масених.
4. Амонијум-нитрат (5/10): материјали и ђубрива која немају одговарајућу отпорност према детонацији.
Ово се односи на:
1) материјал који се одбацује у процесу производње и на амонијум-нитрат и смеше амонијум-нитрата, ђубрива на бази амонијум-нитрата и сложена ђубрива на бази амонијум-нитрата означена у Напоменама за Табелу 1. под 2. и 3. које крајњи корисници враћају или су вратили произвођачу, привременом складишту или постројењу за поновну обраду, рециклажу или поступак ради безбедне употребе јер више не испуњавају услове из Напомена за Табелу 1. под 2. и 3;
2) ђубрива из из Напомена за Табелу 1. под 1. а) и 2. која немају одговарајућу отпорност према детонацији.
5. Калијум-нитрат (3 000/5 000): сложена ђубрива на бази калијум-нитрата у облику гранула.
6. Калијум-нитрат (800/1250): сложена ђубрива на бази калијум-нитрата у облику кристала.
–––––––––––
1 удео азота 15,75% масених који потиче од амонијум-нитрата који одговара 45% амонијум-нитрату
2 удео азота 24,5% масених који потиче од амонијум-нитрата који одговара 70% амонијум-нитрату
3 удео азота 15,75% масених који потиче од амонијум-нитрата који одговара 45% амонијум-нитрату
4 удео азота 28% масених који потиче од амонијум-нитрата који одговара 80% амонијум-нитрату
Табела 2.Листа категорије опасних материја и њихове граничне количине




КАТЕГОРИЈЕ ОПАСНОСТИ


Гранична количина у тонама




Одељак „Н” – ОПАСНОСТ ПО ЗДРАВЉЕ






„Н1” АКУТНА ТОКСИЧНОСТ, категорија 1, сви путеви излагања


0,5–5




„Н2” АКУТНА ТОКСИЧНОСТ
– категорија 2, сви путеви излагања
– категорија 3, инхалационо (види напомену под 1.)


25–50




„Н3” СПЕЦИФИЧНА ТОКСИЧНОСТ ЗА ЦИЉНИ ОРГАН – ЈЕДНОКРАТНА ИЗЛОЖЕНОСТ
Спец. токс. – ЈИ категорија 1


25–50




Одељак „Р” – ФИЗИЧКЕ ОПАСНОСТИ






„Р1а” ЕКСПЛОЗИВИ (види напомену под 2.) 
– Нестабилни експлозиви или
 – Експлозиви, подкласа 1.1, 1.2, 1.3, 1.5 или 1.6, или
 – Супстанце или смеше које имају експлозивна својства према методи A.14 која је дата у прописима којима се уређују методе испитивања опасних својстава хемикалија (види напомену 3) и нису класификоване у класу опасности: органски пероксиди или самореактивне супстанце и смеше 


5–10




„Р1b” ЕКСПЛОЗИВИ (види напомену под 2.)
 Експлозиви, подкласа 1.4 (види напомену под 4.)


25–50




„Р2” ЗАПАЉИВИ ГАСОВИ
Запаљиви гасови, категорија 1 или 2 


5–10




„Р3а” ЗАПАЉИВИ АЕРОСОЛИ (види напомену под 5.1.)
 Запаљиви аеросоли, категорија 1 или 2, који садрже запаљиве гасове, категорија 1 или 2 или запаљиве течности, категорија 1 


25(нето) – 150 (нето)




„Р3b” ЗАПАЉИВИ АЕРОСОЛИ (види напомену под 5.1.)
 Запаљиви аеросоли, категорија 1 или 2, који не садрже запаљиве гасове, категорија 1 или 2 нити запаљиве течности, категорија 1 (види напомену под 5.2.) 


500(нето) – 5000(нето)




„Р4” ОКСИДУЈУЋИ ГАСОВИ 
Оксидујући гасови, категорија 1


25–50




„Р5а” ЗАПАЉИВЕ ТЕЧНОСТИ 
– Запаљиве течности, категорија 1, или 
– Запаљиве течности, категорија 2 или 3 које се одржавају на температури изнад њихове тачке кључања, или 
– Друге течности чија је тачка паљења ≤ 60°C, које се одржавају на температури изнад њихове тачке кључања (види напомену под. 6) 


5–10




„Р5b” ЗАПАЉИВЕ ТЕЧНОСТИ 
– Запаљиве течности, категорија 2 или 3 код којих посебни услови процеса, као што су висок притисак или висока температура, могу створити опасности од великог удеса, или 
– Друге течности са тачком паљења ≤ 60 °C код којих посебни услови процеса, као што су висок притисак или висока температура, могу створити опасности од великог удеса (види напомену под 6.) 


10–50




„Р5c” ЗАПАЉИВЕ ТЕЧНОСТИ 
Запаљиве течности, категорија 2 или 3, које нису обухваћене под Р5а ни Р5b 


500–5000




„Р6а” САМОРЕАКТИВНЕ СУПСТАНЦЕ И СМЕШЕ и ОРГАНСКИ ПЕРОКСИДИ 
Самореактивне супстанце и смеше, тип А или В, или органски пероксиди, тип А или В 


5–10




„Р6b” САМОРЕАКТИВНЕ СУПСТАНЦЕ И СМЕШЕ и ОРГАНСКИ ПЕРОКСИДИ 
Cамореактивне супстанце и смеше, тип C, D, E или F или органски пероксиди, тип C, D, E или F 


10–50




„Р7” САМОЗАПАЉИВЕ ТЕЧНОСТИ И ЧВРСТЕ СУПСТАНЦЕ Самозапаљиве течности, категоријa 1 Самозапаљиве чврсте материје, категоријa 1 


10–50




„Р8” ОКСИДУЈУЋЕ ТЕЧНОСТИ И ЧВРСТЕ СУПСТАНЦЕ Оксидујуће течности, категоријa 1, 2 и 3, или оксидујуће чврсте супстанце и смеше, категоријa 1, 2 и 3 


10–50




Одељак „Е” – ОПАСНОСТ ПО ЖИВОТНУ СРЕДИНУ






„Е1” ОПАСНОСТ ПО ВОДЕНУ ЖИВОТНУ СРЕДИНУ 
– категорија Акутно 1, или 
– категорија Хронично 1 


50–100




„Е2” ОПАСНОСТ ПО ВОДЕНУ ЖИВОТНУ СРЕДИНУ 
категорија Хронично 2 


50–200




Одељак „О” – ДОДАТНЕ ОПАСНОСТИ






„О1” Супстанце или смеше којима је додељено додатно обавештење о опасности EUH014 


50–100




„О2” Супстанце и смеше које у контакту са водом ослобађају запаљиве гасове, категорија 1 


50–100




„О3” Супстанце и смеше којима је додељено додатно обавештење о опасности EUH029


25–50




НАПОМЕНЕ за Табелу 2: 
1. Опасне материје које припадају класи опасности акутна токсичност, категорија 3, перорално (H 301), спадају под одељак H2 АКУТНА ТОКСИЧНОСТ у оним случајевима када се не могу класификовати нити на основу акутне инхалационе токсичности, нити на основу акутне дермалне токсичности, на пример услед недостатка убедљивих података о инхалационој и дермалној токсичности. 
2. Kласа опасности „Експлозиви” обухвата и експлозивне производе, у складу са прописима којима се уређују хемикалије. Ако је количина експлозивне супстанце или смеше у експлозивном производу позната, та количина се узима у обзир за потребе овог правилника. Ако количина експлозивне супстанце или смеше у експлозивном производу није позната, за потребе овог правилника цео производ се третира као експлозив. 
3. Испитивање експлозивних својстава супстанци и смеша је неопходно само ако се скрининг процедуром у складу са прописима којима се уређује класификација хемикалија5 утврди да би супстанца или смеша могла имати експлозивна својства. 
4. Ако је експлозив који је класификован у подкласу 1.4 распакован или препакован, сврстава се под одељак P1a, осим ако се у складу са прописима којима се уређују хемикалије утврди да опасност тог експлозива још увек одговара подкласи 1.4. 
5.1. Запаљиви аеросоли класификоване према прописима којима се уређују аеросолни распршивачи као „Веома запаљиви” и „запаљиви” аеросоли, одговарају класи опасности запаљиви аеросоли, категорија 1 или 2, респективно, према прописима којима се уређују хемикалије. 
5.2. За коришћење овог одељка мора се документовати да аеросолни распршивач не садржи запаљиви гас, категорија 1 или 2, нити запаљиву течност, категорија 1. 
6. Према пропису којим се уређује класификација хемикалија, течности са тачком паљења вишом од 35 °C не морају да буду класификоване у Категорију 3, уколико су испуњени услови из тог прописа. Ово међутим не важи под условима као што су висока температура или притисак, и стога су такве течности обухваћене овим одељком.

–––––––––––
5 Детаљнија упутства о изузимању од обавезе испитивања могу се наћи у прописима којима се уређују методе испитивања опасних својстава хемикалија (Метода A.14). 

Прилог 2.
ЛИСТА ОБЈЕКАТА УГРОЖЕНИХ СА АСПЕКТА ТЕРОРИСТИЧКИХ АКТИВНОСТИ




Редни број


Назив, односно намена објекта


Број људи у објекту, односно површина објекта




1.


Објекти органа државне управе Републике Србије (Седиште Владе и министарстава)


 




2.


Објекти органа Аутономне покрајине


 




3.


Објекти органа града – јединице локалне самоуправе


 




4.


Спортски објекти: 
– дворане, спортски центри 
– стадиони


5.000 и више20.000 и више




5.


Тржни центри: отвореног типа затвореног типа


10.000 m2 и више
10.000 m2 и више




6.


Објекти за одржавање културних и других манифестација


4.000 и више




7.


Хидроелектране


капацитет 50 mw и више




8.


Објекти саобраћајне инфраструктуре:
– железничке станице
– аутобуске станице


за град од 50.000 становника и више




9.


Аеродроми за превоз путника


 




10.


Радио телевизија Србије
Радио телевизија Војводина
Радио телевизије са националном фреквенцијом