На основу члана 12. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 44/14) и члана 4. став 2. Пословника Владе („Службени гласник РС”, бр. 61/06 – пречишћен текст, 69/08, 88/09, 33/10, 69/10, 20/11, 37/11, 30/13 и 76/14), доносим
 
ОДЛУКУ
"Службени гласник РС", број 81 од 5. октобра 
				2016.
   
I
Проф. др Славица Ђукић Дејановић, министар без портфеља у Влади, задужује се да прати стање, предлаже мере и учествује у координацији активности у области демографске и популационе политике, а нарочито за развој и примену посебних програма демографске политике на територијама Републике Србије са ниском стопом наталитета.
II
Проф. др Славица Ђукић Дејановић, министар без портфеља у Влади, задужује се да прати стање, предлаже мере и учествује у координацији активности у области политике наталитета, квалитета живота и продужетка живота, репродуктивног здравља, унутрашњих миграција, као и да прати стање, предлаже мере и учествује у координацији израда националних докумената и кампања везаних за демографску политику.
III
Ову одлуку објавити у „Службеном гласнику Републике Србије”.
01 број 021-00-3/2016 
У Београду, 30. септембра 2016. године
Председник Владе,
Александар Вучић, с.р.