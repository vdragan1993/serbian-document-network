Редакцијски пречишћен текст
 
 
 
 



	 



	 

ЗАКОН

о 
	савезним јавним установама

„Службени 
	лист СРЈ”, бр. 
	46 од 4. 

	октобра 
	1996, 59 од 4. 

	децембра 
	1998.


	 


	 

Предмет 
	закона


	 

Члан 1.

(1) Овим 
	законом уређује се правни положај јавних установа које оснива Савезна 
	Република Југославија (у даљем тексту: савезне јавне установе) ради обављања 
	делатности или услуга, односно послова (у даљем тексту: делатност) од 
	интереса за остваривање надлежности Савезне Републике Југославије.

(2) Одредбе 
	овог закона не односе се на војне установе.


	 

Појам 
	савезне јавне установе


	 

Члан 2.

(1) Савезном 
	јавном установом, у смислу овог закона, сматра се сваки облик организовања 
	(научни институт, истраживачки и други центри, агенција, јавно гласило или 
	друга установа) основан за стално обављање делатности од интереса за 
	остваривање надлежности Савезне Републике Југославије, а за потребе савезних 
	органа и организација.

(2) Савезна 
	јавна установа не обавља делатност ради стицања добити.



	 

Правни 
	субјективитет


	 

Члан 3.

(1) Савезна 
	јавна установа је правно лице.

(2) Савезна 
	јавна установа може статутом утврдити да одређени њен део има одређена 
	овлашћења у правном промету, као и посебан обрачун резултата пословања и 
	посебан подрачун у складу са савезним законом.

(3) Део 
	савезне јавне установе нема својство правног лица.



	 

Делатност


	 

Члан 4.

(1) 
	Делатности које врше савезне јавне установе су од општег интереса.

(2) Савезне 
	јавне установе оснивају се ради:

– обављања 
	стручних и техничких послова у вези са извршавањем обавеза Савезне Републике 
	Југославије које произлазе из савезних закона, других савезних прописа и 
	општих аката, као и потврђених и објављених међународних уговора;

– обављања 
	научних и других истраживања од значаја за рад савезних органа и 
	организација;

– 
	обавештавања јавности о догађајима у Савезној Републици Југославији и свету, 
	као и остваривања других видова јавног информисања;

– стварања 
	услова за коришћење и заштиту културно-историјских добара од интереса за 
	остваривање надлежности Савезне Републике Југославије;

– обављања 
	других делатности чије је вршење нужан услов за остваривање надлежности 
	Савезне Републике Југославије.

(3) 
	Делатности из става 2. овог члана обављају се на начин којим се обезбеђује 
	стално, уредно и под једнаким условима доступно њихово вршење за потребе 
	савезних органа и организација.

(4) Савезна 
	јавна установа може, у складу са својом делатношћу, обављати услуге и 
	послове за потребе и других корисника, ако тиме не доводи у питање потпуно и 
	благовремено вршење делатности ради које је основана.



	 

Оснивање


	 

Члан 5.

(1) Акт о 
	оснивању савезне јавне установе доноси Савезна влада.

(2) Акт о 
	оснивању савезне јавне установе садржи одредбе о:

1) називу и 
	седишту установе;

2) 
	делатности установе;

3) правима, 
	обавезама и одговорностима оснивача према установи и установе према 
	оснивачу;

4) органима 
	и њиховом делокругу;

5) заступању 
	установе;

6) 
	обезбеђивању средстава за почетак рада установе;

7) начину 
	финансирања обављања делатности установе;

8) начину 
	остваривања стручног и управног надзора над установом;

9) облицима 
	одговорности установе за обавезе у правном промету;

10) другим 
	питањима која су прописана овим законом.



	 

Обавеза 
	регистрације


	 

Члан 6.

(1) Оснивање 
	савезне јавне установе и организовање њеног дела који има одређена овлашћења 
	у правном промету пријављује се, ради уписа у регистар, код надлежног суда.

(2) Део 
	установе који има одређена овлашћења у правном промету, уписује се у 
	регистар према седишту установе, а део установе који обавља послове из 
	делатности установе у месту ван њеног седишта – и у регистар према месту 
	обављања тих послова.

(3) Пријаву 
	за упис у регистар из ст. 1. и 2. овог члана подноси лице овлашћено за 
	заступање, у року од 15 дана од дана доношења акта о оснивању.

(4) Извршена 
	регистрација, као и њене промене објављују се у „Службеном листу СРЈ”.

(5) Уписом у 
	регистар код надлежног суда савезна јавна установа стиче својство правног 
	лица.



	 

Органи


	 

Члан 7.

(1) Органи 
	савезне јавне установе су: савет, директор и надзорни одбор.

(2) Оснивач 
	управља савезном јавном установом у складу са актом о оснивању, односно 
	статутом установе.

(3) 
	Представници запослених чине трећину савета и надзорног одбора савезне јавне 
	установе.

(4) Мандат 
	чланова савета, надзорног одбора и директора савезне јавне установе траје 
	пет година, уз могућност поновног избора.

(5) 
	Председника и чланове савета, директора и председника и чланове надзорног 
	одбора именује и разрешава Савезна влада, осим чланова савета и надзорног 
	одбора који се бирају из реда запослених.

(6) Број и 
	начин избора органа савезне јавне установе уређује се оснивачким актом и 
	статутом.



	 

Савет


	 

Члан 8.

(1) Савет 
	савезне јавне установе чине представници оснивача и запослених у савезној 
	јавној установи.

(2) Број и 
	начин избора чланова савета уређује се статутом установе.

(3) Савет 
	савезне јавне установе:

1) доноси 
	статут;

2) утврђује 
	пословну и развојну политику;

3) усваја 
	годишњи обрачун и периодичне обрачуне;

4) доноси 
	програме из члана 17. овог закона;

5) усваја 
	годишње извештаје о пословању;

6) доноси 
	годишњи финансијски план;

7) одлучује 
	о распоређивању вишка прихода над расходима и покрићу губитака;

8) одлучује 
	о промени обављања делатности, као и промени седишта;

9) одлучује 
	о статусним променама и о престанку установе;

10) доноси 
	акт о организацији и систематизацији радних места и друге опште акте 
	утврђене статутом;

11) одлучује 
	о другим питањима утврђеним актом о оснивању и статутом.



	 

Директор


	 

Члан 9.

Директор 
	савезне јавне установе:

1) заступа 
	установу;

2) 
	организује рад у установи и руководи тим радом;

3) извршава 
	одлуке савета и предузима мере за њихово спровођење;

4) стара се 
	о законитости рада и одговара за законитост рада установе и коришћење и 
	располагање имовином установе;

5) врши 
	друге послове утврђене статутом.



	 

Надзорни 
	одбор


	 

Члан 10.

(1) Надзорни 
	одбор савезне јавне установе врши надзор над законитошћу рада савета и 
	пословодног органа, прегледа извештаје о пословању, билансима и пословној 
	политици установе, контролише остваривање општег интереса и обавља друге 
	послове утврђене статутом.

(2) Члан 
	надзорног одбора не може бити лице које је члан савета установе, као ни 
	други запослени у савезној јавној установи одређени статутом.

(3) Надзорни 
	одбор, најмање једанпут годишње, обавештава савет установе и Савезну владу о 
	резултатима извршеног надзора.


	 

Стручни 
	органи


	 

Члан 11.

Савезна 
	јавна установа може имати и стручне органе (стручни савет, научно веће и 
	сл.) кад је то предвиђено оснивачким актом, односно статутом.



	 

Стручни 
	надзор


	 

Члан 12.

(1) Надзор 
	над обављањем делатности савезне јавне установе, у складу са правилима 
	одговарајуће струке, (стручни надзор) спроводе органи те установе одређени 
	актом о оснивању, односно статутом.

(2) Стручни 
	надзор, ако је то савезним законом предвиђено, врше надлежни савезни органи 
	и организације, а изузетно и овлашћене стручне организације.

(3) Вршење 
	надзора из става 1. овог члана утврђује се статутом, односно другим општим 
	актом.



	 

Управни 
	надзор


	 

Члан 13.

(1) Надлежни 
	савезни орган врши управни надзор у погледу обављања делатности, односно 
	послова савезне јавне установе који су од општег интереса и у вршењу тог 
	надзора предузима мере за које је овлашћен савезним законом.

(2) О 
	предузетим мерама из става 1. овог члана надлежни савезни орган дужан је да 
	обавести оснивача.

(3) Против 
	решења донетих у вршењу надзора из става 1. овог члана може се изјавити 
	жалба Савезној влади у року од 15 дана од дана достављања решења.

(4) У вршењу 
	надзора из става 1. овог члана надлежни савезни орган предложиће Савезној 
	влади да обустави од извршења општи акт савезне јавне установе за који 
	сматра да је супротан савезном закону или другом савезном пропису.

(5) У 
	случају из става 4. овог члана, Савезна влада је дужна да у року од осам 
	дана од дана доношења акта о обустави покрене поступак пред Савезним 
	уставним судом. Ако то не учини у наведеном року, акт о обустави од извршења 
	општег акта савезне јавне установе престаје да важи.



	 


	Распоређивање пословног резултата


	 

Члан 14.

(1) Вишак 
	прихода над расходима из претходне године распоређује се за:

1) 
	унапређивање обављања делатности;

2) резерве 
	савезне јавне установе у висини која је утврђена статутом;

3) за друге 
	намене утврђене статутом установе.

(2) На 
	одлуку о распоређивању вишка прихода над расходима сагласност даје Савезна 
	влада.



	 

Општи и 
	појединачни акти


	 

Члан 15.

(1) Општи 
	акти савезне јавне установе су статут, правилник и одлука којом се на општи 
	начин уређују одређена питања.

(2) Статут 
	је основни општи акт установе.

(3) Статут 
	садржи одредбе о:

1) називу и 
	седишту установе;

2) 
	делатности установе;

3) начину 
	обављања делатности и начину пружања услуга за потребе других корисника 
	(члан 4. став 4);

4) органима 
	установе, њиховом саставу, начину избора и делокругу;

5) заступању 
	установе;

6) облицима 
	одговорности установе за обавезе у правном промету;

7) расподели 
	вишка прихода над расходима установе;

8) другим 
	питањима значајним за савезну јавну установу.

(4) Други 
	општи акти савезне јавне установе морају бити у сагласности са статутом.

(5) 
	Појединачни акти које доносе органи и овлашћени поје-динци у установи, 
	морају бити у складу с одговарајућим општим актом установе.



	 

Извори 
	средстава за обављање делатности


	 

Члан 16.

Средства за 
	обављање делатности савезна јавна установа обезбеђује:

1) из 
	прихода које оствари пружањем услуга;

2) из 
	савезног буџета;

3) поклона и 
	других прихода које оствари у складу са законом.



	 


	Обезбеђивање средстава у савезном буoету


	 

Члан 17.

(1) За 
	извршавање послова од општег интереса ради којих је основана, савезна јавна 
	установа најкасније до краја текуће године, утврђује годишњи програм вршења 
	услуга за наредну годину, на који сагласност даје Савезна влада.

(2) На 
	основу програма из става 1. овог члана савезна јавна установа закључује 
	уговор са надлежним савезним органом, односно организацијом којим се 
	утврђује обим послова које ће установа извршити, рокови за извршавање тих 
	послова и висина накнаде.

(3) За 
	послове који се обављају дугорочно закључује се оквирни уговор на основу 
	програма који се за такве послове посебно утврђује, на који сагласност даје 
	Савезна влада.



	 

Цене 
	услуге савезне јавне установе


	 

Члан 18.

Цену услуге 
	одређује савезна јавна установа уз сагласност Савезне владе.



	 

Накнаде 
	које плаћају корисници


	 

Члан 19.

(1) Висина 
	средстава која савезна јавна установа остварује продајом својих услуга 
	утврђује се уговором између те установе и корисника, у складу са тарифом 
	коју доноси савет установе уз сагласност Савезне владе.

(2) Цене 
	услуга које нису предвиђене тарифом из става 1. овог члана утврђују се 
	уговором између те установе и корисника.



	 

Имовина


	 

Члан 20.

(1) Имовину 
	савезне јавне установе чине право својине на не-покретним и покретним 
	стварима, новчана средства, хартије од вредности и друга имовинска права (у 
	даљем тексту: средства) *.

(2) Средства 
	из става 1. овог члана су у државној својини.

(3) О 
	прибављању, коришћењу и располагању средствима из става 1. овог члана 
	одлучује орган савезне јавне установе одређен статутом установе.

(4) 
	Савезна јавна установа, у обављању делатности од општег интереса користи, 
	управља и располаже средствима из става 1. овог члана под условима и на 
	начин утврђен савезним законом којим је уређена имовина Савезне Републике 
	Југославије и овим законом.*


	 

*Службени 
	лист СРЈ, број 59/1998



	 


	Одлучивање о средствима


	 

Члан 21.

Савет 
	савезне јавне установе, уз претходну сагласност Савезне владе, одлучује о:

1) 
	прибављању и отуђењу непокретности;

2) давању у 
	закуп непокретности које користи;

3) 
	средствима за обављање делатности савезне јавне установе у иностранству.



	 

Отуђивање 
	средстава


	 

Члан 22.

Средства из 
	имовине савезне јавне установе могу се отуђивати по тржишним условима, у 
	складу са савезним законом којим је уређена имовина Савезне Републике 
	Југославије, ако овим и другим савезним законом није друкчије одређено.*


	 

*Службени 
	лист СРЈ, број 59/1998


	 


	Одговорност имовином установе


	 

Члан 23.

Савезна 
	јавна установа одговара за своје обавезе целокупном имовином којом 
	располаже.



	 

Радни 
	односи


	 

Члан 24.

(1) Права, 
	обавезе и одговорности из радног односа запослени у савезним јавним 
	установама остварују сходно закону о радним односима који се примењују на 
	територији републике на којој се налази седиште савезне јавне установе.

(2) Ако је 
	савезној јавној установи савезним законом пове-рено вршење одређеног јавног 
	овлашћења, на запослене који врше та овлашћења примењују се одредбе савезног 
	закона о положају запослених у органима и организацијама Савезне Републике 
	Југославије.



	 

Статусне 
	промене и повезивање савезне јавне установе


	 

Члан 25.

Статусне 
	промене и повезивање савезне јавне установе врше се уз претходну сагласност 
	Савезне владе. Та сагласност се може дати само ако се тиме не доводи у 
	питање остваривање општег интереса.



	 

Санација 
	и стечај савезне јавне установе


	 

Члан 26.

(1) Ако 
	савезна јавна установа у обављању делатности од општег интереса искаже 
	губитак, Савезна влада је дужна да обезбеди средства за његово покриће у 
	оном делу који се односи на пружање услуга у обављању делатности од општег 
	интереса предвиђених за остваривање програма из члана 17. овог закона.

(2) За 
	отварање стечајног поступка над савезном јавном установом потребна је 
	претходна сагласност Савезне владе.

(3) Ако 
	Савезна влада не да сагласност за отварање стечајног поступка над савезном 
	јавном установом дужна је да обезбеди исплату потраживања.



	 

Престанак 
	савезне јавне установе


	 

Члан 27.

(1) Савезна 
	јавна установа престаје:

1) ако не 
	испуњава прописане услове за обављање делатности;

2) ако се 
	правноснажном судском одлуком утврди ништавост уписа у судски регистар;

3) ако јој 
	је изречена мера забране обављања делатности због тога што не испуњава 
	услове за обављање делатности, а у року одређеном у изреченој мери не испуни 
	те услове, односно не промени обављање делатности.

(2) Савезна 
	влада може донети одлуку о престанку савезне јавне установе ако:

1) не 
	постоји више потреба за њеном делатношћу;

2) потребе 
	за делатношћу установе могу да се остваре на рационалнији и економичнији 
	начин поверавањем вршења делатности установе другом облику организовања;

3) не 
	остварује утврђене циљеве и задатке због којих је установа основана.

(3) На 
	основу акта о престанку савезне јавне установе спроводи се поступак 
	ликвидације, у складу са законом.



	 

Начин 
	обезбеђивања општег интереса


	 

Члан 28.

(1) Општи 
	интерес у обављању делатности савезних јавних установа обезбеђује Савезна 
	влада давањем сагласности на: статут; програм рада; статусне промене и 
	повезивање савезне јавне установе; промену обављања делатности од општег 
	интереса; инвестиционе одлуке; годишњи финансијски план и одлуку о обављању 
	делатности установе у иностранству; престанак савезне јавне установе и у 
	другим случајевима предвиђеним овим законом.

(2) Савезна 
	јавна установа подноси Савезној влади годишњи извештај о обављању 
	делатности.



	 

Посебне 
	мере за заштиту општег интереса


	 

Члан 29.

(1) У 
	случају поремећаја у обављању делатности савезне јавне установе који отежава 
	остваривање општег интереса, Савезна влада може предузети мере којима се 
	обезбеђују услови за несметан рад и пружање услуга установа, и то:

1) наложити 
	вршење услуга у складу са условима и начином обављања делатности, односно 
	послова од општег интереса утврђеним савезним законом и актом о оснивању;

2) 
	обуставити од извршења акт установе који доводи у питање остваривање циља 
	због којег је установа основана;

3) наложити 
	радно ангажовање запослених у установи ради пружања услуга којима се 
	остварује обављање делатности, односно послова од општег интереса у складу 
	са савезним законом којим се уређује штрајк;

4) предузети 
	друге мере утврђене савезним законом којим се уређује обављање делатности 
	установе.

(2) Ако 
	савезна јавна установа не отклони узроке поремећаја у обављању делатности од 
	општег интереса у року који јој је одређен, Савезна влада може донети одлуку 
	о престанку установе.



	 

Примена 
	других прописа


	 

Члан 30.

На савезне 
	јавне установе сходно се примењују одредбе савезног закона којим се уређује 
	правни положај предузећа, односно закона којим се уређује делатност коју 
	обавља савезна јавна установа, а који се примењује на територији републике 
	чланице на којој се налази седиште савезне јавне установе, ако овим законом 
	није друкчије одређено.



	 

Начин и 
	рокови усклађивања


	 

Члан 31.

Закон о 
	Институту за упоредно право („Службени лист СФРЈ”, бр. 24/74), Закон о 
	Институту за међународну политику и привреду („Службени лист СФРЈ”, бр. 
	11/74), Закон о установи за одржавање поморских пловних путева („Службени 
	лист СФРЈ”, бр. 50/74, 17/81, 3/88 и 46/88), Закон о установи за одржавање 
	унутрашњих пловних путева („Службени лист СФРЈ”, бр. 50/74, 17/81 и 24/88), 
	Закон о Југословенском регистру бродова („Службени лист СФРЈ”, бр. 6/89), 
	Закон о Геомагнетском институту („Службени лист СФРЈ”, бр. 24/74) престају 
	да важе 31. марта 1997. године.



	 

Јавна 
	гласила


	 

Члан 32.

Одлука о 
	преузимању оснивачких права на јавним гласилима („Службени лист СФРЈ”, бр. 
	26/90) престаје да важи 31. марта 1997. године.



	 

Ступање 
	закона на снагу


	 

Члан 33.

Овај закон 
	ступа на снагу осмог дана од дана објављивања у „Службеном листу СРЈ”.