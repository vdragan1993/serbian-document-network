Редакцијски пречишћен текст
 
Ha основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о образовању Комисије за спровођење Националне стратегије реформе правосуђа за период 2013–2018. године

	"Службени гласник РС", бр. 76 од 29. августа 2013,
8 
	од 29. јануара 2014.
 
1. Образује се Комисија за спровођење Националне стратегије реформе правосуђа за период 2013–2018. године (у даљем тексту: Комисија).
2. Чланови Комисије су:
1) Никола Селаковић, министар правде и државне управе; заменик члана др Данило Николић, државни секретар у Министарству правде и државне управе;
2) Драгомир Милојевић, в.ф. председника Врховног касационог суда; заменик члана Јанко Лазаревић, судија Врховног касационог суда;
3) Загорка Доловац, Републички јавни тужилац; заменик члана Гордана Јанићијевић, заменик Републичког јавног тужиоца;
4) Мирољуб Томић, члан Високог савета судства из реда судија; заменик члана Мајда Кршикапа, секретар Високог савета судства;
5) Бранко Стаменковић, посебни тужилац за високотехнолошки криминал, члан Државног већа тужилаца; заменик члана Данијела Синђелић, јавни тужилац у Другом основном јавном тужилаштву у Београду, члан Државног већа тужилаца;
6) Петар Петровић, народни посланик, председник Одбора за правосуђе, 
	државну управу и локалну самоуправу Народне скупштине Републике Србије; 
	заменик члана Ненад Константиновић, народни посланик, члан Одбора за 
	правосуђе, државну управу и локалну самоуправу Народне скупштине Републике 
	Србије;*
7) Љубица Милутиновић, судија Врховног касационог суда, члан Управног одбора Друштва судија Србије; заменик члана Омер Хаџиомеровић, судија Апелационог суда у Београду, заменик председника Друштва судија Србије;
8) др Горан Илић, заменик Републичког јавног тужиоца, председник Удружења јавних тужилаца и заменика јавних тужилаца Србије; заменик члана Радован Лазић, председник Управног одбора Удружења јавних тужилаца и заменика јавних тужилаца Србије;
9) Драгољуб Ђорђевић, адвокат у Београду, председник Адвокатске коморе Србије; заменик члана Зоран Јеврић, адвокат у Београду, потпредседник Адвокатске коморе Србије;
10) Ненад Вујић, директор Правосудне академије; заменик члана Александар Степановић, в.ф. председника Вишег суда у Београду;
11) проф. др Ранко Кеча, редовни професор и декан Правног факултета у Новом Саду; заменик члана проф. др Владан Петров, ванредни професор и продекан Правног факултета у Београду;
12) Драгана Стојков, извршитељ у Београду; заменик члана Даница Чоловић, извршитељ у Крагујевцу;
13) Славица Манојловић, руководилац Групе за систем финансирања плата 
	у Сектору буџета у Министарству финансија; заменик члана Марија Савић, 
	саветник у Сектору буџета у Министарству финансија;*
14) Срђан Мајсторовић, заменик директора Канцеларије за европске интеграције; заменик члана Сања Мрваљевић Нишавић, шеф Одсека за политичке критеријуме и правду, слободу и безбедност у Канцеларији за европске интеграције;
15) Ивана Ћирковић, директор Канцеларије за сарадњу са цивилним друштвом; заменик члана Лазар Ђуровић, саветник за праћење и унапређење правног оквира за развој цивилног друштва у Канцеларији за сарадњу са цивилним друштвом.

	*Службени гласник РС, број 8/2014
3. Комисија се образује у циљу реализације активности предвиђених Националном стрaтегијом реформе правосуђа за период 2013–2018. године и Акционим планом за њено спровођење.
4. Комисија може, у оквиру својих надлежности, образовати посебне радне групе које ће бити задужене за спровођење појединих начела и циљева Националне стрaтегије реформе правосуђа за период 2013–2018. године.
5. Стручне, административно-техничке и друге послове за потребе Комисије обављаће Секретаријат Комисије.
6. Комисија и Секретаријат Комисије могу користити стручну помоћ одговарајућих међународних организација и институција које имају пројекте везане за реформу правосуђа.
7. Комисија доноси пословник о свом раду, у року од месец дана од дана ступања на снагу ове одлуке.
8. Комисија је дужна да о свом раду подноси извештај надлежном одбору Владе сваких 60 дана, а Влади сваких 90 дана.
9. Чланови и заменици чланова Комисије не добијају накнаду за рад у Комисији.
10. Комисија престаје са радом истеком рока предвиђеног за спровођење Националне стратегије реформе правосуђа за период 2013–2018. године.
11. До образовања Секретаријата Комисије, послове из његовог делокруга обављаће Министарство правде и државне управе.
12. Прву седницу Комисије сазива министар правде и државне управе у року од 15 дана од дана ступања на снагу ове одлуке.
13. Ступањем на снагу ове одлуке престаје да важи Одлука о образовању Комисије за реформу правосуђа („Службени гласник PC”, број 53/06).
14. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-7177/2013
У Београду, 25. августа 2013. године
Влада
Председник,
Ивица Дачић, с.р.