На основу члана 40. став 2. Закона о правима пацијената („Службени гласник РС”, број 45/13),
Министар здравља доноси
 
ПРАВИЛНИК
о обрасцу и садржини службене легитимације саветника за заштиту права пацијената
"Службени гласник РС", број 
				71 од 9. августа 2013.
 
Члан 1.
Овим правилником прописује се образац и садржина службене легитимације саветника за заштиту права пацијената (у даљем тексту: службена легитимација).
Члан 2.
Службена легитимација се издаје на Обрасцу бр. 1, који је одштампан уз овај правилник и чини његов саставни део.
Члан 3.
Службена легитимација се израђује на кунздруку мат. 300 грама штампа обострана ферлауф беле боје, димензија 95 x 70 mm, а заштићује се PVC провидним омотом.
Члан 4.
Предња страна службене легитимације у горњем делу на средини садржи Мали грб Републике Србије, испод њега, један испод другог, назив Републике Србије, назив јединице локалнe самоуправе и назив службене легитимације. Испод назива службене легитимације уноси се име и презиме саветника за заштиту права пацијената и његов јединствени матични број грађана, као и регистарски број службене легитимације.
Десно од текста налази се место за фотографију саветника за заштиту права пацијената, величине 28 x 32 mm, преко које је у доњем левом углу утиснут печат јединице локалне самоуправе.
Члан 5.
На полеђини службене легитимације налази се текст о овлашћењу саветника за заштиту права пацијената на основу Закона о правима пацијената („Службени гласник РС”, број 45/13), датум издавања службене легитимације, својеручни потпис саветника за заштиту права пацијената, место за печат и потпис овлашћеног лица у јединици локалне самоуправе.
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-213/2013-01
У Београду, 22. јула 2013. године
Министар, 
проф. др Славица Ђукић Дејановић, с.р.