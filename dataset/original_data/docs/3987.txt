На основу члана 30. став 3. Закона о контроли предмета од драгоцених метала („Службени гласник РС”, број 36/11), 
	
Влада доноси
 
УРЕДБУ 
	
о висини и начину плаћања накнада за извршавање послова у вези са испитивањем и жигосањем предмета од драгоцених метала

"Службени гласник РС, број 50 од 7. јуна 
	2013.
 
Члан 1. 
Овом уредбом утврђује се висина накнада које се плаћају за спровођење испитивања и жигосања предмета од драгоцених метала (у даљем тексту: предмети), вршење хемијских анализа драгоцених метала, легура и предмета, испитивања опреме која служи за испитивање предмета, утврђивања испуњености услова за доношење решења о знаку произвођача, увозника, односно заступника, утврђивања испуњености услова за доношење решења о испитивању и жигосању предмета у пословним просторијама произвођача или увозника, као и за извршавање других послова у вези са испитивањем и жигосањем предмета (у даљем тексту: накнада) које спроводи Дирекција за мере и драгоцене метале (у даљем тексту: Дирекција) у складу са законом којим се уређује контрола предмета од драгоцених метала, као и начин плаћања тих накнада.
Висина накнада за испитивање и жигосање предмета од драгоцених метала из става 1. овог члана, као и шифре тих послова наведени су у Прилогу – Висина накнада за испитивање и жигосање предмета од драгоцених метала, који је одштампан уз ову уредбу и чини њен саставни део.
Члан 2.
Накнаде се уплаћују на одговарајући рачун за уплату јавних прихода буџета Републике Србије. 
	
Члан 3.
Накнада за спровођење испитивања и жигосање предмета умањује се за:
1) 30% ако се предмети испитују и жигошу у пословним просторијама произвођача, или увозника (шифра посла: 311);
2) 10% ако се испитивање врши применом методе узимања узорка и то за предмете из исте серије која није мања од 200 комада (шифра посла: 312);
3) 10% ако произвођач предмета обезбеди помоћно особље за жигосање испитаних предмета (шифра посла: 313).
Накнада се може умањити само по једном основу из става 1. овог члана.
Члан 4. 
Ако је предмет састављен од делова различитих драгоцених метала, накнада за спровођење испитивања и жигосање предмета плаћа се према укупној маси предмета у складу са Прилогом и то за предмет од драгоценог метала чија је маса највише заступљена.
Ако је у предмет уграђен део од драгог камена, бисера или другог материјала који није метал, накнада за спровођење испитивања и жигосања предмета плаћа се према његовој укупној маси.
Сваки започети грам масе сваког појединачног предмета сматра се као цео грам.
Члан 5.
Накнада за утврђивање испуњености услова за доношење решења о знаку произвођача предмета, као и решења о знаку увозника односно заступника износи 6.000 динара (шифра посла: 315).
Члан 6. 
Накнада за утврђивање испуњености услова за доношење решења о испитивању и жигосању предмета у пословним просторијама произвођача или увозника предмета износи 10.000 динара (шифра посла: 316).
Члан 7. 
По радном часу накнада се плаћа за: 
1) вршење хемијске анализе легура и предмета од злата (шифра посла: 301);
2) вршење хемијске анализе легура и предмета од сребра (шифра посла: 302);
3) вршење хемијске анализе легура и предмета од платине (шифра посла: 303);
4) вршење хемијске анализе легура и предмета од паладијума (шифра посла: 310);
5) испитивање златних полуфабриката за зубнопротетичке предмете (шифра посла: 304);
6) испитивање опреме која служи за испитивање предмета (шифра посла: 305);
7) испитивање предмета чија финоћа не испуњава ни најнижу прописану финоћу, као и за испитивање предмета од недрагоцених метала (шифра посла: 306);
8) испитивање предмета чија финоћа не одговара ознаци финоће којом је тај предмет означен (шифра посла: 307);
9) вештачење ради утврђивања финоће предмета која се може потврдити одговарајућим жигосањем, односно да ли је предмет произведен у Републици Србији и уколико јесте утврђивање произвођача (шифра посла: 308).
Уколико се испитивање и жигосање предмета обавља у пословним просторијама произвођача или увозника, по њиховом позиву, време које запослени Дирекције који обавља испитивање и жигосање проведе у чекању да се предмет, односно материјал или опрема за испитивање и жигосање припреме урачунава се у радне часове (шифра посла: 309).
Накнада из ст. 1. и 2. овог члана износи 1.400 динара по започетом радном часу. 
	
Члан 8. 
Уколико се послови у вези са испитивањем и жигосањем предмета врше ван службених просторија Дирекције накнада се повећава за износ средстава за покриће трошкова превоза и дневница на службеном путовању, у складу са прописом којим се уређује накнада трошкова државних службеника за време службеног путовања.
Члан 9.
Накнада за слику државних жигова за означавање степена финоће предмета једнака је вредности једног радног сата (шифра посла: 318).
Члан 10.
Подносиоци захтева са седиштем у иностранству накнаде утврђене овом уредбом плаћају у еврима, у висини динарске противвредности обрачунате по средњем курсу Народне банке Србије на дан плаћања. 
	
Члан 11. 
Даном ступања на снагу ове уредбе престаје да важи Одлука о висини и начину плаћања накнада за покриће трошкова у вези са испитивањем и жигосањем предмета од драгоцених метала („Службени лист СЦГ”, број 3/06 и „Службени гласник РС”, број 109/09).
Члан 12. 
Овај уредба ступа на снагу осмог дана од дана објављивања у „Службеном гласнику Републике Србије”.
 
05 број 110-3827/2013-1
У Београду, 4. јуна 2013. године

Влада
Председник,

Ивица Дачић, с.р.
 
 
ПРИЛОГ
ВИСИНА НАКНАДА ЗА ИСПИТИВАЊЕ И ЖИГОСАЊЕ ПРЕДМЕТА ОД ДРАГОЦЕНИХ МЕТАЛА







износ 
				у динарима

шифра 
				посла



1. Предмети од злата:










1) за сваки појединачни предмет масе мање од 5 g


30


112




2) за сваки појединачни предмет масе од 5 g и преко 5 g за сваки грам масе


13


113




2. Предмети од сребра:










1) за сваки појединачни предмет масе мање од 5 g


10


121




2) за сваки појединачни предмет масе од 5 g до 15 g


13


122




3) за сваки појединачни предмет масе од 15 g и преко 15 g за сваки грам масе


8

123




3. Предмети од платине:










1) за сваки појединачни предмет масе мање од 5 g


6

131




2) за сваки појединачни предмет масе од 5 g и преко 5 g за сваки грам масе


4

132




4. Предмети од паладијума:










1) за сваки појединачни предмет масе мање од 5 g


6

141




2) за сваки појединачни предмет масе од 5 g и преко 5 g за сваки грам масе


4

142