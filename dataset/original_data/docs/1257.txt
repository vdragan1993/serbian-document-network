На
основу члана 37. став 9, члана 38. став 4. и члана 41. став 2. Закона о странцима
(„Службени гласник РС”, број 97/08),
Министар
унутрашњих послова доноси
 
 
ПРАВИЛНИК
о ближим условима за
одобрење сталног настањења и изгледу, садржини и начину уношења одобрења за стално
настањење у страну путну исправу и личну карту за странца и обрасцу изјаве о одрицању
од права на стално настањење
„Службени гласник РС“,
број 59 од 28. јула 2009.
 
 
Члан 1.
Овим
правилником се прописују ближи услови за одобрење сталног настањења и изглед, садржина
и начин уношења одобрења за стално настањење у страну путну исправу и личну карту
за странца, као и образац изјаве о одрицању од права на стално настањење. 
 
Члан 2.
Захтев
за одобрење сталног настањења подноси се лично, организационој јединици Министарства
унутрашњих послова надлежној за послове странаца по месту боравишта странца. 
Изузетно,
уколико се захтева одобрење за стално настањење малолетнику, подносилац  захтева
је један од родитеља, усвојилац или старатељ.
Уз
захтев из става 1. овог члана прилажу се докази о испуњености одговарајућих законских
услова за одобрење сталног настањења, и то: 
1.
путна исправа са одобреним привременим боравком, 
2.
две фотографије, 
3.
уверење о држављанству за брачног друга држављанина Републике Србије,  
4.
извод из матичне књиге венчаних, 
5.
извод из матичне књиге рођених за подносиоца захтева и за децу која су држављани
Републике Србије, 
6.
уверење о завршеном школовању, 
7.
доказ о поседовању средстава за издржавање, 
8.
лекарско уверење, 
9.
доказ о обезбеђеном месту становања.
Овлашћено
службено лице може, по пријему захтева за одобрење сталног настањења у Републици
Србији, од странца затражити и друга усмена обавештења у погледу чињеница наведених
у захтеву. 
 
Члан 3.
Решење
о одобрењу сталног настањења у Републици Србији, односно решење којим се одбија
захтев за одобрење сталног настањења, уручује странцу организациона јединица којој
је захтев поднет. 
 
Члан 4.
Странцу
коме је одобрено стално настањење у путну исправу уноси се налепница.
Образац
налепнице је правоугаоног облика, димензија 105 х 75 mm, израђен од заштићене хартије
на којој доминирају жути и сиви тонови. Натписи су одштампани црном бојом, осим
серијског броја који је одштампан црвеном бојом.
Натписи
су поред српског језика, одштампани и на енглеском језику.
Заштитни
елементи су кинеграм, текст СРБ – невидљив голим оком, који флуоресцира под УВ светлом,
микротекст СРБ.
Образац
налепнице одштампан је уз овај правилник и чини његов саставни део. 
 
Члан 5.
Налепница
из члана 4. овог правилника лепи се на прву слободну страну у путној исправи странца.
У
личну карту за странца која се издаје странцу коме је одобрено стално настањење
у Републици Србији, у рубрику „Борави у Републици Србији као...” уписују се речи
„стално настањени странац”. 
 
Члан 6.
Изјава
о одрицању права на стално настањење даје се на обрасцу беле боје, димензија
297 x 210 mm.
Образац
из става 1. овог члана одштампан је уз овај правилник и чини његов саставни део.

 
Члан 7.
Овај
правилник ступа на снагу наредног дана од дана објављивања у „Службеном гласнику
Републике Србије”.
  
Министар,
Ивица Дачић, с.р.