На основу члана 26. став 5. Закона о заштити и одрживом коришћењу рибљег фонда („Службени гласник РС”, број 128/14),
Министар пољопривреде и заштите животне средине доноси
   
ПРАВИЛНИК
о условима које мора да испуњава материјал за порибљавање
"Службени гласник РС", број 86 од 14. октобра 
				2015.
  
Члан 1.
Овим правилником ближе се прописују услови које мора да испуњава материјал за порибљавање риболовних вода.
Члан 2.
 Материјал за порибљавање риболовних вода, у смислу овог правилника, обухвата: оплођену икру, рибљу млађ свих узрасних категорија, матицу риба произведену у складу са законом, рибу пореклом из транслокације и аутохтоне врсте риба пореклом из увоза.
Члан 3.
Материјал за порибљавање из члана 2. овог правилника мора да испуњава следеће услове:
1) да је здравствено исправан;
2) да је у добром виталном и кондиционом стању;
3) да је уједначене узрасне структуре, осим материјала пореком из транслокације;
4) да је без присуства јединки других врста риба.
Приликом порибљавања риболовне воде врстама риба које су нестале из те воде, материјал којим се порибљава мора да има порекло од матица из дивљих популација које потичу из истог речног слива коме припада и риболовна вода која се порибљава. 
Члан 4.
Овај правилник ступа на снагу осмог дана од дана објављивања у „Службеном гласнику Републике Србије”. 
Број 119-01-24/2015-17
У Београду, 24. септембра 2015. године
Министар, 
проф. др. Снежана Богосављевић Бошковић, с.р.