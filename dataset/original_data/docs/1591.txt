На основу члана 335. став 2. Закона о извршењу
кривичних санкција („Службени гласник РС”, бр. 16/97 и 34/2001),
Министар правде доноси
 
 
ПРАВИЛНИК
о одређивању послова
чије је обављање неспојиво са радом у Управи за извршење
заводских санкција
„Службени
гласник РС“, број 9 од 12.
фебруара 2003.
 
 
Члан 1.
Овим правилником одређују се послови чије је обављање
неспојиво са радом постављених и запослених лица у Управи за извршење заводских
санкција (у даљем тексту: Управа).
 
Члан 2.
Постављена и запослена лица у Управи не могу:
1) бити оснивачи, акционари или чланови једночланог
друштва или оснивачи друштва лица;
2) обављати делатност слободне професије уређене
посебним прописима или самостално обављати делатност у смислу закона којим се
уређују услови и начин обављања делатности приватних предузетника;
3) обављати послове физичко-техничког обезбеђивања
лица, имовине, објеката, ствари у транспорту и јавних скупова;
4) обављати послове по основу уговора о привременим и
повременим пословима и уговора о делу.
 
Члан 3.
Изузетно од одредбе члана 2. тачка 4) овог правилника,
поједине послове постављена лица могу обављати по одобрењу министра правде,
запослени у седишту Управе по одобрењу директора Управе, а запослени у заводима
по одобрењу управника завода уз претходну сагласност директора Управе.
Постављена и запослена лица податке прикупљене на раду
у Управи могу објављивати само уз сагласност директора Управе.
 
Члан 4.
Овај правилник ступа на снагу осмог дана од дана
објављивања у „Службеном гласнику Републике Србије”.
 
Број 110-00-202/2002-08
У Београду, 1. фебруара
2003. године
Министар,
др 
Владан Батић, с.р.