На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
ОДЛУКУ
о образовању Сталне координационе групе за надзор над спровођењем Националне стратегије за борбу против прања новца и финансирања тероризма
"Службени гласник РС", број 37 од 24. априла 
				2015.
 
1. Образује се Стална координациона група за надзор над спровођењем Националне стратегије за борбу против прања новца и финансирања тероризма (у даљем тексту: Стална координациона група).
2. Задаци Сталне координационе групе су: 
– предлагање мера надлежним органима за унапређење система за борбу против прања новца и финансирања тероризма;
– побољшање сарадње и размене информација између надлежних органа;
– надзор над применом Националне стратегије за борбу против прања новца и финансирања тероризма; 
– утврђивање методологије и спровођење националне процене ризика од прања новца и финансирања тероризма;
– координација спровођења мера прописаних Националном стратегијом за борбу против прања новца и финансирања тероризма.
3. У Сталну координациону групу именују се: 
1) за председника:
– Милован Филимоновић, државни секретар у Министарству финансија; 
2) за потпредседнике:
– Радомир Илић, државни секретар у Министарству правде;
– Милосав Миличковић, државни секретар у Министарству унутрашњих послова;
– Милован Миловановић, вршилац дужности директора Управе за спречавање прања новца у Министарству финансија; 
3) за чланове: 
– Милан Бојковић, заменик Републичког јавног тужиоца; 
– Невенка Важић, судија Врховног касационог суда; 
– Драган Тешановић, полицијски службеник Управе криминалистичке полиције, Дирекција полиције, Министарство унутрашњих послова;
– Зоран Шашић, полицијски службеник Управе криминалистичке полиције, Дирекција полиције, Министарство унутрашњих послова;
– Силвија Дуванчић Гујаничић, директор Одељења за специјалну контролу у Сектору за контролу пословања банака, Народна банка Србије; 
– Душан Алексић, виши супервизор за непосредну контролу банака, Одељење за специјалну контролу у Сектору за контролу пословања банака, Народна банка Србије;
– мр Андреј Пак, самостални стручни сарадник за мере надзора, Одељење за правна питања у Сектору за надзор над обављањем делатности осигурања, Народна банка Србије;
– Ивана Бонџић, супервизор добровољних пензијских фондова у Одељењу за надзор над делатношћу добровољних пензијских фондова, Народна банка Србије; 
– др Коста Сандић, заменик генералног директора Сектора за контролу пословања банака, Народна банка Србије;
– Горан Купрешанин, инспектор у Комисији за хартије од вредности; 
– Мирјана Вељовић, шеф Одсека за контролу промета, Одељење за општи надзор, Министарство трговине, туризма и телекомуникација; 
– Јасмина Роскић, начелник Одељења за међународне уговоре, концесије и јавно-приватно партнерство и спољну трговину контролисаном робом, Министарство трговине, туризма и телекомуникација; 
– Зоран Брајовић, самостални инспектор Пореске полиције, Сектор пореске полиције у Пореској управи, Министарство финансија; 
– Аурора Младеновић, координатор у Сектору за мењачке и девизне послове и игре на срећу у Пореској управи, Министарство финансија; 
– Бранка Кнежевић, начелник Одељења за царинске истраге у Управи царина, Министарство финансија;
– Драгомир Трнинић, помоћник директора за оперативе послове, Агенција за борбу против корупције;
– Јасмина Стевановић, виши саветник у Одељењу за контролу имовине функционера, Агенција за борбу против корупције;
– Горан Батак, самостални саветник у Сектору за приватизацију и стечај, Министарство привреде;
– Јелена Деретић, државни службеник у Министарству правде;
– Сања Вујачић, државни службеник у Министарству правде;
– Бранислав Божић, Безбедносно-информативна агенција;
– Мајор Небојша Ловрић, Министарство одбране;
– Марко Недељковић, војни службеник у Министарству одбране;
– Марина Ђукић, помоћник регистратора за бонитет и анализе у Регистру финансијских извештаја, Агенција за привредне регистре;
– Jелена Чукић Матић, министар саветник у Одељењу за Уједињене нације, Министарство спољних послова; 
– Милунка Милановић, начелник Одељења за међународну сарадњу и правне послове у Управи за спречавање прања новца, Министарство финансија. 
4. У раду Сталне координационе групе могу учествовати представници других надлежних органа и организација, као и стручњаци из различитих области ради давања стручних мишљења у вези са појединим питањима из надлежности Сталне координационе групе.
5. Стална координациона група је дужна да о свом раду подноси Влади следеће извештаје: 
– о спровођењу активности утврђених Акционим планом за спровођење Националне стратегије за борбу против прања новца и финансирања тероризма;
– о анализи ефеката донетих или планираних прописа који могу бити од утицаја на систем за борбу против прања новца;
– о националној процени ризика од прања новца и финансирања тероризма.
6. Стална координациона група донеће пословник о свом раду у року од 60 дана од дана ступања на снагу ове одлуке.
7. Техничке и друге услове за рад Сталне координационе групе обезбеђује Министарство финансија.
8. Стручне и административно-техничке послове за потребе Сталне координационе групе обавља Управа за спречавање прања новца, Министарство финансија.
9. Даном ступања на снагу ове одлуке престаје да важи Одлука о образовању Сталне координационе групе за надзор над спровођењем Националне стратегије за борбу против прања новца и финансирања тероризма („Службени гласник РС”, број 26/09). 
10. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-4321/2015 
У Београду, 23. априла 2015. године
Влада
Председник,
Александар Вучић, с.р.