ЗАКОН

о 
одлагању враћања дела кредита из примарне емисије

„Службени
лист СФРЈ”, број 33 од 2. 
јуна 1989.

 

Члан
1.

Овим законом уређује
се одлагање враћања дела кредита из примарне емисије које су банке користиле
код народних банака република и народних банака аутономних покрајина, на основу
кредита датих организацијама удруженог рада (у даљем тексту: корисници кредита)
за кредитирање друштвено организоване производње кукуруза, шећерне репе,
уљарица (сунцокрет и соја) и дувана у току 1988. године.

 

Члан
2.

Банке из члана 1.
овог закона одложиће враћање дела кредита из примарне емисије корисницима
кредита који су преко тих банака користили кредите за производњу производа из
члана 1. овог закона у складу са Одлуком о условима коришћења примарне емисије
у 1988. години („Службени лист СФРЈ”, бр. 19/88, 22/88, 35/88, 37/88, 41/88,
43/88, 55/88 и 60/88), а чији су приноси умањени у односу на планирани обим
производње због штете проузроковане дуготрајном сушом у 1988. години.

Банке из члана 1.
овог закона одложиће враћање дела кредита из примарне емисије корисницима
кредита до висине насталих штета, а највише до 37% за кукуруз, 26% за шећерну
репу, 24% за уљарице и 27% за дуван.

 

Члан
3.

Народне банке
република и народне банке аутономних покрајина одложиће враћање дела кредита из
примарне емисије банкама из члана 1. овог закона под условом да су те банке
корисницима кредита одложиле враћање дела кредита у складу са овим законом.

 

Члан
4.

Банке из члана 1.
овог закона дужне су да, приликом подношења захтева за одлагање враћања дела
кредита из примарне емисије из члана 1. овог закона, поднесу надлежној народној
банци републике, односно надлежној народној банци аутономне покрајине закључене
уговоре са корисницима кредита о одлагању враћања дела кредита из примарне
емисије коришћених у току 1988. године за производњу производа из члана 1. овог
закона.

 

Члан
5.

Основице на коју се
примењују проценти из члана 2. став 2. овог закона је највиши износ
књиговодственог стања кредита из примарне емисије које су преко банака
користили корисници кредита у 1988. години за производњу производа из члана 1.
овог закона.

 

Члан
6.

Кредити из члана 2.
овог закона вратиће се у две једнаке рате, које доспевају за враћање 31. децембра
1989. године и 30. јуна 1990. године.

 

Члан
7.

Камата на кредите из
члана 2. овог закона обрачунава се по каматним стопама утврђеним прописом из
члана 22. Закона о Народној банци Југославије и јединственом монетарном
пословању народних банака република и народних банака аутономних покрајина
(„Службени лист СФРЈ”, бр. 49/76, 41/81, 26/84 и 71/86), у периоду коришћења
кредита из члана 1. овог закона.

 

Члан
8.

Овај закон ступа на
снагу осмог дана од дана објављивања у „Службеном листу СФРЈ”.