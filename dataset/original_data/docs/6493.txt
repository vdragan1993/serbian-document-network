На основу члана 56. став 6. Закона о безбедности и интероперабилности железнице („Службени гласник РС”, бр. 104/13, 66/15 – др. закон и 92/15), 
Директор Дирекције за железнице, уз сагласност министарства надлежног за финансије, доноси
 
ПРАВИЛНИК
о висини таксе за издавање сертификата за одржавање горњег и доњег строја железничких пруга
"Службени гласник РС", број 24 од 8. марта 2016.
 
Члан 1.
Овим правилником утврђује се висина таксе за издавање сертификата о испуњености услова које управљач и други привредни субјекти који врше одржавање горњег и доњег строја железничких пруга морају испуњавати за вршење тих послова.
Члан 2.
Висина таксе за издавање сертификата из члана 1. овог правилника износи 89.500,00 динара.
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.
Број 340-118-3/2016
У Београду, 3. марта 2016. године
Директор, 
мр Петар Одоровић, с.р.