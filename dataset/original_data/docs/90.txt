На основу члана 73.
Устава Републике Србије и члана 81. Пословника Народне скупштине Републике
Србије,

Народна скупштина
Републике Србије, на Седмој седници Ванредног заседања, 24. јула 1991. године,
донела је

 

 

ПРЕПОРУКУ


за уклањање из назива градова, тргова, улица, просветних и културних установа – 
имена личности, које су одговорне за пљачку привреде 

Србије, пресељењем њених 
фабрика и вишедеценијском економском политиком на штету 

Србије, као и враћање 
имена знаменитих личности у историји српског народа

„Службени
гласник РС”, број 48 од 5. 
августа 1991.

 

 

I

 

Народна скупштина
Републике Србије препоручује Скупштини града Београда и скупштинама општина да
покрену иницијативе за уклањање из назива градова, тргова, улица, просветних и
културних установа – имена личности, које су одговорне за пљачку привреде
Србије, пресељењем њених фабрика и вишедеценијском економском политиком на
штету Србије, за опраштање агресорским силама надокнаде за ратну штету коју су
причиниле Србији, за огромне неправде учињене целом српском народу, а посебно
за разбијање Србије, у другој половини шездесетих година, што је имало за
последицу, уз остала зла, насилну албанизацију Косова и Метохије, безмерна страдања
косметских Срба и Црногораца услед терора шиптарских сецесиониста.

Народна скупштина
Републике Србије препоручује да се портрети и бисте тих личности уклоне са свих
јавних места.

Народна скупштина
Републике Србије препоручује Скупштини града Београда и скупштинама општина да
врате називима тргова, улица, просветних и културних установа – имена
знаменитих личности у историји Србије и српског народа, која су своједобно
неоправдано уклоњена, као и имена иностраних личности такође неоправдано уклоњених,
које су биле осведочени пријатељи Србије и српског народа.

 

II

 

Ову препоруку
објавити у „Службеном гласнику Републике Србије”.

  

РС број 263

У Беогрдау, 24. јула 1991. године

Народна скупштина Републике Србије

Потпредедник,

др Боривоје Петровић, с. р.