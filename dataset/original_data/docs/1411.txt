Редакцијски пречишћен текст
 
 
 

На основу
	

	члана 
	99. тачка 
	4. Устава Савезне Републике Југославије, ради извршавања 
	Закона о поступку за упис у судски регистар (“Службени 
	лист СРЈ” бр. 80/94) , Савезна влада доноси
 
 

УРЕДБУ

о упису у 
	судски регистар

 "Службени 
	лист СРЈ", бр. 

	1 
	од 
	3. јануара 
	1997,
	

	5 
	од 
	31. јануара 
	1997 
	- исправка, 

	13 
	од 8. 
	марта 
	2002. и "Службени гласник РС", број 55 од 21. маја 2004 - 
	др. закон

 
 


	НАПОМЕНА ИЗДАВАЧА: Уредба се од 31. децембра 2004. године не примењује на 
	регистрацију привредних субјеката (види члан 88. Закона о регистрацији 
	привредних субјеката - 55/2004-35)

	 

	 

I ОСНОВНЕ 
	ОДРЕДБЕ

 

Члан 1

Овом уредбом 
	ближе се уређује упис у судски регистар предузећа, банака и других 
	финансијских организација, берзи и берзанских посредника, организација за 
	осигурање, задруга и других субјеката одређених савезним законом (у даљем 
	тексту: субјект уписа).

На упис 
	установе или другог правног лица чији је упис у судски регистар одређен 
	законом сходно се примењују одредбе ове уредбе.

 

Члан 2

У судски 
	регистар уписује се оснивање, организовање, повезивање и престанак субјекта 
	уписа, као и статусне промене и промене облика организовања тог субјекта.

У судски 
	регистар уписују се подаци о субјектима уписа који су од значаја за правни 
	промет, и то: фирма и скраћена ознака фирме, матични број, седиште, 
	делатност, односно послови, облик субјекта уписа, оснивачки улози и основни 
	капитал (уписани и уплаћени), овлашћења у правном промету и одговорност за 
	обавезе субјекта уписа, одговорност субјекта уписа за обавезе других 
	субјеката уписа у правном промету, имена лица овлашћених за заступање и 
	границе њихових овлашћења, назив и место пословања делова субјекта уписа, 
	фирма односно назив и седиште са ознаком регистра и бројем регистарског 
	уписа оснивача, односно име и адреса са личним бројем и бројем личне карте 
	оснивача, број и датум акта о оснивању, као и други подаци одређени законом.

У судски 
	регистар уписују се и промене података из става 2 овог члана.

 

Члан 3

Делатност се 
	уписује у судски регистар према савезном закону којим се уређује 
	класификација делатности.

Ако 
	делатност није предвиђена законом из става 1 овог члана, суд ће одлучити о 
	упису узимајући у обзир одредбе аката субјекта уписа.

 

Члан 4

Пријава за 
	упис у судски регистар садржи податке из члана 2 став 2 ове уредбе, зависно 
	од предмета уписа.

Уз пријаву 
	за упис у судски регистар прилажу се исправе и докази предвиђени законом и 
	овом уредбом.

 

Члан 5

Ако је 
	законом или актом о оснивању у складу са законом прописано давање дозволе, 
	сагласности, одобрења, уверења, овлашћења, потврде или других одговарајућих 
	аката, уз пријаву за упис у судски регистар прилажу се и те исправе.

 

Члан 6


	Ако је оснивач субјекта уписа страно правно лице, уз пријаву за упис у 
	судски регистар оснивања субјекта уписа подноси се и доказ да је страно 
	правно лице уписано у одговарајући регистар државе чију припадност има.*


	Ако је оснивач субјекта уписа страно физичко лице, уз пријаву за упис 
	оснивања субјекта уписа подноси се исправа којом се утврђује његов 
	идентитет. Страно физичко лице које је стално настањено у Савезној Републици 
	Југославији подноси и потврду о пребивалишту, а страно физичко лице које 
	привремено борави у Савезној Републици Југославији и потврду о боравишту. 
	Ове потврде не могу бити старије од 30 дана.*


	Ако је оснивач субјекта уписа субјект уписа уписан код другог регистарског 
	суда, односно у регистар код другог надлежног органа, уз пријаву за упис 
	оснивања субјекта уписа подноси се извод из судског регистра, односно извод 
	из регистра који се води код другог надлежног органа за тог оснивача.*


	Ако је оснивач субјекта уписа југословенски држављанин, уз пријаву за упис 
	оснивања субјекта уписа подноси се фотокопија личне карте и потврда о 
	пребивалишту, а ако оснивач субјекта уписа нема пребивалиште у Савезној 
	Републици Југославији - потврда о боравишту. Ове потврде не могу бити 
	старије од 30 дана.*


	Исправе из ст. 1. до 4. овог 
	члана подносе се, по потреби, и уз друге пријаве за упис у судски регистар.*

 


	*Службани лист СРЈ, број 13/2002

	 

Члан 7

Уз пријаву 
	за упис оснивања, односно организовања субјекта уписа подноси се доказ о 
	основу коришћења пословног простора у коме је седиште субјекта уписа.

 

Члан 8

Судски 
	регистар састоји се из регистарских уложака који имају регистарске листове.

Уз судски 
	регистар воде се збирке исправа и друге помоћне књиге и евиденције.

Судски 
	регистар, помоћне књиге и евиденције воде се ажурно, а могу се обрађивати 
	комјутером применом јединствених стандарда.

 

II 
	ПРИЈАВЕ ЗА УПИС У СУДСКИ РЕГИСТАР

 

А. ПРИЈАВА 
	ЗА УПИС У СУДСКИ РЕГИСТАР ОСНИВАЊА ПРЕДУЗЕЋА

 

1. 
	Пријава за упис у судски регистар оснивања акционарског друштва

 

Члан 9

Уз пријаву 
	за упис у судски регистар симултаног (истовременог) оснивања акционарског 
	друштва прилажу се:

1) уговор о 
	оснивању друштва, са овереним потписима оснивача;

2) статут 
	друштва;

3) извештај 
	банке о депонованим новчаним улозима на привремени рачун;

4) извештај 
	оснивача о улозима у стварима и правима, са проценом вредности тих улога 
	коју је извршио овлашћени процењивач, односно оснивач, билансом предузећа 
	које се као улог уноси у друштво за две последње пословне године и доказима 
	о стављању ствари и права на располагање друштву у складу са уговором о 
	оснивању друштва;

5) одлука о 
	именовању заступника друштва ако заступник није одређен оснивачким актом;

6) оверен 
	потпис лица овлашћеног за заступање.

 

Члан 10

Уз пријаву 
	за упис у судски регистар сукцесивног (постепеног) оснивања акционарског 
	друштва прилажу се:

1) уговор о 
	оснивању друштва са овереним потписима оснивача;

2) доказ о 
	објављивању и садржина јавног позива за упис и уплату акција (проспект), са 
	одобрењем проспекта од стране надлежног савезног органа;

3) записник 
	са оснивачке скупштине, са списком учесника и доказима о сазивању скупштине;

4) статут 
	друштва;

5) извештај 
	банке о уписаним акцијама и извештај о депонованим новчаним улозима на 
	привремени рачун;

6) извештај 
	оснивача о улозима у стварима и правима, са проценом вредности тих улога 
	коју је извршио овлашћени процењивач, односно оснивач, билансом предузећа 
	које се као улог уноси у друштво за две последње пословне године и доказима 
	о стављању ствари и права на располагање друштву у складу са уговором о 
	оснивању друштва;

7) одлука о 
	именовању заступника друштва ако заступник није одређен оснивачким актом;

8) оверен 
	потпис лица овлашћеног за заступање.

 

Члан 11

Уз пријаву 
	за упис у судски регистар оснивања једночланог акционарског друштва прилажу 
	се:

1) одлука о 
	оснивању друштва, са овереним потписом оснивача;

2) статут 
	друштва;

3) извештај 
	банке о депонованом новчаном улогу на привремени рачун;

4) извештај 
	оснивача о улогу у стварима и правима, са проценом вредности тих улога коју 
	је извршио овлашћени процењивач, односно оснивач и доказима о стављању 
	ствари и права на располагање друштву у складу са одлуком о оснивању 
	друштва;

5) доказ о 
	средствима обезбеђења за неуплаћени износ новчаног дела оснивачког улога, 
	односно за вредност неунесеног неновчаног улога;

6) одлука о 
	именовању заступника друштва, ако је одлуком о оснивању одређено да власник 
	не обавља послове директора друштва;

7) оверен 
	потпис лица овлашћеног за заступање.

 

2. 
	Пријава за упис у судски регистар оснивања друштва с ограниченом 
	одговорношћу

 

Члан 12

Уз пријаву 
	за упис у судски регистар оснивања друштва с ограниченом одговорношћу 
	прилажу се:

1) уговор о 
	оснивању друштва, са овереним потписима уговарача;

2) статут 
	друштва;

3) извештај 
	банке о депонованим новчаним улозима на привремени рачун;

4) извештај 
	оснивача о улозима у стварима и правима са проценом вредности тих улога коју 
	је извршио овлашћени процењивач, односно оснивач и доказима о стављању 
	ствари и права на располагање друштву у складу са уговором о оснивању 
	друштва;

5) одлука о 
	именовању заступника друштва ако заступник није одређен оснивачким актом;

6) оверен 
	потпис лица овлашћеног за заступање.

 

Члан 13

Уз пријаву 
	за упис у судски регистар оснивања једночланог друштва с ограниченом 
	одговорношћу прилажу се:

1) одлука о 
	оснивању друштва, са овереним потписом оснивача;

2) извештај 
	банке о депонованом новчаном улогу на привремени рачун;

3) извештај 
	оснивача о улогу у стварима и правима, са проценом вредности тог улога коју 
	је извршио овлашћени процењивач, односно оснивача и доказима о стављању 
	ствари и права на располагање друштву у складу са одлуком о оснивању 
	друштва;

4) доказ о 
	средствима обезбеђења за неуплаћени износ новчаног дела оснивачког улога, 
	односно за вредност неунесеног неновчаног улога;

5) одлука о 
	именовању заступника друштва ако је одлуком о оснивању одређено да власник 
	не обавља послове директора друштва;

6) оверен 
	потпис лица овлашћеног за заступање.

 

3. 
	Пријава за упис у судски регистар оснивања ортачког друштва

 

Члан 14

Уз пријаву 
	за упис у судски регистар оснивања ортачког друштва прилажу се:

1) уговор о 
	оснивању друштва, са овереним потписима уговарача;

2) потврда 
	банке о уплати новчаног улога на привремени рачун, односно доказ о томе да 
	су ствари и права стављене на располагање друштву, ако је уговором о 
	оснивању предвиђено да се новчани улог уплаћује, односно улог у стварима и 
	правима ставља на располагање друштву пре уписа оснивања друштва у судски 
	регистар;

3) оверен 
	потпис лица овлашћеног за заступање.

 

4. 
	Пријава за упис у судски регистар оснивања командитног друштва

 

Члан 15

Уз пријаву 
	за упис у судски регистар оснивања командитног друштва прилажу се:

1) уговор о 
	оснивању друштва, са овереним потписима уговарача;

2) процена 
	овлашћеног процењивача, односно оснивача вредности неновчаног улога 
	командитора;

3) потврда 
	банке о уплати новчаног улога командитора на привремени рачун, односно доказ 
	да је командитор ствари и права ставио на располагање друштву у складу са 
	уговором о оснивању;

4) потврда 
	банке о уплати новчаног улога комплементара, односно доказ да је 
	комплементар ставио ствари и права на располагање друштву ако је уговором о 
	оснивању предвиђено да је комплементар дужан да то учини пре уписа друштва у 
	судски регистар;

5) оверен 
	потпис лица овлашћеног за заступање.

 

5. 
	Пријава за упис у судски регистар оснивања јавног предузећа

 

Члан 16

Уз пријаву 
	за упис у судски регистар оснивања јавног предузећа прилажу се:

1) акт 
	надлежног државног органа, односно органа јединице локалне самоуправе о 
	оснивању предузећа;

2) потврда о 
	преносу новчаних средстава за оснивање и почетак рада предузећа на 
	привремени рачун, односно потврда оснивача о предаји ствари, са пописом и 
	проценом;

3) статут 
	предузећа;

4) одлука о 
	именовању заступника предузећа ако заступник није одређен оснивачким актом;

5) оверен 
	потпис лица овлашћеног за заступање;

6) друге 
	исправе утврђене законом којим се уређују услови и начин обављања делатности 
	од општег интереса.

 

Члан 17

Уз пријаву 
	за упис у судски регистар делатности од општег интереса које обавља 
	предузеће, део предузећа и предузетник прилажу се и исправе из члана 16 
	тачка 6 ове уредбе.

 

Б. ПРИЈАВА 
	ЗА УПИС У СУДСКИ РЕГИСТАР ДРУШТВЕНОГ ПРЕДУЗЕЋА

 

1. 
	Пријава за упис у судски регистар оснивања друштвеног предузећа

 

Члан 18

Уз пријаву 
	за упис у судски регистар оснивања друштвеног предузећа прилажу се:

1) одлука, 
	односно уговор о оснивању предузећа;

2) доказ о 
	висини друштвеног капитала предузећа;

3) доказ да 
	је друштвени капитал подељен у обрачунске акције, односно уделе одређене 
	номиналне вредности;

4) статут 
	предузећа;

5) одлука о 
	именовању заступника предузећа;

6) оверен 
	потпис лица овлашћеног за заступање.

 

2. 
	Пријава за упис у судски регистар организовања друштвеног предузећа

 

Члан 19

Уз пријаву 
	за упис у судски регистар организовања друштвеног предузећа у законом 
	предвиђеним случајевима (спајањем или поделом, поништењем својинске 
	трансформације, раскидом уговора о преносу друштвеног капитала на холдинг 
	без накнаде, откупом акција од акционара и др.) прилажу се:

1) акт на 
	коме се заснива организовање предузећа (одлука надлежног органа предузећа, 
	уговор, решење, односно пресуда надлежног органа, и др.);

2) доказ о 
	висини друштвеног капитала предузећа;

3) доказ да 
	је друштвени капитал подељен у обрачунске акције, односно уделе одређене 
	номиналне вредности;

4) статут 
	предузећа;

5) одлука о 
	именовању заступника предузећа ако се заступник мења;

6) оверен 
	потпис лица овлашћеног за заступање ако се заступник мења.

 

3. 
	Пријава за упис у судски регистар промене власништва друштвеног капитала

 

Члан 20

Ако 
	друштвено предузеће донесе одлуку о промени власништва друштвеног капитала, 
	подноси пријаву за упис у судски регистар, уз коју се, зависно од модела 
	промене и облика организовања, прилажу:

1) одлука о 
	промени власништва друштвеног капитала;

2) потврда 
	надлежне организације о утврђеној вредности друштвеног капитала;

3) одлука о 
	издавању акција или удела, односно продаји целине или дела предузећа;

4) доказ о 
	упису и уплати акција или удела сагласно одлуци из тачке 3 овог члана, 
	односно о продаји целине или дела предузећа;

5) уговор о 
	претварању улагања и потраживања у трајни улог;

6) статут 
	друштва;

7) одлука о 
	именовању заступника друштва ако се заступник мења;

8) оверен 
	потпис лица овлашћеног за заступање ако се заступник мења;

9) друге 
	исправе у складу са законом.

 

В. ПРИЈАВА 
	ЗА УПИС У СУДСКИ РЕГИСТАР ДЕЛА ПРЕДУЗЕЋА

 

Члан 21

Уз пријаву 
	за упис у судски регистар дела предузећа прилажу се:

1) оснивачки 
	акт или статут, односно измене акта или статута којима се утврђују овлашћења 
	дела предузећа у правном промету;

2) одлука 
	надлежног органа о називу, месту пословања, пословима и лицу овлашћеном за 
	заступање дела предузећа;

3) оверен 
	потпис лица овлашћеног за заступање.

 

Члан 22

Уз пријаву 
	за упис у судски регистар брисања дела предузећа прилаже се одлука о 
	престанку тог дела.

 

Г. ПРИЈАВА 
	ЗА УПИС У СУДСКИ РЕГИСТАР ОСНИВАЊА ПОСЛОВНОГ УДРУЖЕЊА

 

Члан 23

Уз пријаву 
	за упис у судски регистар оснивања пословног удружења прилажу се:

1) уговор о 
	оснивању, са овереним потписима оснивача;

2) доказ о 
	уплати износа основног капитала и доказ о стављању ствари и права на 
	располагање удружењу у складу са уговором о оснивању;

3) одлука о 
	именовању заступника пословног удружења;

4) оверен 
	потпис лица овлашћеног за заступање.

 

Д. ПРИЈАВА 
	ЗА УПИС У СУДСКИ РЕГИСТАР ПРЕДУЗЕТНИКА

 

Члан 24

За упис у 
	судски регистар предузетника прилажу се:

1) пријава 
	предузетника у писменом облику;

2) оверен 
	потпис лица овлашћеног за заступање;

3) доказ о 
	основу коришћења пословног простора у коме је седиште предузетника;

4) друге 
	исправе прописане законом.

 

Ђ. ПРИЈАВА 
	ЗА УПИС У СУДСКИ РЕГИСТАР ПОВЕЋАЊА, ОДНОСНО СМАЊЕЊА ОСНОВНОГ КАПИТАЛА И 
	ПРОМЕНЕ ЧЛАНА ПРИВРЕДНОГ ДРУШТВА

 

1. 
	Пријава за упис у судски регистар повећања основног капитала акционарског 
	друштва

 

Члан 25

Уз пријаву 
	за упис у судски регистар одлуке о повећању основног капитала акционарског 
	друштва по основу нових улога прилаже се одлука скупштине акционара о 
	повећању основног капитала, а по потреби и сагласност акционара оне класе 
	акција чија се утврђена права мењају повећањем основног капитала, потврда 
	банке да је номинална вредност свих раније уписаних акција у целини 
	уплаћена, односно извештај овлашћеног процењивача о процени улога у стварима 
	и правима.

Уз пријаву 
	за упис повећања основног капитала насталог спровођењем одлуке из става 1 
	овог члана прилажу се:

1) доказ о 
	објављивању и садржина јавног позива за упис и уплату акција (проспект), са 
	одобрењем проспекта од стране надлежног савезног органа;

2) извештај 
	банке о уписаним и уплаћеним акцијама;

3) 
	сагласност надлежног савезног органа за стицање значајног или већинског 
	учешча капитала у капиталу друштва.

 

Члан 26

Уз пријаву 
	за упис у судски регистар одлуке о условном повећању основног капитала 
	акционарског друштва прилаже се одлука скупштине о условном повећању 
	капитала и потврда банке о величини основног капитала друштва који постоји у 
	време доношења те одлуке.

Уз пријаву 
	за упис укупног износа за који су издате акције у претходној пословној 
	години по основу одлуке о условном повећању капитала прилаже се извештај 
	банке о уписаним и уплаћеним акцијама и изјава директора да су акције издате 
	за намене одређене у тој одлуци.

 

Члан 27

Уз пријаву 
	за упис у судски регистар одлуке о повећању основног капитала акционарског 
	друштва по основу овлашћеног капитала прилаже се одлука управе друштва о 
	повећању основног капитала, извод из статута или одлука скупштине којом је 
	управа овлашћена за доношење такве одлуке и доказ о износу основног капитала 
	који је постојао у време давања овлашћења.

Уз пријаву 
	за упис повећања основног капитала насталог спровођењем одлуке из става 1 
	овог члана прилаже се потврда банке о уписаним и уплаћеним акцијама, а 
	исправе из члана 25 став 2 тач. 1 и 3 ове уредбе - ако то произлази из 
	одлуке о повећању основног капитала.

 

Члан 28

Уз пријаву 
	за упис у судски регистар повећања основног капитала акционарског друштва из 
	резерви акционарског друштва (претварањем резерви и нераспоређене добити у 
	основни капитал) прилажу се:

1) одлука 
	скупштине акционара о повећању основног капитала;

2) биланс 
	стања на основу кога је донесена одлука о повећању основног капитала, са 
	мишљењем ревизора;

3) годишњи 
	обрачун друштва за протеклу пословну годину;

4) потврда 
	управе да од дана усвајања биланса до дана подношења пријаве није дошло до 
	смањења имовине друштва које би спречавало повећање основног капитала, 
	односно до повреде права акционара.

 

Члан 29

На пријаву 
	за упис повећања основног капитала једночланог акционарског друштва сходно 
	се примењују одредбе чл. 25 до 28 ове уредбе.

 

Члан 30

Уз пријаву 
	за упис у судски регистар одлуке о издавању заменљивих и партиципативних 
	обвезница прилаже се одлука скупштине или одлука управе друштва о издавању 
	тих обвезница, са овлашћењем скупштине за доношење те одлуке.

 

2. 
	Пријава за упис у судски регистар смањења основног капитала акционарског 
	друштва

 

Члан 31

Уз пријаву 
	за упис у судски регистар одлуке о смањењу основног капитала акционарског 
	друштва прилажу се одлука скупштине акционара о смањењу основног капитала и 
	сагласност акционара оне класе акција чија се утврђена права мењају смањењем 
	основног капитала.

Уз пријаву 
	за упис смањења основног капитала насталог спровођењем одлуке из става 1 
	овог члана прилажу се:

1) доказ о 
	објављивању одлуке о смањењу основног капитала са позивом повериоцима да 
	пријаве своја потраживања у складу са законом;

2) доказ о 
	исплати доспелих или обезбеђењу недоспелих потраживања која су повериоци 
	пријавили у прописаном року, односно потврда надлежног органа предузећа да 
	повериоци нису поднели такве захтеве у том року;

3) доказ о 
	позивању акционара на подношење акција ради спајања или промене номиналне 
	вредности у складу са законом;

4) доказ о 
	извршеном поништавању акција, односно оглашавању акција неважећим.

 

Члан 32

На пријаву 
	за упис у судски регистар одлуке о поједностављеном смањењу основног 
	капитала акционарског друштва или одлуке о повлачењу акција на терет 
	основног капитала, као и пријаву за упис смањења основног капитала насталог 
	спровођењем те одлуке сходно се примењују одредбе члана 31 ове уредбе.

 

3. 
	Пријава за упис у судски регистар повећања, односно смањења основног 
	капитала друштва с ограниченом одговорношћу

 

Члан 33

Уз пријаву 
	за упис у судски регистар повећања основног капитала друштва с ограниченом 
	одговорношћу подносе се одлука о повећању основног капитала и измене уговора 
	о оснивању друштва, односно статута друштва, донесене у складу са статутом 
	друштва.

Уз пријаву 
	за упис повећања основног капитала друштва с ограниченом одговорношћу 
	насталог спровођењем одлуке из става 1 овог члана прилаже се потврда банке о 
	уплати улога, односно доказ о уношењу нових улога сагласно тој одлуци, а по 
	потреби, и сагласност надлежног савезног органа за стицање значајног или 
	већинског учешћа капитала.

 

Члан 34

На пријаву 
	за упис у судски регистар смањења основног капитала друштва с ограниченом 
	одговорношћу сходно се примењују одредбе члана 33 и члана 31 став 2 тач. 1 и 
	2 ове уредбе.

 

4. 
	Пријава за упис у судски регистар преосталог уписаног новчаног дела основног 
	капитала

 

Члан 35

Уз пријаву 
	за упис у судски регистар уплате преосталог уписаног новчаног дела основног 
	капитала акционарског друштва и друштва с ограниченом одговорношћу подноси 
	се потврда банке о извршеној уплати.

 

5. 
	Пријава за упис у судски регистар приступања новог члана, односно престанка 
	чланства у привредним друштвима

 

Члан 36

Уз пријаву 
	за упис у судски регистар приступања новог члана ортачког друштва прилажу се 
	измене уговора о оснивању.

Уз пријаву 
	за упис престанка чланског односа у ортачком друштву прилаже се исправа 
	којом се доказује основ престанка чланског односа и измене уговора о 
	оснивању.

 

Члан 37

Уз пријаву 
	за упис у судски регистар приступања новог члана командитног друштва и 
	друштва с ограниченом одговорношћу прилажу се одлука органа управљања 
	субјекта уписа, уговор о преносу удела, са овереним потписима уговарача, као 
	и измене и допуне уговора о оснивању, односно статута.

Уз пријаву 
	за упис престанка чланског односа у командитном друштву и друштву с 
	ограниченом одговорношћу прилажу се исправа којом се доказује основ 
	престанка чланског односа и измене и допуне уговора о оснивању, односно 
	статута.

 

Е. ПРИЈАВА 
	ЗА УПИС У СУДСКИ РЕГИСТАР ПОВЕЗИВАЊА ПРЕДУЗЕЋА

 

1. 
	Пријава за упис у судски регистар стицања значајног и већинског учешћа 
	капитала

 

Члан 38

Уз пријаву 
	за упис у судски регистар стицања значајног или већинског учешћа капитала у 
	акционарским друштвима с јавним уписом акција прилажу се:

1) понуда за 
	куповину или размену акција, објављена у гласилу берзе;

2) 
	сагласност надлежног савезног органа за стицање значајног или већинског 
	учешћа капитала у складу са савезним законом којим се уређују хартије од 
	вредности;

3) потврда 
	банке о уплати новчаног износа купљених акција.

Уз пријаву 
	за упис у судски регистар стицања значајног или већинског учешћа капитала у 
	акционарском друштву без јавног уписа акција и у друштву с ограниченом 
	одговорношћу прилажу се исправе из става 1 тач. 2 и 3 овог члана.

 

Члан 39

Кад акционар 
	или ималац удела стекне више од 75% основног капитала акционарског друштва 
	или друштва с ограниченом одговорношћу, уз пријаву за упис овог учешћа у 
	капиталу друштва прилаже се потврда банке о номиналном износу укупног 
	капитала друштва и номиналном износу учешћа подносиоца пријаве у том 
	капиталу.

 

2. 
	Пријава за упис у судски регистар стицања узајамног учешћа капитала

 

Члан 40

Уз пријаву 
	за упис у судски регистар узајамног стицања капитала у акционарском друштву 
	или друштву с ограниченом одговорношћу прилажу се:

1) потврда 
	банке о номиналном износу укупног капитала и стечених акција или удела у 
	капиталу акционарског друштва или друштва с ограниченом одговорношћу;

2) потврда 
	банке о номиналном износу капитала стицаоца и удела акционарског друштва или 
	друштва с ограниченом одговорношћу у капиталу стицаоца.

 

3. 
	Пријава за упис у судски регистар принудног откупа или замене акција

 

Члан 41

Уз пријаву 
	за упис у судски регистар принудног откупа или замене акција, односно удела 
	прилажу се:

1) одлука 
	скупштине матичног предузећа о откупу или замени акција, односно удела;

2) потврда 
	банке о номиналном износу учешћа матичног предузећа у капиталу зависног 
	предузећа од 90% и датум стицања тог учешћа.

 

Члан 42

Уз пријаву 
	матичног предузећа за упис у судски регистар података из чл. 38 до 41 ове 
	уредбе подноси се и копија пријаве за упис коју је надлежном регистарском 
	суду поднело зависно предузеће и обрнуто.

 

Ж. ПРИЈАВА 
	ЗА УПИС У СУДСКИ РЕГИСТАР СТАТУСНИХ ПРОМЕНА И ПРОМЕНА ОБЛИКА ПРЕДУЗЕЋА

 

1. 
	Пријава за упис у судски регистар спајања преузимањем (припајања) предузећа

 

Члан 43

Уз пријаву 
	за упис у судски регистар спајања преузимањем (припајања) једног предузећа 
	другом предузећу прилажу се:

1) уговор о 
	припајању;

2) извештај 
	овлашћених процењивача о вредности имовине предузећа која учествују у 
	припајању, са образложењем предложене замене акција или удела;

3) 
	сагласности скупштина предузећа која учествују у припајању на уговор о 
	припајању, као и сагласност акционара оне класе акција чија се утврђена 
	права припајањем предузећа мењају;

4) доказ о 
	објављивању обавештења о покретању поступка за припајање у складу са 
	законом;

5) докази о 
	исплати или обезбеђењу потраживања поверилаца који су захтевали испуњење или 
	обезбеђење својих потраживања у прописаном року, односно потврда надлежног 
	органа предузећа да повериоци нису поднели овакве захтеве у том року.

Ако у 
	припајању учествује јавно предузеће, уз пријаву се, осим исправа из става 1 
	овог члана, прилаже и сагласност надлежног органа на уговор о припајању.

Ако се 
	припајањем повећа основни капитал предузећа преузимаоца, уз пријаву из става 
	1 овог члана подноси се и доказ о висини укупног основног капитала.

 

Члан 44

Ако се 90% 
	основног капитала зависног предузећа налази у својини матичног предузећа, уз 
	пријаву за упис у судски регистар припајања не прилаже се сагласност 
	скупштине зависног предузећа на уговор о припајању, осим ако акционари или 
	чланови зависног предузећа који поседују или представљају најмање 1/10 
	основног капитала предузећа не захтевају сазивање скупштине ради доношења 
	одлуке.

Ако све 
	акције или удели зависног предузећа припадају матичном предузећу преузимаоцу 
	у уговору о припајању не наводе се подаци о замени акција или удела, а уз 
	пријаву за упис не прилаже се извештај овлашћеног процењивача.

 

2. 
	Пријава за упис у судски регистар спајања предузећа новим оснивањем 
	(спајања)

 

Члан 45

 

Уз пријаву 
	за упис у судски регистар организовања новог предузећа насталог спајањем 
	предузећа новим оснивањем (спајањем) прилажу се:

1) уговор о 
	спајању;

2) 
	сагласност скупштина предузећа која учествују у спајању на уговор о спајању, 
	као и сагласност акционара оне класе акција чија се утврђена права спајањем 
	предузећа мењају;

3) доказ о 
	објављивању обавештења о покретању поступка за спајање у складу са законом;

4) докази о 
	исплати или обезбеђењу потраживања поверилаца који су захтевали испуњење или 
	обезбеђење својих потраживања у прописаном року, односно потврда надлежног 
	органа предузећа да повериоци нису поднели такве захтеве у том року.

Ако у 
	спајању учествује јавно предузеће, уз пријаву се, осим исправа из става 1 
	овог члана, прилаже и сагласност надлежног органа на уговор о спајању.

На пријаву 
	из става 1 овог члана сходно се примењују одредбе ове уредбе о пријави за 
	упис оснивања одговарајућег облика предузећа.

 

3. 
	Пријава за упис у судски регистар поделе предузећа

 

Члан 46

Уз пријаву 
	за упис у судски регистар организовања новог предузећа насталог поделом 
	предузећа прилажу се:

1) одлука 
	скупштине о подели предузећа;

2) 
	разграничење средстава, права и обавеза постојећег предузећа између 
	предузећа насталих деобом (деобни биланс).

На пријаву 
	из става 1 овог члана сходно се примењују одредбе ове уредбе о пријави за 
	упис оснивања одговарајућег облика предузећа.

 

4. 
	Пријава за упис у судски регистар промене облика предузећа

 

Члан 47

Уз пријаву 
	за упис у судски регистар промене облика предузећа прилажу се:

1) одлука 
	скупштине, односно одговарајућег органа управљања о промени облика 
	предузећа;

2) записник 
	са седнице скупштине, односно одговарајућег органа управљања предузећа на 
	којој је донета одлука о промени облика предузећа;

3) доказ о 
	објављивању и садржини јавног позива акционарима и члановима предузећа који 
	нису били присутни, односно заступљени на скупштини, а нису били поименично 
	позвани да се изјасне да ли прихватају промену облика предузећа по одлуци 
	скупштине;

4) потврда 
	управе предузећа о резултатима изјашњавања из тачке 3 овог става;

5) доказ о 
	сагласности акционара и чланова предузећа чија се утврђена права и обавезе 
	мењају променом облика предузећа са одлуком о промени облика датом у складу 
	са законом.

На пријаву 
	из става 1 овог члана сходно се примењују одредбе ове уредбе о пријави за 
	упис оснивања одговарајућег облика предузећа.

 

З. ПРИЈАВА 
	ЗА УПИС У СУДСКИ РЕГИСТАР БАНКЕ И ДРУГИХ ФИНАНСИЈСКИХ ОРГАНИЗАЦИЈА

 

Члан 48

Уз пријаву 
	за упис у судски регистар оснивања банке прилажу се:

1) уговор о 
	оснивању банке;

2) записник 
	са оснивачке скупштине;

3) статут 
	банке;

4) доказ да 
	су оснивачи банке уплатили новчана средства на име оснивачког капитала на 
	привремени рачун код организације надлежне за послове платног промета, 
	односно доказ да је страно лице уплатило девизна средства на посебан рачун 
	код Народне банке Југославије;

5) доказ да 
	су оснивачи банке средства у новчаном облику ставили на располагање банци;

6) решење 
	Народне банке Југославије о издавању дозволе за рад банке и сагласност 
	Народне банке Југославије на уговор о оснивању и статут банке;

7) одлука о 
	именовању директора, односно вршиоца дужности директора банке, са мишљењем 
	Народне банке Југославије;

8) оверен 
	потпис лица овлашћеног за заступање.

На упис 
	штедионица, штедно-кредитних организација и штедно-кредитних задруга сходно 
	се примењују одредбе става 1 овог члана.

 

Члан 49

Уз пријаву 
	за упис у судски регистар послова платног промета са иностранством, 
	кредитних послова са иностранством и девизно-валутних и мењачких послова 
	банке у Савезној Републици Југославији прилажу се:

1) овлашћење 
	Народне банке Југославије;

2) одлука 
	скупштине банке о именовању лица овлашћених за заступање;

3) оверен 
	потпис лица овлашћеног за заступање.

Уз пријаву 
	за упис у судски регистар послова берзанског посредовања које обавља банка 
	или поштанска штедионица прилаже се сагласност Народне банке Југославије.

 

Члан 50

На упис у 
	судски регистар дела банке који има одређена овлашћења у правном промету 
	сходно се примењују одредбе члана 21 ове уредбе.

 

Члан 51

На упис у 
	судски регистар статусне промене банке сходно се примењују одредбе чл. 43 до 
	47 ове уредбе.

 

И. ПРИЈАВА 
	ЗА УПИС У СУДСКИ РЕГИСТАР БЕРЗЕ И БЕРЗАНСКИХ ПОСРЕДНИКА

 

Члан 52

Уз пријаву 
	за упис у судски регистар оснивања берзе прилажу се:

1) уговор о 
	оснивању берзе;

2) дозвола 
	надлежног органа за оснивање берзе;

3) записник 
	са оснивачке скупштине;

4) статут 
	берзе;

5) правила 
	берзе;

6) дозвола 
	надлежног органа за рад берзе;

7) одлука о 
	именовању лица овлашћеног за заступање берзе и сагласност надлежног савезног 
	органа на одлуку о именовању директора берзе;

8) оверен 
	потпис лица овлашћеног за заступање;

9) извештај 
	банке о депонованим новчаним улозима на привремени рачун и извештај оснивача 
	о улозима у стварима и правима, са проценом вредности тих улога коју је 
	извршио овлашћени процењивач, односно оснивач и доказима о стављању ствари и 
	права на располагање берзи у складу са уговором о оснивању берзе.

 

Члан 53

Уз пријаву 
	за упис у судски регистар оснивања берзанског посредника прилажу се:

1) уговор о 
	оснивању берзанског посредника;

2) записник 
	са оснивачке скупштине;

3) статут 
	берзанског посредника;

4) правила 
	берзанског посредника;

5) дозвола 
	надлежног органа за рад берзанског посредника;

6) одлука о 
	именовању директора берзанског посредника;

7) оверен 
	потпис лица овлашћеног за заступање;

8) извештај 
	банке о депонованим новчаним улозима на привремени рачун и извештај оснивача 
	о улозима у стварима и правима са проценом вредности тих улога коју је 
	извршио овлашћени процењивач, односно оснивач и доказима о стављању ствари и 
	права на располагање берзанском посреднику у складу са уговором о оснивању 
	берзанског посредника.

 

Члан 54

На пријаву 
	за упис у судски регистар статусне промене берзе и берзанског посредника 
	сходно се примењују одредбе чл. 43 до 47 ове уредбе.

Уз пријаву 
	из става 1 овог члана прилаже се и сагласност органа који је издао дозволу 
	за рад берзе, односно берзанског посредника на одлуку о статусној промени 
	берзе, односно берзанског посредника.

 

Члан 55

На упис у 
	судски регистар удружења берзи и берзанских посредника сходно се примењују 
	одредбе члана 23 ове уредбе.

 

Ј. ПРИЈАВА 
	ЗА УПИС У СУДСКИ РЕГИСТАР ОРГАНИЗАЦИЈА ЗА ОСИГУРАЊЕ

 

1. 
	Пријава за упис у судски регистар оснивања акционарског друштва за осигурање

 

Члан 56

Уз пријаву 
	за упис у судски регистар оснивања акционарског друштва за осигурање прилажу 
	се:

1) уговор о 
	оснивању друштва;

2) дозвола 
	надлежног савезног органа за рад друштва;

3) записник 
	са оснивачке скупштине;

4) статут 
	друштва;

5) извештај 
	организације надлежне за послове платног промета о депонованим новчаним 
	улозима на привремени рачун;

6) извештај 
	оснивача о улозима у стварима и правима, са проценом вредности тих улога 
	коју је извршио овлашћени процењивач, односно оснивач и доказима о стављању 
	ствари и права на располагање друштву у складу са уговором о оснивању 
	друштва;

7) одлука о 
	именовању вршиоца дужности директора друштва;

8) оверен 
	потпис лица овлашћеног за заступање.

 

2. 
	Пријава за упис у судски регистар оснивања друштва за узајамно осигурање

 

Члан 57

На пријаву 
	за упис у судски регистар оснивања друштва за узајамно осигурање сходно се 
	примењују одредбе члана 56 ове уредбе.

 

3. 
	Пријава за упис у судски регистар оснивања агенције за послове пружања 
	других услуга у осигурању

 

Члан 58

Уз пријаву 
	за упис у судски регистар оснивања агенције за послове пружања других услуга 
	у осигурању прилажу се исправе прописане овом уредбом за упис оснивања 
	акционарског друштва или друштва са ограниченом одговорношћу, као и дозвола 
	надлежног савезног органа за рад те агенције.

 

4. 
	Пријава за упис у судски регистар делова организације за осигурање

 

Члан 59

На упис у 
	судски регистар дела организације за осигурање који има одређена овлашћења у 
	правном промету сходно се примењују одредбе члана 21 ове уредбе.

 

5. 
	Пријава за упис у судски регистар статусне промене организације за осигурање

 

Члан 60

На упис у 
	судски регистар статусне промене организације за осигурање сходно се 
	примењују одредбе чл. 43 до 47 ове уредбе.

 

К. ПРИЈАВА 
	ЗА УПИС У СУДСКИ РЕГИСТАР ЗАДРУГЕ

 

1. 
	Пријава за упис у судски регистар оснивања задруге

 

Члан 61

Уз пријаву 
	за упис у судски регистар оснивања задруге прилажу се:

1) уговор о 
	оснивању, односно одлука о оснивању;

2) задружна 
	правила;

3) записник 
	са оснивачке скупштине;

4) доказ о 
	извршеној уплати или уношењу удела, односно средстава оснивача, у складу са 
	актима из тач. 1 и 2 овог члана;

5) одлука о 
	именовању директора задруге;

6) оверен 
	потпис лица овлашћеног за заступање.

 

2. 
	Пријава за упис у судски регистар оснивања задружног савеза

 

Члан 62

Уз пријаву 
	за упис у судски регистар оснивања задружног савеза прилажу се:

1) уговор о 
	оснивању задружног савеза;

2) правила 
	задружног савеза;

3) одлука о 
	именовању лица овлашћеног за заступање;

4) оверен 
	потпис лица овлашћеног за заступање.

 

Л. ПРИЈАВА 
	ЗА УПИС У СУДСКИ РЕГИСТАР ПОСЛОВА СПОЉНОТРГОВИНСКОГ ПРОМЕТА

 

Члан 63

Уз пријаву 
	за упис у судски регистар послова спољнотрговинског промета прилажу се:

1) акт о 
	оснивању, односно статут субјекта уписа којим се утврђује вршење послова 
	спољнотрговинског промета као и услови које мора да испуњава лице за 
	заступање у тим пословима и границе његових овлашћења;

2) оверен 
	потпис лица овлашћеног за заступање у пословима спољнотрговинског промета.

 

Љ. ПРИЈАВА 
	ЗА УПИС ПРОКУРЕ У СУДСКИ РЕГИСТАР

 

Члан 64

Уз пријаву 
	за упис прокуре у судски регистар прилажу се:

1) одлука о 
	давању прокуре;

2) 
	сагласност надлежног органа субјекта уписа за давање прокуре;

3) оверен 
	потпис прокуристе;

Уз пријаву 
	за упис у судски регистар престанка прокуре прилаже се одлука о престанку 
	прокуре.

 

М. ПРИЈАВА 
	ЗА УПИС У СУДСКИ РЕГИСТАР ПОДАТАКА ОД ЗНАЧАЈА ЗА ПРАВНИ ПРОМЕТ

 

1. 
	Пријава за упис у судски регистар промене фирме субјекта уписа

 

Члан 65

Уз пријаву 
	за упис у судски регистар промене фирме субјекта уписа прилаже се одлука о 
	промени фирме.

 

2. 
	Пријава за упис у судски регистар промене седишта субјекта уписа

 

Члан 66

Уз пријаву 
	за упис у судски регистар промене седишта субјекта уписа прилажу се одлука о 
	промени седишта субјекта уписа и доказ о основу коришћења пословног простора 
	у коме се налази седиште.

 

3. 
	Пријава за упис у судски регистар промене делатности субјекта уписа

 

Члан 67

Уз пријаву 
	за упис у судски регистар промене делатности субјекта уписа прилаже се 
	одлука о промени делатности.

 

4. 
	Пријава за упис у судски регистар промене одговорности за обавезе

 

Члан 68

Уз пријаву 
	за упис у судски регистар промене одговорности субјекта уписа за обавезе 
	других субјеката уписа у правном промету прилаже се уговор, односно његове 
	измене.

 

5. 
	Пријава за упис у судски регистар промене лица овлашћеног за заступање и 
	обима његових овлашћења

 

Члан 69

Уз пријаву 
	за упис у судски регистар промене лица овлашћеног за заступање субјекта 
	уписа прилажу се:

1) одлука 
	надлежног органа субјекта уписа о именовању новог лица овлашћеног за 
	заступање, као и одлука о разрешењу, односно престанку права заступања;

2) оверен 
	потпис лица овлашћеног за заступање.

Уз пријаву 
	за упис у судски регистар промене обима овлашћења лица овлашћеног за 
	заступање субјекта уписа прилаже се одлука надлежног органа субјекта уписа о 
	промени овлашћења тог лица.

 

6. 
	Пријава за упис у судски регистар промене оснивача и оснивачког удела

 

Члан 70

Уз пријаву 
	за упис у судски регистар промене оснивача или повећања, односно смањења 
	броја оснивача или промене оснивачког удела прилаже се доказ о промени 
	оснивача, односно удела.

 

Н. ПРИЈАВА 
	ЗА УПИС У СУДСКИ РЕГИСТАР ДРУГИХ ПОДАТАКА ОДРЕЂЕНИХ ЗАКОНОМ

 

Члан 71

Уз захтев за 
	упис у судски регистар забране обављања делатности, односно послова субјекта 
	уписа, надлежни орган који је донео одлуку о забрани подноси оверени препис 
	правоснажне одлуке.

 

Члан 72

Уз захтев за 
	упис у судски регистар података у вези са поступком принудног поравњања, 
	стечаја и ликвидације одређених савезним законом веће поравнања, стечајно 
	веће и ликвидационо веће подносе регистарском суду одговарајућу одлуку суда, 
	односно други акт.

 

Члан 73

Уз пријаву 
	за упис у судски регистар других података одређених законом и њихових 
	промена прилажу се исправе којима се утврђују ти подаци.

 

Њ. 
	ОБЈАВЉИВАЊЕ УПИСА У СУДСКИ РЕГИСТАР И ИЗДАВАЊЕ ИЗВОДА И УВЕРЕЊА

 

Члан 74

После уписа 
	у судски регистар оснивања, организовања и престанка субјекта уписа, 
	статусних промена и промена облика организовања тих субјеката, као и других 
	података о субјектима уписа одређених законом, суд ће одговарајући упис 
	објавити у "Службеном листу СРЈ", односно другом службеном гласилу одређеном 
	законом.

Текст огласа 
	за објављивање уписа прилаже се истовремено са доказима уз пријаву за упис у 
	судски регистар одговарајућих података.

Регистарски 
	суд ће у регистарском улошку субјекта уписа уписати податак о броју и датуму 
	"Службеног листа СРЈ", односно другог службеног гласила одређеног законом у 
	коме је оглас о упису објављен.

 

Члан 75

Извод из 
	судског регистра садржи податке уписане у регистарске листове из активног 
	дела регистарског улошка.

Извод се 
	издаје на прописаном обрасцу или као оверена фотокопија регистарских листова 
	субјекта уписа или као оверен испис штампачем ако се подаци који се уписују 
	у судском регистру обрађују рачунаром.

О уписаним 
	подацима у судском регистру из пасивног дела регистарског улошка регистарски 
	суд издаје уверење.

Суд може 
	издавати потврду и о другим чињеницама у вези са подацима уписаним у судски 
	регистар.

 

III НАЧИН 
	УПИСА У СУДСКИ РЕГИСТАР

 

А. СУДСКИ 
	РЕГИСТАР И ПОМОЋНЕ КЊИГЕ

 

Члан 76

Упис у 
	судски регистар врши се уписом у регистарске улошке.

Сваки 
	субјект уписа има у судском регистру свој регистарски уложак у који се 
	уписују прописани подаци.

Сваки 
	регистарски уложак означава се посебним регистарским основним бројем и тај 
	број је стална ознака субјекта уписа у судском регистру у који је уписан.

Део субјекта 
	уписа који има одређена овлашћења у правном промету уписује се у регистарски 
	уложак субјекта уписа чији је део и има свој регистарски подброј, који се 
	уписује после регистарског броја субјекта уписа.

 

Члан 77

Регистарски 
	уложак субјекта уписа састоји се од омота регистарског улошка са двоструким 
	пластичним механизмом, регистарских листова, преградних картона и картона 
	прегледа уписа.

Регистарски 
	листови, преградни картони и картони прегледа уписа повезани су 
	одговарајућим механизмом са омотом регистарског улошка, тако да чине целину 
	из које се могу издвајати поједини регистарски листови.

 

Члан 78

Регистарски 
	уложак састоји се из активног и пасивног дела.

У активни 
	део регистарског улошка улажу се регистарски листови са подацима који се 
	последњи уписују у судски регистар и одговарају најновијем стању.

У пасивни 
	део регистарског улошка улажу се регистарски листови извађени из активног 
	дела регистарског улошка после уписане последње промене података, чије је 
	важење престало уписом промене.

 

Члан 79

Регистарски 
	уложак садржи регистарске листове од бр. 1 до 7, зависно од података који се 
	према решењу суда уписују у судски регистар.

Регистарски 
	листови садрже податке одређене законом, и то:

1) 
	регистарски лист број 1 - број регистарског улошка субјекта уписа и његов 
	матични број, фирму и седиште субјекта уписа, овлашћење субјекта уписа у 
	правном промету, врсту и обим одговорности субјекта уписа за обавезе у 
	правном промету и за обавезе других правних лица и одговорност оснивача за 
	обавезе субјекта уписа.

2) 
	регистарски лист број 2 - фирму и седиште, ознаку регистра и број 
	регистарског уписа, матични број и број рачуна оснивача, односно име и 
	адресу, лични број и број личне карте оснивача, износ улога оснивача, врсту 
	и обим одговорности оснивача за обавезе субјекта уписа, број и датум акта о 
	оснивању, промене оснивача и члана субјекта уписа, промене висине улога 
	оснивача и чланова, уписани и уплаћени основни капитал субјекта уписа, 
	повећање основног капитала субјекта уписа и смањење основног капитала 
	субјекта уписа;

3) 
	регистарски лист број 3 - делатност, односно послове, као и послове 
	спољнотрговинског промета субјекта уписа;

4) 
	регистарски лист број 4 - имена лица овлашћених за заступање субјекта уписа 
	и обим њихових овлашћења, као и имена лица овлашћених за заступање субјекта 
	уписа у спољнотрговинском промету и обим њихових овлашћења;

5) 
	регистарски лист број 5 - назив и место пословања делова субјекта уписа који 
	се уписују у судски регистар;

6) 
	регистарски лист број 6 - фирму, седиште, број регистарског улошка и седиште 
	регистарског суда повезаних предузећа, акт о повезивању предузећа, стицање 
	значајног, већинског и узајамног учешћа капитала, принудни откуп или замену 
	акција;

7) 
	регистарски лист број 7 - број и датум одлуке о статусним променама субјекта 
	уписа, упис брисања субјекта уписа, податке у вези са поступком принудног 
	поравњања, стечаја и ликвидације, податке о другим чињеницама утврђеним 
	законом, остале уписе, забележбе и службене белешке.

Сваки 
	регистарски лист садржи број регистарског улошка регистарског суда и седиште 
	суда, као и друге податке који су наведени у обрасцу прописаном овом 
	уредбом.

 

Члан 80

Картон 
	прегледа уписа служи за означавање датума и броја уписа у регистарски лист, 
	односно датума одлагања регистарског листа у пасивни део регистарског 
	улошка.

 

Члан 81

Уз судски 
	регистар воде се контролник бројева регистарских уложака субјекта уписа и 
	збирка исправа.

 

Члан 82

Контролник 
	бројева регистарских уложака субјекта уписа служи за давање и евиденцију 
	бројева регистарских уложака субјекта уписа.

Контролник 
	бројева води се у облику књиге.

Регистарски 
	суд води књиге контролника бројева регистарских уложака, које имају следеће 
	идентификационе ознаке:

1) за 
	предузећа - идентификациону ознаку број 1;

2) за 
	задруге - идентификациону ознаку број 2;

3) за банке, 
	друге финансијске организације, берзе и берзанске посреднике - 
	идентификациону озанку број 3;

4) за 
	организације за осигурање - идентификациону ознаку број 4;

5) за 
	установе - идентификациону ознаку број 5;

6) за 
	предузетнике - идентификациону ознаку број 6;

7) за друге 
	субјекте уписа - идентификациону ознаку број 7.

Сваки 
	субјект уписа који се уписује у судски регистар добија основни број из 
	одговарајуће књиге контролника бројева регистарских уложака, зависно од тога 
	у коју групу субјеката уписа спада, а идентификациони број се уписује испред 
	броја регистарског улошка.

 

Члан 83

Збирка 
	исправа води се за сваки субјект уписа и означена је бројем регистарског 
	улошка субјекта уписа.

Исправе које 
	се прилажу уз пријаву за упис, издвајају се из предмета после доношења 
	решења о упису и улажу у збирку исправа.

Ако је 
	захтев за упис одбачен или одбијен, исправе се не издвајају из предмета.

Издвојене 
	исправе улажу се у мапу или кутије које имају исту ознаку регистарског 
	улошка субјекта уписа.

На издвојену 
	исправу ставља се потврда која садржи констатацију о томе да је та исправа 
	послужила као основ за упис, број решења о упису и број регистарског улошка.

Приликом 
	улагања исправа сачињава се њихов попис.

Регистарски 
	улошци и збирке исправа трајно се чувају.

 

Члан 84

Исправе и 
	делови исправа из збирке исправа могу се разгледати само ако за то постоји 
	оправдан интерес, по одобрењу судије надлежног за вођење судског регистра.

Исправе и 
	подаци који се сматрају државном, војном, службеном или пословом тајном не 
	могу се разгледати.

 

Б. ОБРАЗАЦ 
	ПРИЈАВЕ ЗА УПИС И ПРИЛОГА УЗ ПРИЈАВУ, ОМОТА РЕГИСТАРСКОГ УЛОШКА, ПРЕГРАДНОГ 
	КАРТОНА, ПРЕГЛЕДА УПИСА, КЊИГЕ КОНТРОЛНИКА БРОЈЕВА, ИЗВОДА ИЗ СУДСКОГ 
	РЕГИСТРА И ДРУГИ ОБРАСЦИ

 

Члан 85

За све уписе 
	у судски регистар подноси се јединствена пријава на обрасцу који је 
	одштампан уз ову уредбу и чини њен саставни део.

Образац 
	пријаве из става 1 овог члана има осам страна, а свака страна је формата 205 
	x 290 mm.

Текст 
	обрасца пријаве из става 1 овог члана штампа се на белој бездрвној писаћој 
	хартији, 50 до 70 g.

 

Члан 86

Уз пријаву 
	из члана 85 став 1 ове уредбе подносе се обрасци прилога уз пријаву, зависно 
	од предмета уписа, који чине саставни део пријаве.

У обрасце 
	прилога уз пријаву уносе се следећи подаци:

1) у образац 
	прилога уз пријаву број 1 - број регистарског улошка субјекта уписа, фирма и 
	седиште субјекта уписа и његов матични број, овлашћење субјекта уписа у 
	правном промету, врста и обим одговорности субјекта уписа за обавезе у 
	правном промету и за обавезе других правних лица и одговорност оснивача за 
	обавезе субјекта уписа;

2) у образац 
	прилога уз пријаву број 2 - фирма и седиште, ознака регистра и број 
	регистарског уписа, матични број и број рачуна оснивача, односно име и 
	адреса, лични број и број личне карте оснивача, износ улога оснивача, врста 
	и обим одговорности оснивача за обавезе субјекта уписа, број и датум акта о 
	оснивању, промене оснивача и члана субјекта уписа, промене висине улога 
	оснивача и чланова, уписани и уплаћени основни капитал субјекта уписа, 
	повећање основног капитала субјекта уписа и смањење основног капитала 
	субјекта уписа;

3) у образац 
	прилога уз пријаву број 3 - делатност, односно послови, као и послови 
	спољнотрговинског промета субјекта уписа;

4) у образац 
	прилога уз пријаву број 4 - имена лица овлашћених за заступање субјекта 
	уписа и границе њихових овлашћења, као и имена лица овлашћених за заступање 
	субјекта уписа у спољнотрговинском промету и границе њихових овлашћења;

5) у образац 
	прилога уз пријаву број 5 - назив и место пословања делова субјекта уписа са 
	овлашћењима у правном промету;

6) у образац 
	прилога уз пријаву број 6 - фирму, седиште, број регистарског улошка и 
	седиште регистарског суда повезаних предузећа, акт о повезивању предузећа, 
	стицање значајног, већинског и узајамног учешћа капитала, принудни откуп или 
	замена акција;

7) у образац 
	прилога уз пријаву број 7 - број и датум одлуке о статусним променама 
	субјекта уписа, упис брисања субјекта уписа, подаци у вези са поступком 
	принудног поравнања, стечаја и ликвидације, подаци о другим чињеницама 
	утврђеним законом, остали уписи, забележбе и службене белешке;

8) у образац 
	прилога уз пријаву број ........, наставак стране .... прилога број ..... 
	подаци који се не могу унети у прилог уз пријаву из тач. 1, 3,* 4, 6 
	и 7 овог става.

Уз пријаву 
	се, по потреби, прилажу и следећи обрасци:

1) оверен 
	потпис лица овлашћеног за заступање (ОП);

2) оглас о 
	објављивању уписа у судски регистар (ОУ).

Обрасци из 
	ст. 2 и 3 овог члана одштампани су уз ову уредбу и чине њен саставни део.

Обрасци 
	прилога из става 2 овог члана формата су 205 x 290 mm, с тим што се 
	образац из тачке 2 штампа* с обе стране.

Текст 
	образаца из става 2 овог члана штампа се на белој бездрвној хартији, 50 до 
	80 g. у црној боји, осим регистарских листова, који се штампају на белој 
	бездрвној хартији, 80 g.

 


	*Службани лист СРЈ, број 5/1997

	 

Члан 87

Пријава се 
	састоји из четири дела, и то:

1) 1. 
	Пријава за суд;

2) 2. Копија 
	пријаве за странку;

3) 3. 
	Изворник решења;

4) 4. Препис 
	решења.

Садржина 
	дела пријаве* 1. Пријава за суд истоветна је садржини дела пријаве* 
	2. Копија пријаве за странку, а садржина дела пријаве* 3. Изворник 
	решења истоветан је садржини дела пријаве* 4. Препис решења.

 


	*Службани лист СРЈ, број 5/1997

	 

Члан 88

Сваки прилог 
	уз пријаву састоји се од пет делова, који су у врху слепљени, и то:

1) 1. Прилог 
	уз пријаву за суд;

2) 2. 
	Регистарски лист;

3) 3. Прилог 
	уз изворник решења;

4) 4. Прилог 
	уз препис решења;

5) 5. Копија 
	прилога уз пријаву за странку.

Садржина 
	дела прилога* 1. Прилог уз пријаву за суд истоветна је садржини дела 
	прилога* 5. Копија прилога уз пријаву за странку, а садржина дела 
	прилога* 3. Прилог уз изворник решења истоветна је садржини дела 
	прилога* 4. Прилог уз препис решења.

 


	*Службани лист СРЈ, број 5/1997

	 

Члан 89

Пријава за 
	упис у судски регистар и прилози уз пријаву попуњавају се истовремено, 
	писаћом машином.

Попуњени 
	подаци у прилозима уз пријаву не могу се прецртавати и брисати.

 

Члан 90

Прилог уз 
	пријаву бр. ..... наставак стране, служи за уписивање података који се не 
	могу унети у прилог уз пријаву из члана 86. став 2. тач. 1, 3,* 4, 6. 
	и 7. ове уредбе.

Ако се 
	користи наставак стране прилога уз пријаву, на претходну страну тог прилога 
	уписује се број наставка, а у горњем десном углу наставка стране прилога уз 
	пријаву уписује се број прилога уз пријаву.

За наставак 
	прилога уз пријаву из члана 86. став 2. тач. 2. и 5. ове уредбе предлагач 
	користи обрасце из тих тачака, с тим што се прилози настављају додавањем 
	следећег редног броја и уписивањем наредног редног броја на претходну страну 
	прилога уз пријаву са назнаком: "следи нови прилог уз пријаву са редним 
	бројем".

 


	*Службани лист СРЈ, број 5/1997

	 

Члан 91

За омот 
	регистарског улошка и преградног картона, суд употребљава следеће обрасце:

1) омот 
	регистарског улошка;

2) преградни 
	картон регистарског улошка субјекта уписа са пописом делова субјекта уписа 
	(активни део);

3) преглед 
	уписа у регистарском улошку субјекта уписа (активни део);

4) наставак 
	прелгеда уписа у регистарском улошку субјекта уписа (активни део).

Обрасци из 
	става 1 овог члана одштампани су уз ову уредбу и чине њен саставни део.

Текст 
	преградног картона прегледа уписа и наставка прегледа уписа штампа се у 
	тамноплавој боји, формата 205 x 290 mm, на белој бездрвној хартији 80 g.

 

Члан 92

Извод из 
	судског регистра и извод из судског регистра - наставак стране, формата су 
	205 x 290 mm и штампају се на белој бездрвној хартији, 50 до 70 g. у црној 
	боји.

Обрасци из 
	става 1 овог члана одштампани су уз ову уредбу и чине њен саставни део.

 

Члан 93

Суд води 
	књигу контролника бројева регистарских уложака, која има 100 страна. Књига 
	је укоричена тврдим картонским корицама у полуплатну, а листови књиге су 
	формата 205 x 290 mm.

Текст 
	обрасца књиге контролника бројева штампа се на белој бездрвној хартији 100 
	g, у црној боји.

Образац из 
	става 2 овог члана одштампан је уз ову уредбу и чини њен саставни део.

 

Члан 94

Пријава и 
	прилози уз пријаву из чл. 85 и 86 ове уредбе штампа лице уписано у регистар 
	за обављање штампарске делатности.

 

В. ПОСТУПАЊЕ 
	СУДА У ВОЂЕЊУ СУДСКОГ РЕГИСТРА

 

Члан 95

За решење 
	којим се усваја захтев за упис у судски регистар суд употребљава обрасце 
	садржане у пријави под називом 3 Изворник решења и 4 Препис решења.

Саставни део 
	решења из става 1 овог члана су прилози уз изворник решења и прилози уз 
	препис решења који су садржани у прилогу уз пријаву под називом 3 Прилог уз 
	изворник решења и 4 Прилог уз препис решења.

Регистарски 
	лист из прилога уз пријаву под називом: 2 Регистарски лист улаже се после 
	попуњавања у одговарајући регистарски уложак субјекта уписа.

Прилози уз 
	изворник решења, препис решења и регистарски лист попуњавају се истовремено, 
	писаћом машином.

У прилоге уз 
	изворник и препис решења и регистарски лист, регистарски суд уписује 
	истовремено, писаћом машином, у рубрику "Датум уписа" - датум кад је решење 
	донесено, а у рубрику "Број уписа" - редни број текућег уписа.

 

Члан 96

У поступку 
	уписа у судски регистар суд може употребљавати следеће штамбиље:

1) за упис 
	закљученог принудног поравнања;

2) за упис 
	спровођења поступка ликвидације, односно отварања поступка стечаја;

3) за упис 
	брисања субјекта уписа због закључења поступка стечаја, од

 

носно 
	ликвидације;

4) за друге 
	уписе за које суд оцени да се могу вршити штамбиљем.

 

Члан 97

Улагање 
	регистарских листова врши се према основном броју регистарског улошка.

При улагању 
	регистарских листова, а после разврставања по основним бројевима 
	регистарског улошка врши се разврставање по подбројевима делова предузећа.

При улагању 
	регистарских листова у оквиру једног регистарског улошка, а после 
	разврставања по подбројевима делова субјекта уписа, регистарски листови 
	разврставају се према идентификацијским бројевима који се налазе у горњем 
	десном углу сваког регистарског листа.

 

Члан 98

Кад суд 
	уписује промену података, овлашћени радник суда извлачи из активног дела 
	регистарског улошка претходне регистарске листове који се замењују и улаже 
	их на одговарајуће место у пасивном делу регистарског улошка, а нове 
	регистарске листове улаже на њихова места у активном делу регистарског 
	улошка, што потврђује својим потписом у одговарајућој рубрици прегледа уписа 
	у регистарском улошку.

 

Члан 99

Омот 
	регистарског улошка служи за заштиту регистарских листова који су у њему 
	уложени и за причвршћивање преградних картона и прегледа уписа у 
	регистарском улошку.

На омот 
	регистарског улошка стављају се основни број регистарског улошка са 
	одговарајућим подбројевима делова субјекта уписа, као и фирма и седиште 
	субјекта уписа.

Сваки омот 
	регистарског улошка има носач у који се улаже организациона трака.


	Организациона трака служи за уписивање бројева регистарског улошка субјекта 
	уписа и делова субјекта уписа.

У горњи део 
	организационе траке, у прву групу од пет поља, уписује се идентификациона 
	ознака из контролника бројева регистарског улошка и број регистарског улошка 
	субјекта уписа, а у другу групу од три поља - последњи подброј дела субјекта 
	уписа.

Средњи део 
	организационе траке служи за уписивање фирме и седишта субјекта уписа, а 
	доњи део - за постављање "јахача" за визуелно праћење појединих фаза 
	поступка, зависно од потребе суда.

 

Члан 100

У оквиру 
	једног регистарског улошка може се користити више омота регистарских 
	уложака, зависно од броја делова субјеката уписа.

Један омот 
	регистарског улошка служи за улагање регистарских листова субјекта уписа, а 
	највише до десет делова субјекта уписа.

За сваких 
	наредних десет делова субјекта уписа користи се нови омот регистарског 
	улошка под истим бројем регистарског улошка.

Сваки омот 
	регистарског улошка субјекта уписа који у свом саставу има делове субјекта 
	уписа садржи, на почетку, преградни картон регистарског улошка субјекта 
	уписа с пописом његових делова (активни део).

 

Члан 101

Ако у 
	пасивни део регистарског улошка није могућно улагати регистарске листове 
	који су престали да важе, ранији регистарски листови улажу се хронолошким 
	редом у посебан омот под истим бројем регистарског улошка, уз видну ознаку 
	да је у питању само пасивни део регистарског улошка.

 

Члан 102

У преградни 
	картон регистарског улошка субјекта уписа са пописом његових делова (активни 
	део) уписују се основни број регистарског улошка, са подбројевима, и назив и 
	седиште делова субјекта уписа, с тим што се може уписати највише десет 
	делова. На обрасцу тог картона одштампани су бројеви од 1 до 9 и 0 да би се, 
	према потреби, уносиле одговарајуће бројке десетица. Преградни картон 
	изрезује се са стране по одштампаној линији.

 

Члан 103

У заглавље 
	прегледа уписа у регистарском улошку субјекта уписа (активни део) уписују се 
	фирма и седиште субјекта уписа и број регистарског улошка. Тај преглед служи 
	за вођење евиденције о улагањима важећих регистарских листова у активни део 
	односно о улагањима замењених регистарских листова у пасивни део и за 
	уписивање осталих података у поједине рубрике. Ако се врши замена 
	регистарског листа због доношења новог решења, у одговарајуће колоне уписују 
	се датум и ознака новог решења, број регистарског листа који је замењен, 
	редни број, број уписника под којим је донесено решење, као и потпис 
	овлашћеног радника суда.

У образсцу 
	из става 1 овог члана одштампани су, с десне стране, бројеви од 1 до 9 и 0 
	да би се, према потреби, уносили одговарајући бројеви. Тај образац изрезује 
	се с десне стране по одштампаној линији.

Ако се 
	преглед уписа попуни, не узима се нови образац исте врсте него се 
	употребљава наставак прегледа промена у регистарском улошку субјекта уписа 
	(активни део).

 

Члан 104

Брисање 
	неоснованог уписа, на основу правноснажног решења регистарског суда, уписује 
	се у одговарајући регистарски лист код регистарског суда, зависно од 
	података који се бришу, уз назначење броја и датума решења о брисању.

 

Члан 105

Ништавост 
	уписа по правноснажности одлуке уписује се у одговарајући регистарски лист 
	субјекта уписа, са назначењем назива и седишта суда, броја и датума одлуке о 
	ништавости уписа.

 

Члан 106

Ако је 
	против решења о упису у судски регистар изјављена жалба, о томе ће се 
	саставити службена белешка на регистарском листу 7 регистарског улошка 
	субјекта уписа.

Ако се жалба 
	одбије, а решење о упису потврди, саставиће се о томе службена белешка на 
	регистарском листу 7.

Ако се жалба 
	усвоји, а решење о упису укине, саставиће се о томе службена белешка на 
	регистарском листу 7.

Ако се жалба 
	усвоји, а решење о упису преиначи, регистарски суд ће на основу решења 
	другостепеног суда извршити упис, односно брисање уписа у одговарајућем 
	регистарском листу.

 

Члан 107

Ако субјект 
	уписа престаје да постоји због спајања, односно припајања, најпре се код 
	надлежног регистарског суда уписује спајање, односно припајање, а затим се 
	брисање субјекта уписа уписује код регистарског суда у који је уписан 
	субјект који престаје да постоји, са назначењем броја регистарског улошка и 
	назива суда код кога је уписано његово спајање, односно припајање.

 

Члан 108

Суд који 
	уписује спајање или припајање субјекта уписа чија се седишта налазе на 
	подручју других судова дужан је да тим судовима достави пријаве за упис 
	брисања субјеката уписа који су били уписани код тих судова, ради њиховог 
	брисања из судског регистра. Уз пријаву, суд прилаже оверену фото-копију 
	решења о упису организовања новог субјекта насталог спајањем, односно 
	фото-копију решења о упису припајања.

 

Члан 109

Ако се 
	седиште новог субјекта уписа насталог поделом постојећег субјекта налази на 
	подручју другог суда, регистарски суд који је донео решење о упису те 
	статусне промене дужан је да том другом суду, као новом регистарском суду, 
	осим решења за упис новог субјекта, достави и регистарске листове и збирку 
	исправа.

Регистарски 
	суд који је донео решење о упису статусне промене, по пријему обавештења од 
	новог регистарског суда о упису новог субјекта у његов регистар и о броју 
	регистарског улошка под којим је субјект уписан код тог суда, саставиће 
	службену белешку на омоту регистарског улошка о називу и седишту новог 
	регистарског суда, као и о броју новог регистарског улошка под којим је тај 
	нови субјект уписан.

 

Члан 110

Ако се због 
	промене седишта субјекта уписа мења регистарски суд, нови регистарски суд 
	ће, на основу пријаве за упис промене седишта, од ранијег регистарског суда 
	прибавити регистарски уложак и збирку исправа субјекта уписа. После 
	сравњивања пријаве са регистарским улошком ранијег регистарског суда и после 
	доношења решења о упису, нови регистарски суд ће задржати примљене 
	регистарске листове, а омот регистарског улошка, са преградним картонима, 
	вратити ранијем регистарском суду.

Истовремено, 
	нови регистарски суд ће примерак преписа решења или оверену фото-копију 
	преписа решења доставити ранијем регистарском суду, који ће на омоту 
	регистарског улошка уписати службену белешку да је тај субјект уписа 
	променио седиште и да је уписан код новог регистарског суда и навести број 
	регистарског улошка тог суда.

 

Г. ОБРАДА 
	ПОДАТАКА КОМПЈУТЕРОМ

 

Члан 111

Ако суд 
	компјутером обрађује податке, пријава за упис у судски регистар подноси се 
	на поднеску.

 

Члан 112

Поднесак из 
	члана 111 садржи:

1) фирму и 
	седиште, односно име и адресу подносиоца захтева;

2) захтев за 
	упис у судски регистар;

3) ознаку 
	броја регистарског улошка, фирму и седиште субјекта на који се односи 
	захтев;

4) списак 
	исправа које се прилажу уз поднесак за упис;

5) име и 
	презиме и потпис овлашћеног лица, односно његовог пуномоћника;

6) друге 
	податке које мора да садржи сваки поднесак.

 

Члан 113

Суд који 
	компјутером обрађује податке који се уписују у судски регистар, решење о 
	упису у судски регистар штампа на компјутеру.

 

Члан 114

Збирке 
	исправа могу се снимати и чувати на микрофилмовима.

Подаци који 
	се уносе у помоћне књиге, ако се обрађују компјутером, уносе се на начин и 
	по садржају као што се уносе у помоћне књиге.

Извод и 
	уверење о подацима из судског регистра могу се издавати исписом путем 
	штампача, које је овлашћено лице дужно да овери својим потписом и службеним 
	печатом.

 

IV 
	ПРЕЛАЗНЕ И ЗАВРШНЕ ОДРЕДБЕ

 

Члан 115

Одредбе чл. 
	43 до 47 ове уредбе примењиваће се од 1. јануара 1998. године.

 

Члан 116

У поступку 
	уписа у судски регистар обрасци пријава и прилога уз пријаву који су 
	коришћени до дана ступања на снагу ове уредбе могу се користити до истека 
	рока за усклађивање субјеката уписа са савезним законом којим се уређује 
	њихов положај, а ако се захтев за упис односи на оснивање и организовање 
	субјеката уписа и усклађивање њихових аката, користиће се обрасци прописани 
	овом уредбом.

 

Члан 117

Даном 
	ступања на снагу ове уредбе престаје да важи Уредба о упису у судски 
	регистар предузећа и других правних лица која обављају привредну делатност 
	("Службени лист СФРЈ", бр. 74/90) и Правилник о обрасцима и начину уписа у 
	судски регистар ("Службени лист СФРЈ" бр. 22/89 и 40/91).

 

Члан 118

Ова уредба 
	ступа на снагу осмог дана од дана објављивања у "Службеном листу СРЈ".


	 


	 

Савезна 
	влада

Еп.бр.

26. децембар 
	1996. године

Београд

Председник,

др 
Радоје 
	Контић, 
с. р.
 
 



	НАПОМЕНА ИЗДАВАЧА: Обрасци из ове уредбе објављени су у "Службеном листу 
	СРЈ", број 1/1997, на странама 11. до 66.


*
У тексту обрасца (ОУ) - Оглас о објављивању 
	извода уписа у судски регистар треба брисати речи: 
	“На трошак 
	странке” (види Исправку у "Службеном листу СРЈ", број 
	5/1997-22)