На основу члана 20. став 2. Закона о дувану („Службени гласник
РС”, број 17/03), 
Влада Републике Србије доноси 
 
УРЕДБУ

о 
поступку јавног тендера за добијање дозволе за обављање производње дуванских 
производа
“Службени гласник
РС”, број 137 од
24. децембра 2004.
 
 
I. УВОДНЕ ОДРЕДБЕ
 
Члан 1.
Овом
уредбом ближе се уређује поступак јавног тендера, односно припрема јавног тендера
и садржина тендерске документације, јавни позив за подношење понуда, садржина понуде,
подношење и пријем понуде, начин образовања, састав и послови тендерске комисије.

Члан 2.
Јавни тендер за добијање дозволе за обављање производње
дуванских производа (у даљем тексту: јавни тендер) организује и спроводи Агенција
за дуван (у даљем тексту: Агенција) у складу са Законом о дувану (у даљем тексту:
Закон) и овом уредбом.
Поступак јавног тендера покреће се одлуком Управног одбора
Агенције о расписивању јавног тендера, која се доноси у складу са Законом.
Одлука из става 2. овог члана садржи нарочито податке о:
предмету јавног тендера; броју дозвола које се по том јавном тендеру издају; роковима
за израду тендерске документације и за припрему и објављивање јавног позива за подношење
понуде за учешће на јавном тендеру. 
  
II. ПРИПРЕМА ЈАВНОГ ТЕНДЕРА
 
Члан 3.
У
складу са одлуком из члана 2. став 2. ове уредбе, министар надлежан за послове финансија
образује тендерску комисију (у даљем тексту: Комисија) од по једног представника
Министарства финансија, Министарства трговине, туризма и услуга, Министарства пољопривреде,
шумарства и водопривреде, Министарства привреде и Министарства здравља. 
Председник
Комисије је представник Министарства финансија.
Лице
које има власничка права у субјекту које учествује на јавном тендеру или чији сродник
до трећег степена сродства у правој линији учествује на јавном тендеру, не може
бити члан Комисије.
Комисија:
1)
припрема тендерску документацију;
2)
прати спровођење јавног тендера; 
3)
утврђује благовременост и потпуност понуде;
4)
утврђује испуњеност услова за учешће на јавном тендеру;
5)
оцењује приспелу понуду;
6)
утврђује редослед важећих понуда и формира коначну тендер листу;
7)
обавља и друге послове у складу са овом уредбом.
Административно-техничке
и друге послове за потребе Комисије обавља Агенција.
Лице
запослено у Агенцији које има власничка права у субјекту које учествује на јавном
тендеру или чији сродник до трећег степена сродства у правој линији учествује на
јавном тендеру, не може да обавља послове из става 5. овог члана.
Комисија
доноси пословник о раду којим се ближе уређује начин рада Комисије. 
 
Члан 4.
Министар
надлежан за послове финансија може ангажовати саветнике одговарајућег профила за
пружање стручне помоћи Комисији у избору најбољег учесника на јавном тендеру, а
нарочито за разматрање реалности, испуњености и изводљивости понуде, као и степена
квалификованости учесника на јавном тендеру.
О
питањима из става 1. овог члана саветници своју стручну оцену дају Комисији у форми
мишљења.
 
Члан 5.
Припрема
јавног тендера обухвата:
1)
израду тендерске документације;
2)
израду и објављивање јавног позива за прикупљање понуда за учешће на јавном тендеру
(у даљем тексту: јавни позив).
 
Члан 6.
Тендерска
документација садржи:
1)
јавни позив;
2)
податке о стању на домаћем тржишту дувана и дуванских производа (информациони меморандум);
3)
образац понуде;
4)
елементе за вредновање понуде;
5)
податке о средставу финансијског обезбеђења којим учесник на јавном тендеру обезбеђује
испуњење својих обавеза у поступку јавног тендера и којим гарантује испуњење својих
обавеза из члана 22. Закона;
6)
услове за учешће на јавном тандеру, као и доказе о испуњености услова који се подносе
уз пријаву за учешће на јавном тендеру, у складу са Законом и овом уредбом; 
7)
образац изјаве да учесник на јавном теднеру прихавата услове из јавног позива и
тендерске документације.
Заинтересовано
предузеће, односно предузетник откупљује тендерску документацију уз накнаду.
 
Управни
одбор Агенције прописује висину накнаде из става 2. овог члана. 
Члан 7.
Елементи
за вредновање понуде из члана 6. став 1. тачка 4) ове уредбе јесу:
1)
учешће робних марки учесника на јавном тендеру на тржишту Републике Србије у години
која претходи години расписивања јавног тендера; 
2)
висина очекиваних јавних прихода на годишњем нивоу;
3)
вредност очекиваног извоза на годишњем нивоу;
4)
степен изграђености и опремљености објекта; 
5)
процењена књиговодствена вредност капитала, односно вредност имовине учесника на
јавном тендеру. 
Сваком
елементу из става 1. овог члана Комисија одређује број бодова тако да укупан збир
свих бодова износи 100.
 
Члан 8.
Елементи
за вредновање понуде из члана 7. ове уредбе бодују се на следећи начин:
1)
учешће робних марки учесника на јавном тендеру на тржишту Републике Србије у години
која претходи години расписивања јавног тендера до 10 бодова, и то:
–
ако је учешће робних марки учесника на јавном тендеру веће од 5% вреднује се са
10 бодова; 
–
ако је учешће робних марки учесника на јавном тендеру између 3–5% вреднује се са
7 бодова; 
–
ако је учешће робних марки учесника на јавном тендеру између 1–3% вреднује се са
5 бодова; 
–
ако је учешће робних марки учесника на јавном тенеру између 0–1% вреднује се са
1 бодом. 
2)
висина очекиваних јавних прихода на годишњем нивоу до 20 бодова, и то:
–
ако је процењено пласирање на домаћем тржишту преко 2.200.000.000 комада цигарета,
вреднује се са 20 бодова, под условом да је учесник на јавном тендеру по основу
елемената из става 1. тачка 1) овог члана добио максималан број бодова;
–
ако је процењено пласирање на домаћем тржишту између 1.000.000.000 и
2.200.000.000 комада цигарета, вреднује се са 10 бодова;
3)
вредност очекиваног извоза на годишњем нивоу до 10 бодова, и то:
–
ако је вредност очекиваног извоза већа од 20% од процењене производње, вреднује
се са 10 бодова;
–
ако је вредност очекиваног извоза мања од 20% од процењене производње, вреднује
се са 5 бодова.
4)
степен изграђености и опремљености објекта до 50 бодова, и то:
а)
степен изграђености објекта до 30 бодова, и то: 
–
ако је објекат завршен у смислу члана 22. став 1. Закона и ако има документацију
којом се доказује да је објекат изграђен у складу са законом (одобрење за изградњу
објекта или употребна дозвола), вреднује се са 30 бодова;
–
ако су делимично испуњени услови из члана 22. став 1. Закона и ако има одобрење
за изградњу објекта, вреднује се са 25 бодова;
–
ако има детаљан пројекат у складу са чланом 22. став 2. Закона и одобрење за изградњу
објекта, вреднује се са 15 бодова;
–
ако има само детаљан пројекат у складу са чланом 22. став 2. Закона, вреднује се
са 5 бодова. 
б)
степен опремљености објекта до 20 бодова, и то:
–
ако располаже опремом у земљи (доказ: ЈЦИ), вреднује се са 20 бодова;
–
ако располаже опремом у иностранству (купопродајни уговор и доказ о плаћеној опреми),
вреднује се са 15 бодова;
–
ако не располаже опремом, вреднује се са 5 бодова.
5)
процењена књиговодствена вредност капитала, односно вредност имовине учесника на
јавном тендеру до 10 бодова, и то:
–
ако је вредност капитала, односно имовине преко 100.000.000. евра, вреднује се са
10 бодова;
–
ако је вредност капитала, односно имовине мања од 100.000.000. евра, вреднује се
са 5 бодова.
 
Члан 9.
Средства
обезбеђења из члана 6. став 1. тачка 5) ове уредбе јесу банкарске гаранције, и то:

1)
банкарска гаранција којом учесник на јавном тендеру гарантује испуњење својих обавеза
у поступку јавног тендера;
2)
банкарска гаранција за испуњење обавеза из члана 22. Закона. 
Банкарска
гаранција из става 1. тачка 1) овог члана подноси се приликом подношења понуде и
мора бити издата од стране пословне банке са клаузулом „без приговора” у висини
од 150.000 евра, са роком важења од шест месеци и не може бити издата пре објављивања
јавног позива у „Службеном гласнику Републике Србије”.
Банкарска
гаранција из става 2. овог члана враћа се учеснику на јавном тендеру најкасније
у року од три дана од дана утврђивања коначне тендер листе, ако овом уредбом није
друкчије одређено.
Банкарска
гаранција из става 1. тачка 2) овог члана подноси се у року од 10 дана од дана достављања
дозволе за обављање производње дуванских производа и мора бити издата од стране
пословне банке са клаузулом „без приговора“ у висини од 3.000.000 евра, са роком
важења који не може бити краћи од годину дана од дана уписа у Регистар произвођача
дуванских производа.
Банкарска
гаранција из става 4. овог члана активираће се у случају да најбоље рангиран учесник
на јавном тендеру у року који је одређен у дозволи не испуни услове из члана
22. Закона, односно ако у року од годину дана од дана уписа у Регистар произвођача
дуванских производа не испуни понуду из члана 14. став 1. тачка 8) ове уредбе.
Банкарска
гаранција из става 4. овог члана враћа се учеснику на јавном тендеру по истеку рока
од годину дана од дана уписа у Регистар произвођача дуванских производа.
Банкарску
гаранцију из става 4. овог члана не достављају учесници на јавном тендеру који по
основу елемената из члана 8. тачка 4) ове уредбе имају најмање 40 бодова.
Министар
надлежан за послове финансија ближе прописује поступак активирања банкарских гаранција
из става 1. овог члана.
 
Члан 10.
Новчане
обавезе које су у овој уредби изражене у еврима прерачунавају се у динарску противвредност
по средњем девизном курсу Народне банке Србије на дан извршења обавезе плаћања.

Вредносни
елементи понуде домаћег или страног учесника на јавном тендеру изражавају се у еврима.
 
Члан 11.
Агенција
припрема јавни позив, у складу са одлуком из члана 2. став 2. ове уредбе и тендерском
документацијом, и стара се о његовом објављивању.
Јавни
позив садржи нарочито:
1)
податке о организацији која организује и спроводи јавни тендер; 
2)
шифру јавног тендера;
3)
предмет јавног тендера;
4)
услове за учествовање;
5)
време и место откупа тендерске документације;
6)
рок за подношење понуде;
7)
оквирни датум за формирање коначне тендер листе;
8)
име лица задуженог за давање ближих информација;
9)
накнаду за откуп тендерске документације;
10)
друге податке од значаја за учешће на јавном тендеру.
Јавни
позив објављује се у „Службеном гласнику Републике Србије”, у једним дневним новинама
и на интернету. 
 
III. ПОДНОШЕЊЕ И ПРИЈЕМ
ПОНУДЕ
Члан 12.
Понуду
за учешће на јавном тендеру може да поднесе домаће или страно предузеће, односно
предузетник, које испуњава услове из члана 22. Закона.
Предузећа,
односно предузетници из става 1. овог члана понуду могу поднети и као група понуђача.
Предузећа,
односно предузетници који су код Агенције уписани у Регистар произвођача дуванских
производа, односно њихови већински власници, повезано лице са предузећем које је
уписано у Регистар, као и правно лице које је правни следбеник лица уписаног у Регистар,
не могу бити учесници на јавном тендеру.
Повезано
лице из става 3. овог члана јесте лице које се у смислу закона којим се уређује
порез на добит предузећа сматра повезаним лицем.
У
случају из става 2. овог члана, Комисија не може да захтева од групе понуђача да
се повезују у одређени облик организовања како би могли да поднесу заједничку понуду.
Комисија
може да захтева од групе понуђача да поднесу правни акт којим се обавезују на заједничко
испуњење свих услова прописаних чланом 22. Закона.
Правним
актом из става 6. овог члана прецизира се одговорност сваког појединог понуђача
за извршење преузетих обавеза.
 
Члан 13.
Понуда
на јавни тендер подноси се на основу јавног позива и тендерске документације, на
прописаном обрасцу који садржи податке о:
1)
називу и седишту, односно адреси подносиоца понуде;
2)
датуму и броју решења о упису у одговарајући регистар;
3)
броју пореско идентификационог броја (ПИБ) и матичном броју;
4)
броју телефона, телефакса и електронској адреси;
5)
изреченој мери забране обављања делатности која је предмет јавног тендера;
6)
лицу за контакт и његовом броју телефона;
7)
лицу овлашћеном да присуствује отварању понуда;
8)
лицу овлашћеном да поднесе понуду у име групе понуђача, када понуду доставља група
понуђача; 
9)
кажњавању за прекршај, привредни преступ и кривично дело, у вези са вршењем недозвољене
трговине цигаретама и другим дуванским производима, у периоду од три године које
претходе дану подношења понуде, и то за оснивача, лице овлашћено за заступање предузећа,
за предузетника, за повезано лице са предузећем које подноси понуду, као и за правно
лице које је правни следбеник правног лица које подноси понуду;
10)
измиреним обавезама за годину која претходи години у којој се расписује јавни тендер
по основу пореза, доприноса и других јавних дажбина у складу са прописима Републике
Србије, односно прописима Републике Црне Горе или стране државе у којој има седиште;
11)
броју личне карте или пасоша предузетника, одговорног лица у правном лицу и лица
овлашћеног за заступање; 
12)
основу из Закона за подношење понуде (на основу члана 22. став 1. Закона или на
основу члана 22. став 2. Закона);
13)
року за испуњење услова из члана 22. став 1. Закона, ако понуду подноси на основу
члана 22. став 2. Закона;
14)
извршеној ревизији рачуноводствених исказа, у складу са тендерском документацијом.
Лице
које је овлашћено да у име групе понуђача поднесе понуду, у образац понуде уноси
податке о сваком понуђачу из групе понуђача, осим података из става 1. тач. 6),
12) и 13) овог члана који се као заједнички уносе у образац понуде.
 
Члан 14.
Саставни
део понуде из члана 13. ове уредбе су докази, односно документација, и то:
1)
извод из одговарајућег регистра у који је регистрован, односно уписан подносилац
понуде; 
2)
потврда надлежног пореског органа Републике Србије или Републике Црне Горе, односно
државе у којој подносилац понуде има седиште;
3)
биланс стања за претходне три обрачунске године, оверен од стране овлашћеног ревизора;
4)
потврда надлежног државног органа о неосуђиваности;
5)
банкарска гаранција из члана 9. став 2. ове уредбе;
6)
потврда о ПИБ-у и матичном броју;
7)
оверена фотокопија личне карте или пасоша за предузетника, односно за одговорно
лице и лице овлашћено за заступање предузећа;
8)
доказ о испуњености услова из члана 22. Закона, и то: 
–
одговарајућу документацију којом се доказује испуњеност услова прописаних чланом
22. став 1. тач. 1) – 6) Закона; 
–
детаљан пројекат који предвиђа услове из члана 22. став 1. тач. 1) – 6) Закона са
образложењем пројекта, утврђеним износом потребних финансијских средстава за реализацију
пројекта, банкарском гаранцијом на тај износ, односно доказом да су на други дозвољен
начин обезбеђена средства у том износу од банке или друге финансијске организације
и изјавом о року испуњења услова из члана 22. став 1. тач. 1) – 6) Закона;
–
реалну процену остваривања годишње производње цигарета и других дуванских производа
према одговарајућем квалитету и количини, у складу са тржишним приликама, са посебним
приказом података о броју и врсти робне марке која ће производити, њену цену и планирани
извоз (члан 22. став 1. тачка 7) и став 2. Закона); 
9)
ако је подносилац понуде већ заступљен на тржишту Републике Србије са сопственом
робном марком дуванског производа, прилаже и:
–
потврду надлежног државног органа о власништву над робном марком;
–
податке о учешћу на тржишту Републике Србије у години која претходи години расписивања
јавног тендера, уз достављање доказа о продаји сопствене робне марке дуванских производа
регистрованим трговцима на велико дуванским производима;
10)
оверено пуномоћје за заступника или пуномоћника;
11)
писмено овлашћење за лице које у име групе понуђача подноси понуду;
12)
извештај независног ревизора о обављеној ревизији рачуноводствених исказа учесника
на јавном тендеру, у складу са тендерском документацијом.
Ако
се као учесник на јавном тендеру јави група понуђача, сваки понуђач који чини групу
доставља документацију предвиђену ставом 1. тач. 1)–4) и тач. 6), 7), 9) и 12) овог
члана.
Документацију
из става 1. тач. 5), 8) и 10) овог члана група понуђача доставља као заједничку.
Документација,
односно докази, из става 1. овог члана подносе се у оригиналу или као оверене фотокопије.
Документација,
односно докази, из става 1. тач. 1), 6) и 7) овог члана, не могу бити старији од
шест месеци од дана подношења понуде, а докази, односно документација из става
1. тач. 2), 4), 10) и 11) овог члана не могу бити старији од 30 дана од дана подношења
понуда.
 
Члан 15.
Образац
понуде попуњава се штампаним словима на српском језику.
Образац
понуде потписује одговорно лице или лице овлашћено за заступање предузећа, односно
предузетник и оверава печатом предузећа или предузетника.
Када
понуду подноси група понуђача, она мора бити потписана од стране лица које је овлашћено
да у име групе понуђача поднесе понуду, уз достављање овереног пуномоћја.
Образац
понуде и докази, односно документација, који чине саставни део понуде, морају бити
поређани и повезани тако да се не могу накнадно убацивати, одстрањивати или замењивати
појединачни листови, односно прилози, а да се видно не оштете листови или печат
(у даљем тексту: пакет понуде).
Пакет
понуде сваки учесник на јавном тендеру доставља Агенцији са текстом „Главни коверат
– Понуда – не отварај – шифра јавног тендера – за добијање дозволе за обављање производње
дуванских производа”. Све коверте које садржи главни коверат морају имати назив
и адресу подносиоца понуде, шифру јавног тендера, са упозорењем „Не отварати“ и
назнаком коверте, и морају бити тачно адресиране и запечаћене.
Главни
коверат, који мора бити запечаћен, садржи четири коверте на којима се означава њихова
садржина, и то:
1)
коверта са назнаком „понуда-учесник на јавном тендеру”, која садржи попуњени образац
понуде;
2)
коверта са назнаком „Документација”;
3)
коверта са назнаком „Документација на основу члана 22. Закона о дувану”;
4)
коверта са назнаком „Банкарска гаранција”.
Пакет
понуде учесник на јавном тендеру доставља у четири примерка, од чега један примерак
представља оригинал, а остала три примерка копију пакета, с тим што на сваком пакету
понуде мора бити написано „Оригинал” или „Копија”.
 
Члан 16.
Учесник
на јавном тендеру може, у писменом облику, да тражи од Агенције додатне информације
и објашњења у вези са припремом понуде, најкасније седам дана пре истека рока за
подношење понуде.
У
случају из става 1. овог члана, Агенција је дужна да учеснику на јавном тендеру
што пре, а најкасније три дана пре истека рока за подношење понуде, пошаље одговор
у писменом облику и да истовремено ту информацију достави и другим учесницима на
јавном тендеру који су откупили тендерску документацију.
Захтев
из става 1. овог члана доставља се на адресу Агенције из јавног позива, уз напомену
„објашњења-шифра јавног тендера”.
 
Члан 17.
Понуда
се подноси у року који не може бити дужи од 45 дана од дана објављивања јавног позива
у „Службеном гласнику Републике Србије”, и то преко поште препорученом пошиљком
на адресу Агенције или се предаје непосредно Агенцији.
Понуда
се може повући, уз писмени захтев подносиоца понуде, најкасније седам дана пре истека
рока за подношење понуда одређеног у јавном позиву.
По
истеку рока за подношење понуда одређеног у јавном позиву, подносилац понуде не
може да повуче нити да мења понуду, а ако то учини или ако одустане од добијања
дозволе када је одређен као најбоље рангирани учесник на коначној тендер листи,
Агенција има овлашћење да активира банкарску гаранцију дату уз понуду.
 
Члан 18.
Благовременом
понудом сматра се понуда приспела Агенцији до датума одређеног у јавном позиву.
Агенција
је дужна да по пријему одређене понуде назначи број и датум њеног пријема и да подносиоцу
понуде, на његов захтев, изда потврду о пријему понуде.
Ако
је понуда поднета по истеку датума одређеног у јавном позиву, сматраће се неблаговременом,
а Агенција ће је по окончању поступка отварања понуда вратити неотворену подносиоцу
понуде, са назнаком да је поднета неблаговремено, у року од три дана од дана окончања
поступка отварања понуда.
На
банкарску гаранцију садржаној у неблаговременој понуди враћеној у року из става
3. овог члана не обрачунава се камата, а у случају прекорачења тог рока плаћа се
затезна камата за дане прекорачења рока, у складу са законом којим се одређује висина
затезне камате.
 
Члан 19.
Подаци
које учесник на јавном тендеру оправдано означи као поверљиве, биће коришћени само
за намене јавног тендера и неће бити доступни ником изван круга лица која буду укључена
у поступак јавног тендера.
Подаци
из става 1. овог члана неће бити објављени приликом отварања понуда, нити у наставку
поступка или касније.
Учесник
на јавном тендеру, као поверљива, може означити документа која садрже личне податке
који нису садржани ни у једном јавном регистру или који на други начин нису доступни,
као и пословне податке који су у прописима или интерним актима учесника на јавном
тендеру означени као поверљиви.
Комисија
ће као поверљива третирати она документа која у десном горњем углу великим словима
имају исписано „ПОВЕРЉИВО”, а испод тога потпис лица које је потписало понуду. Ако
се поверљивим сматра само поједини податак у документу, поверљиви део мора бити
подвучен црвено, а у истом реду уз десну ивицу мора бити исписано „ПОВЕРЉИВО” са
потписом лица које је потписало понуду.
Комисија
не одговара за поверљивост документа, односно податка који нису означени на начин
из става 4. овог члана.
Ако
се као поверљиви подаци означе подаци који нису садржани у ставу 3. овог члана,
Комисија ће писмено позвати учесника на јавном тендеру и одредити му рок за уклањање
ознаке поверљивости. Уклањање ознаке поверљивости врши се тако што потписник понуде
изнад ознаке поверљивости уписује ознаку „ОПОЗИВ”, датум и време и ставља свој потпис.
Ако
учесник на јавном тендеру не поступи на начин и у року из става 6. овог члана, Комисија
ће одбити понуду у целини.
 
IV. ОТВАРАЊЕ И ОЦЕНА
ПОНУДА
Члан 20.
О
месту и времену отварања понуда Агенција обавештава учеснике на јавном тендеру најкасније
три дана пре дана отварања понуда.
Отварању
понуда могу да присуствују учесници на јавном тендеру или њихови заступници, односно
пуномоћници који имају уредно пуномоћје.
Комисија
може захтевати од учесника на јавном тендеру додатна објашњења која ће јој помоћи
при прегледу, вредновању и упоређивању понуда, а може вршити и контролу (увид) код
учесника на јавном тендеру.
Комисија
не може да захтева, дозволи или понуди било какву промену у садржини понуде.
 
Члан 21.
Комисија
води записник о поступку отварања понуда.
Записник
из става 1. овог члана садржи нарочито: место и време отварања понуда, имена присутних
лица, број приспелих понуда, број под којим је заведена понуда, податке о подносиоцу
понуде, податке о благовремености приспелих понуда, редослед приспећа, евентуалне
примедбе подносиоца понуде или његовог овлашћеног представника, потписе председника
и чланова Комисије, потписе присутних учесника у поступку отварања понуда и време
завршетка отварања понуда.
Ако
неко од присутних учесника одбије да потпише записник, то се уноси у записник заједно
са разлогом за одбијање.
Записник
из става 1. овог члана доставља се учесницима на јавном тендеру у року од три дана
од дана отварања понуда.
 
Члан 22. 
Комисија
утврђује да ли су понуде, које су благовремено поднете, потпуне, односно да ли садрже
све податке, доказе и документацију, у складу са Законом и овом уредбом.
Непотпуне
понуде Комисија не разматра.
Комисија
утврђује редослед потпуних понуда (у даљем тексту: тендер листа) применом елемената
и бодова одређених за те елементе у тендерској документацији, најкасније у року
од 15 дана од дана отварања понуда.
Тендер
листу Комисија доставља учесницима на јавном тендеру чије су понуде увршћене у тендер
листу у року од три дана од дана утврђивања тендер листе, а учеснике на јавном тендеру
чије су понуде оцењене као непотпуне у истом року обавештава о разлозима за оцењивање
њихових понуда непотпуним.
Учесници
на јавном тендеру из става 4. овог члана имају право приговора на тендер листу,
односно на обавештење, у року од три дана од дана пријема тендер листе, односно
обавештења из става 4. овог члана.
Приговор
из става 5. овог члана подноси се министарству надлежном за послове финансија, преко
Комисије, које је дужно да о приговору одлучи у року од осам дана од дана пријема
приговора.
Комисија
утврђује коначну тендер листу по истеку рока из става 6. овог члана и доставља је
Управном одбору Агенције најкасније у року од три дана од дана утврђивања коначне
тендер листе.
Комисија
води записник о поступку утврђивања коначне тендер листе и саставља извештај о спроведеном
поступку јавног тендера који уз коначну тендер листу доставља Управном одбору Агенције.
Управни
одбор Агенције на основу достављене коначне тендер листе утврђује предлог решења
о давању дозволе за најбоље рангираног учесника на коначној тендер листи, под условом
да тај учесник није рангиран са мање од 50 бодова.
Предлог
решења из става 9. овог члана доставља се Влади Републике Србије ради доношења решења
о издавању дозволе за обављање производње дуванских производа, у складу са Законом.
 
Члан 23.
Комисија
враћа непотпуну понуду подносиоцу у року од три дана од дана истека рока из члана
22. став 6. ове уредбе.
На
банкарску гаранцију садржану у понуди из става 1. овог члана, враћену у року од
три дана не обрачунава се камата, а на банкарску гаранцију враћену по истеку рока
од три дана обрачунава се затезна камата за дане прекорачења рока, у складу са законом
којим се одређује висина затезне камате.
 
Члан 24.
Ако
се даје више дозвола у односу на број учесника на јавном тендеру који испуњавају
прописане услове за добијање дозволе, јавни тендер се сматра успелим.
Ако
су све приспеле понуде неблаговремене или непотпуне или ако ниједан од учесника
на јавном тендеру нема 50 бодова или више, Управни одбор Агенције, на предлог Комисије,
доноси одлуку којом се јавни тендер проглашава неуспелим, што се јавно оглашава.
 
Члан 25.
Дозвола
за обављање производње дуванских производа издаје се, у складу са Законом, најбоље
рангираном учеснику на јавном тендеру.
Изузетно,
најбоље рангираном учеснику може се издати привремена дозвола којом ће се одредити
рок за испуњење услова из члана 22. став 1. Закона који је наведен у понуди.
По
испуњењу услова у року из става 2. овог члана, лице коме је издата привремена дозвола
о томе обавештава Агенцију, која је дужна да по пријему обавештења покрене поступак
за издавање дозволе из става 1. овог члана, у складу са Законом.
У
случају да лице коме је издата привремена дозвола не испуни услове из члана 22.
став 1. Закона у року из става 2. овог члана, привремена дозвола престаје да важи.
 
Члан 26.
Агенција
чува у својој архиви документацију о јавном тендеру најмање три године од дана уписа
произвођача у Регистар произвођача дуванских производа.
 
Члан 27.
Ова уредба ступа на снагу
наредног дана од дана објављивања у „Службеном гласнику Републике Србије”. 
 
05
број 110-8472/2004-1
У
Београду, 23. децембра 2004. године

Влада
Републике Србије
Потпредседник,

Мирољуб
Лабус, с.р.