На основу члана 21. став
2. Закона о поморској и унутрашњој пловидби (“Службени лист СРЈ”,
бр. 12/98), 

Савезна влада доноси
 

 
УРЕДБУ

о условима које морају да испуњавају зимовници отворени за зимовање страних 
бродова на унутрашњим пловним путевима на којима важи међународни или 
међудржавни режим пловидбе
„Службени лист СРЈ”,
број 28 од 6. јуна 1998.
 
 
Члан 1.
Зимовници
отворени за зимовање страних бродова на унутрашњим пловним путевима на којима
важи међународни или међудржавни режим пловидбе, морају да имају:
1)
прилазни пловни пут зимовнику дубине 3,5 м на сектору пловног пута под успором,
односно 2,5 м на сектору пловног пута са слободним током при најнижем
пловидбеном водостају и ширине најмање 40 м;
2)
водени простор дубине 2,5 м при најнижем пловидбеном водостају;
3)
место за окретницу бродова;
4)
одговарајућу опрему за извезивање бродова (битве, алке, куке и др.);
5)
осветљен простор на месту улаза – излаза;
6)
организовану службу обезбеђења (стража–ватрогасац), ако је у зимовнику смештено
више од два брода–танкера са течним горивом;
7)
објект или одређени простор за одлагање чврстих отпадних материја;
8)
објект за одлагање отпадних уља и зауљене воде;
9)
објект или одређени простор за одлагање фекалија;
10)
приступни пут за везу зимовника са најближим саобраћајницама (путем) или
насељеним местом;
11)
питку воду и неопходне животне намирнице у кругу зимовника или у најближем
насељеном месту;
12)
здравствене и поштанско-телефонско-телеграфске услуге у најближе насељеном
месту.
 
Члан 2.
Улаз
за упловљење брода у зимовник из члана 1. ове уредбе и за испловљење из њега
мора бити слободан.
Водени
простор зимовника не сме бити запоседнут целом ширином него се мора оставити
простор довољне ширине за пролаз бродова дуж зимовника.
 
Члан 3.
Даном
ступања на снагу ове уредбе престаје да важи Уредба о условима које треба да
испуњавају зимовници отворени за зимовање страних бродова на унутрашњим пловним
путевима на којима важи међународни или међудржавни режим пловидбе („Службени
лист СФРЈ”, бр. 18/82, 68/84 и 8/86).
 
Члан 4.
Ова
уредба ступа на снагу осмог дана од дана објављивања у „Службеном листу СРЈ”.
 
Савезна влада
Е.п.бр. 168 
5. јуна 1998. године

Београд
Председник
Момир
Булатовић, с.р.