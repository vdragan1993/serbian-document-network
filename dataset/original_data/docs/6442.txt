На основу члана 27. став 5. Закона о железници („Службени гласник РС”, број 45/13) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
УРЕДБУ
о Методологији вредновања елемената за одређивање накнада за коришћење железничке инфраструктуре
"Службени 
				гласник РС", број 122 од 7. новембра 2014.
 
Члан 1.
Овом уредбом утврђује се Методологија вредновања елемената за одређивање накнада за коришћење железничке инфраструктуре, која је одштампана уз ову уредбу и чини њен саставни део.
Члан 2.
Даном ступања на снагу ове уредбе престаје да важи Уредба о Методологији вредновања елемената за утврђивање висине накнаде за коришћење железничке инфраструктуре, организовање и регулисање железничког саобраћаја („Службени гласник РС”, број 14/10).
Члан 3.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-13387/2014-1
У Београду, 6. новембра 2014. године
Влада
Председник,
Александар Вучић, с.р.
МЕТОДОЛОГИЈA ВРЕДНОВАЊА ЕЛЕМЕНАТА ЗА ОДРЕЂИВАЊЕ НАКНАДА ЗА КОРИШЋЕЊЕ ЖЕЛЕЗНИЧКЕ ИНФРАСТРУКТУРЕ
1. ПРЕДМЕТ
Методологијом вредновања елемената за одређивање накнада за коришћење железничке инфраструктуре (у даљем тексту: методологија) утврђује се начин вредновања елемената прописаних чланом 29. став 1. Закона о железници („Службени гласник РС”, број 45/13 – у даљем тексту: Закон). 
За коришћење железничке инфраструктуре, управљач железничке инфраструктуре (у даљем тексту: управљач) пружа следеће пакете услуга:
1) минимални пакет услуга;
2) пакет за приступ пругом до службених објеката и пружање услуга у службеним објектима;
3) пакет за додатне услуге;
4) пакет за пратеће услуге.
Предмет методологије је вредновање елемената за одређивање накнаде за минимални пакет услуга и пакет за приступ пругом до службених објеката и пружање услуга у службеним објектима.
2. МЕТОДОЛОШКИ ПРИСТУП
Методологија се заснива на принципу да превозници сносе само оправдане трошкове пословања управљача и трошкове настале ефикасним обезбеђивањем услуга које корисници захтевају.
Методологија се заснива на економском принципу познатом као маргинални трошкови плус (МТ+), који се заснива на маргиналним трошковима увећаним за додатак (енгл. „mark up”). Наведени принцип омогућава покривање оправданих трошкова који су настали приликом пружања захтеваних услуга и погодан је за тзв. мрежне системе (системи који захтевају велике капиталне инвестиције као што су телекомуникације, енергетика, пренос природног гаса, друмски и остали видови транспорта).
Маргинални трошкови су процењени на основу варијабилних трошкова који према методологији обухватају:
1) краткорочне маргиналне трошкове – хабање пруге, регулисање саобраћаја возова и сигнализацију, потрошњу енергената и режијске трошкове;
2) трошкове обнове и финансијске трошкове сервисирања кредита за обнову инфраструктуре.
Елементи на основу којих се утврђује накнада су: категорија пруга (магистралне, регионалне или локалне) којима се воз креће; коришћење чворова; категорија воза (путнички или теретни) и тип вуче (електро или дизел). Јединице за обрачун накнаде су:
1) возни километри;
2) бруто-тонски километри.
Накнада има дводелну тарифну структуру. Дводелна структура накнаде обухвата следеће компоненте:
1) накнаду за минимални пакет услуга;
2) накнаду за коришћење железничких чворова (транзитирање, улаза или излаза воза из чвора и сервисирање возова у железничким чворовима).
3. ДЕФИНИЦИЈЕ
Поједини изрази употребљени у методологији имају следеће значење:
1) железничка инфраструктура је пруга са свим припадајућим објектима, постројењима, уређајима и друго, у функцији железничког саобраћаја, као добро у општој употреби у својини Републике Србије, коју могу користити сви железнички превозници под једнаким условима. Железничка инфраструктура обухвата: доњи и горњи строј пруге, објекте на прузи, станичне колосеке, телекомуникациона, сигнално-сигурносна, електровучна, електроенергетска и остала постројења и уређаје на прузи, опрему пруге, зграде железничких службених места и остале објекте на железничким службеним местима, који су у функцији организовања и регулисања железничког саобраћаја, са земљиштем које служи тим зградама, пружни појас и ваздушни простор изнад пруге у висини од 12 метара, односно 14 метара код далековода напона преко 220 kV, рачунајући изнад горње ивице шине;
2) мрежа означава целокупну железничку инфраструктуру коју поседује и/или њоме управља управљач инфраструктуре;
3) деоница представља пругу или део пруге између две станице са хомогеном структуром елемената у грађевинском смислу и у погледу технике регулисања саобраћаја, при чему се разликује од суседних секција по капацитету и његовој искоришћености, приходима и трошковима, и као таква представља засебну целину којом се управља у комерцијалном, технолошком и техничком смислу;
4) железнички чвор је скуп станица, пруга или делова пруга и распутница на месту где се укршта више пруга, који чине један систем у погледу функционисања саобраћаја и захтева јединствено управљање у комерцијалном, технолошком и техничком смислу;
5) управљач железничке инфраструктуре је јавно предузеће, други облик предузећа, друго правно лице или предузетник који је овлашћен за управљање железничком инфраструктуром;
6) железнички превозник и превозник за сопствене потребе (у даљем тексту: превозник) је јавно предузеће, други облик предузећа, друго правно лице или предузетник регистрован за обављање делатности јавног превоза у железничком саобраћају и које гарантује вучу возова;
7) Дирекција за железнице је тело надлежно за праћење и регулисање железничког тржишта и успостављање правичне и недискриминаторске конкуренције и коме се учесници железничког тржишта могу жалити ако верују да су неправедно третирани, дискриминисани или на неки други начин оштећени, а нарочито у погледу одлука које је усвојио управљач инфраструктуре или превозник. Дирекција за железнице мора бити независнa у погледу своје организације, одлука о финансирању, правне структуре и одлучивања од било ког управљача инфраструктуре или превозника;
8) додељивање капацитета (траса) означава расподелу капацитета железничке инфраструктуре или траса за возове коју обавља управљач инфраструктуре;
9) одржавање железничке инфраструктуре подразумева идентификацију и поправку кварова и дефеката елемената железничке инфраструктуре (одржавање, замена и обнова) којима се железничка инфраструктура држи у стању које осигурава безбедан, несметан, квалитетан и уредан железнички саобраћај;
10) обнова подразумева веће радове на мрежи у циљу одржања пројектованих карактеристика мреже и представља заједнички назив за истовремено обављање свих радова на рехабилитацији и реконструкцији мреже;
11) маргинални трошак је пораст укупног трошка који настаје са додатним кретањем воза на железничкој инфраструктури;
12) варијабилни трошкови су трошкови управљача инфраструктуре који за дати период и капацитет инфраструктуре зависе од обима саобраћаја на мрежи и рачунају се као апроксимација маргиналних трошкова;
13) краткорочни маргинални трошкови су пораст укупног трошка који настаје са додатним кретањем воза на железничкој инфраструктури посматрано у краћем временском периоду и чине га следећи трошкови: трошкови радне снаге, материјала, енергената (електричне енергије или дизел горива), услуге одржавања пруге и сигнализације и режијски трошкови;
14) маргинални трошкови плус (МТ+) је принцип дефинисања накнада путем додавања тзв. Додатка на маргиналне трошкове;
15) додатак (енгл. „mark up”) је компонента накнаде за коришћење инфраструктуре који у овој методологији представља процентуално повећање варијабилних јединичних трошкова, које се уводи само ако је без последица по конкурентност, односно само ако тржиште може да га поднесе;
16) трошкови хабања пруге представљају трошкове који су резултат физичког трошења елемената пруге насталих услед кретања возова;
17) трошкови регулисања саобраћаја возова су трошкови који настају као последица активности на регулисању саобраћаја возова и употребе сигнализације;
18) фиксни трошак железничке инфраструктуре су трошкови управљача инфраструктуре који за дати период и капацитет инфраструктуре не зависе од обима саобраћаја на мрежи;
19) минимални пакет услуга представља најмању групу услуга која се користи код реализације кретања воза на железничкој инфраструктури и обухвата: обраду захтева за доделу трасе воза, коришћење инфраструктуре на главном пролазном колосеку, управљање кретањем возова укључујући сигнализацију, прописе, систем за оперативно праћење и комуникацију и пружање информација о кретању воза, обезбеђивање свих осталих информација неопходних да се примени или управља саобраћајем додељени капацитет;
20) оправдани трошак обухвата трошкове ефикасне мреже и ефикасног управљања инфраструктуром. Ефикасна мрежа подразумева да су сви делови мреже добро искоришћени током целе године а ефикасно управљање инфраструктуром подразумева усклађивање квалитета мреже и одржавања захтевима корисника;
21) оперативни трошкови представљају укупне трошкове који настају кретањем воза на железничкој инфраструктури и чине их трошкови: материјала, радне снаге, услуга одржавања пруге и сигнализације, административни и режијски трошкови.
4. МОДЕЛ ВРЕДНОВАЊА ЕЛЕМЕНАТА
Модел вредновања елемената за одређивање накнада заснива се на принципу „маргиналних трошкова плус” (МТ+) и представљен је дводелном структуром накнаде.
Модел накнаде примењује се на израчунавање накнаде за одређени воз, односно поред израчунавања накнаде за одређени воз, он омогућава моделирање будућих стратегија пословања управљача.
Модел накнаде за коришћење инфраструктуре се примарно заснива на моделу алокације трошкова. У њему су инкорпорирани модел мреже и модел саобраћаја.
1) Маргинални трошкови
Маргинални трошкови плус (МТ+) подразумевају маргиналне трошкове увећане за додатак у складу са методологијом. Они обухватају трошкове хабања пруге настале директним кретањем возова, трошкове регулисања саобраћаја возова и сигнализације, трошкове планирања реда вожње и административне трошкове обраде захтева, трошкове потрошње енергената (електричне енергије и дизел горива), трошкове обнове инфраструктуре и финансијске трошкове везане за обнову.
Маргинални трошкови за методологију су процењени као варијабилни трошкови управљача и утврђиваће се на основу пондерисања трошкова управљача из претходне године за сваку наредну годину.
Додатак је одређен као проценат којим се увећава јединични варијабилни трошак у зависности од категорије возова и врсте вуче. Ови трошкови су алоцирани на основу модела мреже и модела саобраћаја.
2) Модел мреже
Модел мреже железничке инфраструктуре се састоји из два типа елемената – железничких пруга и железничких чворова.
Железничке пруге су категоризоване према Уредби о категоризацији железничких пруга („Службени гласник РС”, број 115/13) према којој постоје следеће категорије пруга: (1) магистралне, (2) регионалне, (3) локалне и (4) манипулативне пруге. У складу са дефиницијама појма секције, чвора и потребама модела, мрежа је декомпонована на 52 деонице пруга и шест чворова.
Списак чворова на мрежи са њиховим граничним станицама дат је у следећој табели.




Ред. бр.


ЧВОР


 ГРАНИЧНЕ СТАНИЦЕ ЧВОРА




1.


БЕОГРАД


Батајница, Ресник, Јајинци, Овча




2.


СУБОТИЦА


државна граница, Наумовићево, Палић, Шебешић, Суботица Теретна, Суботица Фабрика




3.


НОВИ САД 


Петроварадин, Сајлово




4.


ЛАПОВО


Лапово Варош, Лапово, Баточина




5.


НИШ


Трупале, Црвени Крст, Ћеле Кула, Међурово




6.


ПАНЧЕВО


Панчево Главна, Распутница 2а, Панчево Варош, Панчево Војловица




Ради утврђивања висине накнаде, кретање возова у чворовима сврстано је у две категорије: улазно-излазне и транзитне вожње возова.
3) Модел саобраћаја
Модел саобраћаја се састоји од модела теретног и модела путничког саобраћаја.
Модели теретног и путничког саобраћаја су дефинисани да би се одредио број возних и брутотонских километара на свакој деоници магистралне, регионалне и локалне пруге, као и број теретних и возова за превоз путника који пролазе и заустављају се у сваком од шест чворова.
Основни улазни подаци за модел теретног саобраћаја чине статистички подаци везани за теретни саобраћај који показују дневни број теретних возова на свакој појединачној прузи и број теретних возова који пролазе или опслужују се у сваком од шест чворова.
Основни улазни подаци везани за модел путничког саобраћаја чине подаци о планираним возовима за превоз путника тј. полазне и крајње станице сваког воза, као и дневни број возова на датим релацијама саобраћања.
У оба модела је направљена разлика између возова са електро и дизел вучом.
5. НАЧИН ПРОРАЧУНА ПРЕМА ВРСТАМА УСЛУГА
Категорије услуга које управљач пружа превозницима на мрежи обухватају:
– Категорију I: Минимални пакет услуга;
– Категорију IIа: Приступ пругом службеним објектима;
– Категорију IIб: Пружање услуга у службеним објектима;
– Категорију III: Пружање додатних услуга у службеним објектима;
– Категорију IV: Пружање пратећих услуга у службеним објектима.
У складу са наведеним управљач пружа превозницима на мрежи услуге које су дате у Прилогу, који је одштампан уз методологију и чини њен саставни део.
1) Садржај појединих врста услуга
(1) Услуге у оквиру минималног пакета услуга (категорија I)
У оквиру минималног пакета услуга коришћења железничке инфраструктуре управљач пружа следеће услуге:
– управљање захтевима за капацитетом;
– коришћење инфраструктуре на главном пролазном колосеку;
– управљање кретањем возова укључујући сигнализацију, прописе, систем за оперативно праћење и комуникацију и пружање информација о кретању воза;
– обезбеђивање свих осталих информација неопходних за управљање саобраћајем за додељен капацитет.
Накнада за ову групу услуга одражава коришћење инфраструктуре и последица је трошкова проласка возова по пругама. Накнада се утврђује у функцији категорије пруге (магистралне, регионалне или локалне), категорије возова и типа вуче. Јединице за обрачун накнаде су:
– возни километри;
– бруто-тонски километри.
Ова категорија услуга се остварује приликом кретања сваког воза и њен прорачун се регулише методологијом. Вредности појединих елемената утврђује управљач и објављује у Изјави о мрежи за сваку годину.
(2) Услуге приступа пругом до службених објеката и сервисних постројења (категорија IIа)
Услуге права приступа пругом и/или колосецима до службених објеката и сервисних постројења услуге категорије IIа пружа управљач и подразумева приступ следећим службеним објектима и сервисним постројењима:
– објектима за снабдевањем горивом;
– путничким станицама, станичним зградама и другим објектима;
– теретним терминалима;
– ранжирним станицама;
– објектима за формирање возова;
– колосецима за гарирање;
– осталим техничким објектима за одржавање.
Према методологији као и дефинисаном моделу мреже, пакет услуга категорије IIа представља услуге коришћења инфраструктурних капацитета у чвору као и хабање колосека приликом коришћења истих. Ове услуге пружа управљач.
Начин прорачуна цене коштања услуга из ове категорије одређен је методологијом. Вредност појединих елемената у обрасцу за одређивање цене услуге утврђује управљач и објављује у Изјави о мрежи за сваку годину.
(3) Услуге у службеним објектима и сервисним постројењима (категорија IIб)
Пружалац услуга у службеним објектима и сервисним постројењима пружају управљач и железнички превозник биће дефинисан у Изјави о мрежи. 
По основу власништва управљач пружа услугу у следећим службеним објектима и сервисним постројењима:
– постројења и опрема за снабдевање електричном енергијом за струју вуче;
– путничке станице.
Врсте услуга у путничким станицама као и услуге коришћења објеката и постројења за снабдевање електричном енергијом за струју вуче на мрежи „Железнице Србије” а.д. и њихове цене утврдиће управљач и објавити у Изјави о мрежи.
Услуге у службеним објектима и сервисним постројењима у оквиру пакета услуга IIб, према овој методологији и дефинисаном моделу мреже, подразумевају услуге сервисирања теретних возова и возова за превоз путника у чворовима. Под услугама сервисирања, у смислу методологије, подразумевају се услуге техничко-колске службе на прегледању возова, одржавању кола, возила за железничке сврхе и механизације.
Остале услуге из ове категорије пружа превозник по основу власништва над средствима за маневарски рад и другим средствима неопходним за пружање услуга у одговарајућим службеним објектима. То су следеће услуге:
– маневрисања и друге услуге у објектима за снабдевањем горивом;
– маневрисања и друге услуге у теретним терминалима;
– ранжирања и друге услуге у ранжирним станицама;
– формирања возова у ранжирним и деоничким станицама;
– маневрисања и друге услуге на колосецима за одржавање возних средстава;
– маневрисања и друге услуге у техничким објектима који захтевају доставу и извлачење железничких кола;
– маневрисања на колосецима за гарирање.
За пружене услуге превозник је дужан да са пружаоцем услуга закључи посебан уговор и плати накнаду за пружену услугу у складу са одредбама тог уговора.
(4) Додатне услуге (категорија III)
Пружалац додатних услуга биће дефинисан Изјавом о мрежи. У додатне услуге спадају: 
– снабдевање струјом за вучу;
– контрола транспорта опасних терета;
– услуге код саобраћаја возова са нарочитим пошиљкама;
– остале додатне услуге.
Постојање, начин прорачуна и пружања услуге снабдевања струјом за вучу на мрежи утврдиће управљач и објавити у Изјави о мрежи.
Контрола транспорта опасних терета за сваки појединачни превоз се дефинише између управљача и превозника у зависности од спецификације потребних услуга. Спецификацију услуга и цене управљач ће објавити у Изјави о мрежи.
Услуге код саобраћаја возова са нарочитим пошиљкама обухватају анализу захтева за трасом и доделу трасе за периоде краће од оних дефинисаних у годишњем реду вожње. За сваки појединачни воз управљач и превозник дефинишу обим и спецификацију потребних услуга. Спецификацију услуга и цене код превоза нарочитих пошиљака ће одредити управљач и објавити у Изјави о мрежи.
Остале додатне услуге, превозницима обезбеђује пружалац услуга и обухватају следеће:
– предгревање возова за превоз путника;
– снабдевање горивом;
– маневрисање;
– снабдевање водом;
– уклањање отпадних материја из санитарних просторија у возу.
За све додатне услуге, потребно је да превозник са Дирекцијом за превоз „Железнице Србије” а.д. дефинише обим, спецификацију и накнаду за потребне услуге.
(5) Пратеће услуге (категорија IV)
Пратеће услуге укључују следеће:
– приступ телекомуникационој мрежи;
– пружање додатних информација;
– технички преглед возних средстава.
Управљач пружа превозницима услугу приступа телекомуникационој мрежи. Превозник са управљачем дефинише обим и спецификацију потребних услуга.
Управљач пружа следеће информације превозницима о:
– обуци и полагању тестова које налажу интерна правила управљача;
– програму обавезне обуке из појединих области који налажу интерна правила управљача;
– достављању графикона реда вожње;
– обезбеђивању приступа Изјави о мрежи путем интернета или достава папирне копије;
– достави извода из домаће регулативе од значаја за железнички транспорт или других докумената.
За све додатне информације превозник са управљачем дефинише обим и спецификацију потребних услуга.
Управљач врши преглед свих возних средстава који саобраћају на мрежи у циљу заштите безбедности саобраћаја. Обим и спецификација ових услуга се дефинишу у оквиру Уговора о коришћењу инфраструктуре, као и процедуре у случајевима када се као последица техничког прегледа открије квар на возном средству.
2) Обрасци за вредновање елемената за прорачун накнаде
(1) Накнада за минимални пакет услуга (категорија I)
Накнада за минимални пакет услуга (NKI) се утврђује према следећој формули:

где је:
i – Kатегорија пруге (1 = магистралне, 2 = регионалне, 3 = локалне)
j – Kaтегорија возова (возови за превоз путника, теретни возови)
k – Врста вуче (дизел, електро)
  – накнада за коришћење инфраструктурних капацитета за минимални пакет услуга у функцији од категорије пруге (i), категорије воза (ј) и врсте вуче (k)
  – број возних километара на мрежи у функцији од категорије пруге (i), категорије воза (ј) и врсте вуче (k)
  – накнада по једном возном километру у функцији од категорије пруге (i), категорије воза (ј) и врсте вуче (k)
F – фактор у зависности од категорије воза (висина фактора је у зависности од утицаја категорије воза на висину трошкова одржавања инфраструктуре или од примењене стратегије развоја сегмента железничког тржишта)
  – накнада за хабање пруге и колосека приликом проласка возова у функцији од категорије пруге (i) и категорије воза (ј)
  – број бруто-тонских километара на мрежи у функцији од категорије пруге (i) и категорије воза (ј)
  – накнада по једном бруто-тонском километру у функцији од категорије пруге (i) и категорије воза (ј)
(2) Накнада за коришћење железничких чворова (категорије услуга IIа и IIб)
Накнада за коришћење инфраструктуре када возови почињу и завршавају вожњу у чвору, односно транзитирају железничке чворове (NKIIa) као и за сервисирање возова у железничким чворовима (NKIIb) се утврђује на следећи начин:

где је:

l – Чвор (Суbотица (1), Нови Сад (2), Београд (3), Лапово (4), Ниш (5), Панчево (6))
m – Kaтегорија возова (возови за превоз путника, теретни возови)
n – Врста вуче (дизел, електро)
 – накнада за коришћење инфраструктурних капацитета у чвору за пакет услуга IIа у функцији од чвора (l), категорије воза (m) и врсте вуче (n)
 – броj возова у чвору у функцији од чвора (l), категорије воза (m) и врсте вуче (n)
  – накнада по jедном возу коришћених инфраструктурних капацитета у чвору у функцији од чвора (l), категорије воза (m) и врсте вуче (n)
 – накнада за хаbање пруге и колосека приликом коришћења инфраструктурних капацитета у чвору за пакет услуга IIа у функцији од чвора (l) и категорије воза (m)
 – броj бруто-тонских километара у чвору у функцији од чвора (l) и категорије воза (m)
 – накнада по jедном бруто-тонском километру у чвору у функцији од чвора (l) и категорије воза (m)
 – накнада за пружање услуга „сервисирања” возова у чвору за пакет услуга IIb у функцији од чвора (l) и категорије воза (m)
 – броj возова коjима jе пружена услуга (коjи су „сервисирани”) у чвору, у функцији од чвора (l) и категорије воза (m)
 – накнада по jедном возу „сервисираном” у чвору у функцији од чвора (l) и категорије воза (m)
Прилог
ТАБЕЛА: ВРСТА УСЛУГА ПО КАТЕГОРИЈАМА И НОСИОЦИМА УСЛУГА




КАТЕГОРИЈА
I


КАТЕГОРИЈА 
II


КАТЕГОРИЈА
III


КАТЕГОРИЈА
IV




МИНИМАЛНИ ПАКЕТ ПРИСТУПА


а) ПРИСТУП ПРУГОМ И КОЛОСЕЦИМА ДО СЛУЖБЕНИХ ОБЈЕКАТА И СЕРВИСНИХ ПОСТРОЈЕЊА


б) УСЛУГЕ У СЛУЖБЕНИМ ОБЈЕКТИМА И СЕРВИСНИМ ПОСТРОЈЕЊИМА


ДОДАТНЕ УСЛУГЕ


ПОМОЋНЕ УСЛУГЕ




– Управљање захтевима за капацитетом инфраструктуре


– Приступ колосецима са построjењима за пуњење горивом


– Употреба опреме за снабдевање електричном енергиjом, где jе то могуће


– Струjа вуче 


– Приступ телекомуникационоj мрежи




– Право да се користи додељени капацитет


– Приступ колосецима у путничким станицама, станичним зградама и другим обjектима


– Построjења за пуњење горивом


Предгреjавање возова за превоз путника


– Давање додатних информациjа




– Употреба пруга, скретница и чворова


– Приступ колосецима за теретне терминале


– Путничке станице, станичне зграде и други обjекти


– Снабдевање горивом, маневрисање и др. услуге коjе се пружаjу у обjектима


– Технички преглед возних средстава




– Управљање кретањем возова и добиjање информациjе о кретању возова


– Приступ колосецима у ранжирним станицама


– Теретни терминали 


– Прилагођени уговор и за контролу превоза опасне робе






– Остале информациjе неопходне да се обавља саобраћаj за додељени капацитет


– Приступ обjектима за формирање возова


– Ранжирне станице 


– Прилагођени уговор и за помоћ у саобраћаjу ванредних возова (укључуjе помоћ у саобраћаjу возова са нарочитим пошиљкама)








– Приступ колосечноj групи за гарирање


– Обjекти за формирање возова










– Приступ колосецима за одржавање и другим техничким построjењима


– Колосечне групе за гарирање












– Одржавање и друга техничка построjења








– УСЛУГУ ПРУЖА УПРАВЉАЧ


– УСЛУГУ ПРУЖА УПРАВЉАЧ И ЖЕЛЕЗНИЧКИ ПРЕВОЗНИК


– ПРУЖАЛАЦ УСЛУГЕ БИЋЕ ДЕФИНИСАН ИЗЈАВОМ О МРЕЖИ