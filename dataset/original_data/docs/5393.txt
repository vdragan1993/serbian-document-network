На основу члана 32а Закона о туризму („Службени гласник
РС”, бр. 35/94 и 48/99), Министар туризма, доноси

 

 

ПРАВИЛНИК

о садржају и начину вођења регистра 
категорисаних соба, кућа и станова за одмор

„Службени гласник
РС”, број 
10
од
5. априла 

2000.

 

 

Члан 1.

Овим правилником прописује се садржај и начин вођења
регистра категорисаних соба, односно кућа и станова за одмор намењених за
пружање услуга смештаја и исхране у домаћинствима.

 

Члан 2.

Регистар категорисаних соба, односно кућа и станова за
одмор садржи следеће податке:

1) презиме, име и адресу физичког лица које је издало
објекат из члана 1. овог правилника,

2) адресу, врсту и структуру објекта,

3) назив и седиште организације преко које је објекат
издат,

4) број и датум уговора о издавању објекта,

5) број и датум решења о одређивању категорије објекта,

6) категорију објекта,

7) важне напомене (нпр. промена категорије и сл.).

 

Члан 3.

Податке из члана 2. овог правилника надлежни орган
општинске управе уноси у регистар на основу акта о одређивању категорије
објекта за пружање услуге смештаја и исхране у домаћинствима и уговора физичког
лица и организације регистроване за обављање туристичке, односно угоститељске
делатности, о издавању објекта туристима.

 

Члан 4.

Подаци из члана 2. тач. 1), 2), 5), 6) и 7) овог
правилника уносе се у регистар даном издавања акта о одређивању категорије
објекта за пружање услуге смештаја и исхране у домаћинствима.

Подаци из члана 2. тач. 3) и 4) овог правилника уносе
се у регистар даном достављања уговора од стране физичког лица које је издало
објекат.

 

Члан 5.

Подаци из регистра користе се за потребе органа који
води регистар и Министарства туризма Републике Србије.

 

Члан 6.

Овај правилник ступа на снагу осмог дана од дана
објављивања у „Службеном гласнику Републике Србије”.

 

Број 332-01-19/2000-01

У Београду, 27. марта
2000. године

Министар,

мр 
Слободан Черовић, с. р.