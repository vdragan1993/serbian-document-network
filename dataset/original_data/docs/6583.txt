На основу члана 93. став 3. Закона о пловидби и лукама на унутрашњим водама („Службени гласник РС”, број 73/10),
Министар саобраћаја доноси
 
ПРАВИЛНИК
о начину обављања пробне вожње бродова и о зонама пловидбе бродова
"Службени гласник РС", број 
	99 од 16. октобра 2012.
 
Члан 1.
Овим правилником прописују се начин обављања пробне вожње брода и техничког пловног објекта (у даљем тексту: брод), као и зоне пловидбе брода у којима се обављају пробне вожње.
Одредбе овог правилника примењују се на све бродове, без обзира на њихову државну припадност, који пробну вожњу обављају на унутрашњим водама Републике Србије.
Члан 2.
Пробна вожња брода, у смислу овог правилника, јесте пловидба брода за време или после градње, односно обнoве или преправке брода и при вршењу основног, редовног, контролног и ванредног прегледа постојећег брода у смислу члана 86. Закона о пловидби и лукама на унутрашњим водама.
Члан 3.
Брод који врши пробну вожњу мора да има сведочанство о способности брода за обављање пробне вожње, у смислу члана 110. Закона о пловидби и лукама на унутрашњим водама.
Члан 4.
Зона, време и све остале чињенице које су од значаја за обављање пробне вожње брода морају се најавити лучкој капетанији најкасније 72 часа пре почетка пробне вожње брода.
Зоне у којима се обављају пробне вожње брода утврђене су у Прилогу – Зоне пловидбе брода у којима се обављају пробне вожње, који је одштампан уз овај правилник и чини његов саставни део.
Лучка капетанија обавештава остале учеснике у саобраћају на водном путу о зони и времену обављања пробне вожње најкасније 24 часа пре почетка пробне вожње.
Члан 5.
За време пробне вожње, на броду, осим чланова посаде, налазe се и лица која изводе радове или врше остала испитивања, односно преглед брода.
Чланови посаде и лица из става 1. овог члана морају бити благовремено упознати са поступцима, односно радњама које ће се изводити на броду за време пробне вожње.
Бродом којим се обавља пробна вожња управља заповедник са најмање две године пловидбеног стажа у својству заповедника брода који је пловио на делу пловног пута на коме се налази зона пробне вожње.
Члан 6.
Даном ступања на снагу овог правилника престаје да важи Правилник о начину обављања пробне вожње бродова („Службени лист СРЈ”, број 29/98).
Члан 7.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00013/2012-01
У Београду, 9. октобра 2012. године
Министар,
Милутин Мркоњић, с.р.
 
ПРИЛОГ
 
ЗОНЕ ПЛОВИДБЕ БРОДА У КОЈИМА СЕ ОБАВЉАЈУ ПРОБНЕ ВОЖЊЕ
 




РЕКА ДУНАВ




Зона


Речни km


Расположива ширина пловног пута на деоници при дубини од 2.5 m


Напомена




од


до




Апатин


1410.6


1408.6


370-460 m


Није потпуно праволинијска деоница




1399.0


1397.0


330-430 m


Није потпуно праволинијска деоница




Нови Сад


1259.5


1261.0


300-450 m


Није потпуно праволинијска деоница




1245.0


1240.0


320-450 m


Није потпуно праволинијска деоница




Београд


1165.0


1162.0


минимум 500 m







Голубац


1051.5


1049.5


минимум 700 m







Доњи Милановац


995.0


993.0


минимум 800 m







Кладово


934.5


932.5


минимум 650 m







Панчево 
				

1158,0


1153,0


минимум 400 m







РЕКА ТИСА




Зона


Речни km


Расположива ширина пловног пута на деоници при дубини од 2.5 m


Напомена




од


до




Нови Бечеј


70.0


68.0


135-210 m







Тител


8.6


6.6


180-240 m







РЕКА САВА




Зона


Речни km


Расположива ширина пловног пута на деоници при дубини од 2.5 m


Напомена




од


до




Мачванска Митровица


143.0


141.0


200-260 m







Београд Бродотехника


14.8


12.8


350-450 m