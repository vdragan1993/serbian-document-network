На основу члана 13. став
1. тачка 10) Одлуке о оснивању Јавног предузећа за управљање државним путевима
(„Службени гласник РС”, број 115/05) и члана 22. став 1. тачка 11) Статута Јавног
предузећа за управљање државним путевима „Путеви Србије”, 



Управни
одбор Јавног предузећа „Путеви Србије”, на седници одржаној 24. децембра 2008. године,
донео је






ОДЛУКУ


о висини
накнада за употребу државног пута

“Службени
гласник РС”, број 16 од 6. марта 2009.

 

Члан 1.

Овом одлуком утврђује
се висина накнаде за:

1.
постављање рекламних табли, рекламних паноа, уређаја за сликовно или звучно обавештавање
или оглашавање на државном путу, односно на другом земљишту које користи Јавно предузеће
„Путеви Србије” (у даљем тексту: предузеће) у складу са прописима;

2.
закуп делова земљишног појаса државног пута;3.
закуп другог земљишта које користи предузеће;

4.
прикључење прилазног пута на државни пут;

5.
постављање водовода, канализације, електричних, телефонских и телеграфских водова
и сл. на државном путу;

6.
изградњу комерцијалних објеката којима је омогућен приступ са државног пута;

7.
коришћење комерцијалних објеката којима је омогућен приступ са државног пута.

Државни
пут, у смислу ове одлуке, јесте аутопут, полуаутопут, магистрални и регионални пут. 





Члан 2.

За постављање рекламних
табли, рекламних паноа, уређаја за сликовно или звучно обавештавање или оглашавање
на државном путу, односно на другом земљишту које користи предузеће у складу са
прописима, плаћа се годишња накнада за једнострано постављање у висини од
4.720,00 динара/m², односно двострано постављање у висини од 8.000,00 динара/m². 


Накнада
из става 1. овог члана плаћа се у 12 једнаких месечних рата до петог у месецу за
претходни месец, на основу уговора који се закључује са корисником постављене рекламне
табле, рекламног паноа, уређаја за сликовно или звучно обавештавање или оглашавање
на државном путу. 




Члан 3.

За закуп делова земљишног
појаса и другог земљишта које користи предузеће у насељу, а које се користи за приступ
и изградњу објеката (станица за снабдевање моторних возила горивом, самосталних
станица за снабдевање моторних возила течним нафтним гасом, мотела, хотела, ресторана,
аутосервиса, продавница, стоваришта, отпада, мегамаркета и сл.) плаћа се годишња
накнада у висини од 1.699,00 дин/m² закупљене површине, а до висине накнаде
која би се платила за изградњу комерцијалних објеката којима је омогућен приступ
са државног пута, у складу са чланом 7. ове одлуке.  

За
закуп делова земљишног појаса и другог земљишта које користи предузеће ван насеља,
а које се користи за приступ и изградњу објеката (станица за снабдевање моторних
возила горивом, самосталних станица за снабдевање моторних возила течним нафтним
гасом, мотела, хотела, ресторана, аутосервиса, продавница, стоваришта, отпада, мегамаркета
и сл.) плаћа се годишња накнада у висини од 85,00 дин/m² закупљене површине.


Накнада
из ст. 1. и 2. овог члана плаћа се у 12 једнаких месечних рата до петог у месецу
за претходни месец.




Члан 4.

За закуп другог земљишта
које користи предузеће, а које се користи за пољопривредне сврхе, плаћа се годишња
накнада у висини од: 

–
5.947,00 дин/hа – закупљене површине оранице;

–
1.189,00 дин/hа – закупљене површине ливаде – пашњака. 

Накнада
из става 1. овог члана плаћа се у целости за прву годину коришћења у року од осам
дана по закључењу уговора, а за сваку наредну годину до 15. јануара у тој години.





Члан 5.

За прикључење прилазног
пута на државни пут, плаћа се накнада у висини од 16.992,00 динара.


Накнада
из става 1. овог члана плаћа се једнократно, приликом издавања сагласности за изградњу,
односно реконструкцију прикључка на државни пут. 




Члан 6.

За постављање водовода,
канализације, електричних, телефонских и телеграфских водова и сл. (у даљем тексту:
инсталација) на државном путу, плаћа се накнада у висини од 24,00 динара по метру
постављених инсталација пречника (ширине) до 0,01 метара, а за инсталације већег
пречника (ширине), накнада се сразмерно повећању пречника (ширине) линеарно увећава.

Накнада
из става 1. овог члана плаћа се једнократно, приликом закључења уговора. 





Члан 7.

За изградњу комерцијалних
објеката – станица за снабдевање моторних возила горивом, самосталних станица за
снабдевање моторних возила течним нафтним гасом, мотела, хотела, ресторана, аутосервиса,
продавница, стоваришта, отпада, мегамаркета и других комерцијалних објеката (у даљем
тексту: комерцијални објекти), којима је омогућен приступ са државног пута плаћа
се накнада и то: 

1)
8.496,00  динара по m² корисне површине која одговара намени и функцији
објекта, за комерцијалне објекте на које је омогућен приступ са аутопута, полуаутопута,
магистралног пута број 22 (Ибарски пут); магистралног пута број 1, деоница Лесковац
– граница БЈР Македоније; магистралног пута број 1.12, деоница Ниш – граница Републике
Бугарске; магистралног пута број 22, деоница Београд – Нови Сад – Фекетић – Суботица
граница Републике Мађарске; магистралног пута број 1.9, Београд – Панчево – Вршац
– граница Републике Румуније; магистралног пута број 24.1, деоница Београд – Зрењанин;
магистралног пута број 19, деоница Београд – Обреновац; магистралног пута број
5, деоница Краљево – Крушевац – Појате; магистралног пута број 17.1, деоница Келебија
– Суботица – Сомбор – Бездан; магистралног пута број 18, деоница Бачки Брег – Сомбор
– Бачка Паланка – Шид – граница Републике Српске;

2)
424.800,00 динара за изградњу станице за снабдевање моторних возила горивом, а која
је у саставу комерцијалног комплекса којем је омогућен приступ са путева из тачке
1)  овог члана до 500 m² корисне површине која одговара намени и функцији
објекта, а изнад те површине додатно се обрачунава 8.496,00 динара/m² за све
остале објекте из састава тог комплекса; 

3)
300.000,00 динара за изградњу самосталне станице за снабдевање моторних возила течним
нафтним гасом, којој је омогућен приступ са путева из тачке 1) овог члана до
300 м² корисне површине која одговара намени и функцији објекта, а изнад те
површине додатно се обрачунава 6.000,00 динара/m²;

4)
4.248,00 динара по m² корисне површине која одговара намени и функцији објекта,
за комерцијалне објекте којима је омогућен приступ са неког од осталих магистралних
и регионалних путева, и то: регионалног пута број 100, деоница Београд – Смедерево;
регионалног пута број 105, деоница Селиште – Бор; регионалног пута број 214, деоница
Ниш – Дољевац; регионалног пута број 122, деоница Сента – Бечеј – Бачко Градиште
– Шајкаш; регионалног пута број 120, деоница Бачко Градиште – Нови Сад; регионалног
пута број 101, деоница Богојево – Апатин – Сомбор – Кула;

5)
339.840,00 динара за изградњу станице за снабдевање моторних возила горивом, а која
је у саставу комерцијалног комплекса којем је омогућен приступ са путева из тачке
4) овог члана до 300 m² корисне површине која одговара намени и функцији објекта,
а изнад те површине додатно се обрачунава 4.248,00 динара/m² за све остале
објекте из састава тог комплекса;

6)
200.000,00 динара за изградњу самосталне станице за снабдевање моторних возила течним
нафтним гасом, којој је омогућен приступ са путева из тачке 4) овог члана до
200 m² корисне површине која одговара намени и функцији објекта, а изнад те
површине додатно се обрачунава 4.000,00 динара/m²;

7)
2.124,00 динара по m² корисне површине која одговара намени и функцији објекта,
за комерцијалне објекте којима је омогућен приступ са неког од осталих регионалних
путева;

8)
254.880,00 динара за изградњу станице за снабдевање моторних возила горивом, а која
је у саставу комерцијалног комплекса којем је омогућен приступ са осталих регионалних
путева, до 150 м² корисне површине која одговара намени и функцији објекта,
а изнад те површине додатно се обрачунава 2.124,00 динара/m² за све остале
објекте из састава тог комплекса; 

9)
150.000,00 динара за изградњу самосталне станице за снабдевање моторних возила течним
нафтним гасом, којој је омогућен приступ са осталих регионалних путева до 150 m²
корисне површине која одговара намени и функцији објекта, а изнад те површине додатно
се обрачунава 3.000,00 динара/m².

Накнада
из става 1. овог члана плаћа се једнократно, приликом закључења уговора. 




Члан 8.

Накнада за коришћење
комерцијалних објеката којима је омогућен приступ са државног пута,  плаћа
се годишње, и то:


1)
850,00 динара по m² корисне површине која одговара намени и функцији објекта, 
за коришћење комерцијалног објекта на који је омогућен приступ са аутопута, полуаутопута,
магистралног пута број 22 (Ибарски пут); магистралног пута број 1, деоница Лесковац
– граница БЈР Македоније; магистралног пута број 1.12, деоница Ниш – граница Републике
Бугарске; магистралног пута број 22, деоница Београд – Нови Сад – Фекетић – Суботица
граница Републике Мађарске; магистралног пута број 1.9, Београд – Панчево – Вршац
– граница Републике Румуније; магистралног пута број 24.1, деоница Београд – Зрењанин;
магистралног пута број 19, деоница Београд – Обреновац; магистралног пута број
5, деоница Краљево – Крушевац – Појате; магистралног пута број 17.1, деоница Келебија
– Суботица – Сомбор – Бездан; магистралног пута број 18, деоница Бачки Брег – Сомбор
– Бачка Паланка – Шид – граница Републике Српске; 

2)
424.800,00 динара за коришћење станице за снабдевање моторних возила горивом, а
која је у саставу комерцијалног комплекса којем је омогућен приступ са путева из
тачке 1)  овог члана до 500 m² корисне површине која одговара намени и
функцији објекта, а за сваки m² корисне површине преко назначене, плаћа се
износ од 850,00 динара/m² за све остале објекте из састава тог комплекса. 



3)
300.000,00 динара за коришћење самосталне станице за снабдевање моторних возила
течним нафтним гасом, којој је омогућен приступ са путева из тачке 1) овог члана
до 300 m² корисне површине која одговара намени и функцији објекта, а изнад
те површине додатно се обрачунава 600,00 динара/m²;


4)
425,00 динара по m² корисне површине која одговара намени и функцији објекта, 
за комерцијалне објекте којима је омогућен приступ са неког од осталих магистралних
и регионалних путева, и то: регионалног пута број 100, деоница Београд – Смедерево;
регионалног пута број 105, деоница Селиште – Бор; регионалног пута број 214, деоница
Ниш – Дољевац; регионалног пута број 122, деоница Сента – Бечеј – Бачко Градиште
– Шајкаш; регионалног пута број 120, деоница Бачко Градиште – Нови Сад; регионалног
пута број 101, деоница Богојево – Апатин – Сомбор – Кула;

5)
339.840,00 динара за коришћење станице за снабдевање моторних возила горивом, а
која је у саставу комерцијалног комплекса до 300 m² корисне површине која одговара
намени и функцији објекта којем је омогућен приступ са путева из тачке 4) овог члана,
а за сваки m² корисне површине преко назначене плаћа се износ од 425,00 динара/m²
за све остале објекте из састава тог комплекса; 

6)
200.000,00 динара за коришћење самосталне станице за снабдевање моторних возила
течним нафтним гасом, којој је омогућен приступ са путева из тачке 4) овог члана,
до 200 m² корисне површине која одговара намени и функцији објекта, а изнад
те површине додатно се обрачунава 400,00 динара/m²;

7)
212,00 динара по m² корисне површине која одговара намени и функцији објекта, 
за коришћење комерцијалног објекта на који је омогућен приступ са осталих регионалних
путева;

8)
254.880,00 динара за коришћење станице за снабдевање моторних возила горивом, а
која је у саставу комерцијалног комплекса до 150 m² корисне површине која одговара
намени и функцији објекта којем је омогућен приступ са осталих регионалних путева,
а за сваки m² корисне површине преко назначене плаћа се износ од 212,00 динара/m²
за све остале објекте из састава тог комплекса; 

9)
150.000,00 динара за коришћење самосталне станице за снабдевање моторних возила
течним нафтним гасом, којој је омогућен приступ са осталих регионалних путева до
150 m² корисне површине која одговара намени и функцији објекта, а изнад те
површине додатно се обрачунава 300,00 динара/m².

Накнада
из става 1. овог члана, утврђује се у годишњем износу и плаћа у 12 једнаких месечних
рата до петог у месецу за претходни месец. 





Члан 9.

Накнада за постављање
и коришћење комерцијалних привремених објеката (контејнери, киосци, караван возила,
покретне продавнице и сл.), плаћа се за објекат, и то:


1)
12.744,00 динара месечно поред аутопута или полуаутопута;


2)
5.098,00 динара месечно на паркиралиштима, одмориштима или другим површинама које
су део магистралног или регионалног пута. 

Накнада
из става 1. овог члана плаћа се месечно до петог у месецу за претходни месец с тим
што се накнада за први месец уплаћује приликом закључења уговора.





Члан
10.

Обрачун корисне површине
која одговара намени и функцији објекта из чл. 7. и 8. ове одлуке, врши се на основу
пројектне документације применом СРПС У.Ц2 100 2002 – Израчунавање површина објеката
у области високоградње.




Члан
11.

Даном ступања на снагу
ове одлуке, престаје да важи Одлука о висини накнада за коришћење путева („Службени
гласник РС”, број 90/04).




Члан
12.

Ова одлука, по добијању
сагласности Владе, објављује се у „Службеном гласнику Републике Србије” и ступа
на снагу наредног дана од дана објављивања.


Председник
Управног одбора 



ЈП „Путеви
Србије”,

мр 
Зоран
Лилић, с.р.