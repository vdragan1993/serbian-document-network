Редакцијски пречишћен текст
 
 
На основу члана 11. став 2. Закона о превозу у друмском саобраћају („Службени гласник РС”, бр. 46/95, 66/01, 61/05, 91/05, 62/06 и 31/11) и члана 21. Статута Привредне коморе Србије („Службени гласник РС”, бр. 45/02, 107/03, 44/05, 29/09, 35/11, 46/11 и 103/11), 
	
Скупштина Привредне коморе Србије на седници одржаној 11. децембра 2012. године утврђује
 
ДАЉИНАР 
	
за међумесни саобраћај

"Службени гласник РС", бр. 120 од 21. 
	децембра 2012, 2 од 10. јануара 2014, 3 од 15. 
	јануара 2014 - исправка 
 
Члан 1.
Овим даљинаром утврђује се удаљеност у километрима између аутобуских станица, односно аутобуских стајалишта (у даљем тексту: станицa, односно стајалишта) са минималним временима вожње аутобуса између станица, односно стајалишта на одређеној релацији, односно делу релације, који се објављују на сајту Привредне коморе Србије: www.pks.rs и чине његов саставни део.
Члан 2.
Удаљеност између станица, односно стајалишта је стварна дужина која је утврђена мерењем на релацији, односно делу релације. 
	
Удаљеност између станицa, односно стајалишта на свакој релацији, односно делу релације, утврђена је у километрима и десетим деловима километра.
Члан 3.
Минимално време вожње је најмање потребно време вожње да се пређе удаљеност између станица, односно стајалишта.
Минимално време вожње на релацијама, односно деловима релација исказано је у минутима.
Члан 4.
Превозник у ред вожње уноси удаљеност између станица, односно стајалишта утврђену овим даљинаром, као и минимално време вожње на релацијама и њиховим деловима које није краће од минималног времена вожње утврђеног овим даљинаром.
Одређивање удаљености између станица, односно стајалишта за одређени ред вожње који је састављен од две или више релација, односно делова релација утврђених овим даљинаром, врши се на начин да се на последњу вредност претходних релација, односно делова релација, кумулативно додају вредности удаљености станица, односно стајалишта наредних релација, односно делова релација.
Члан 5.
Брисан је ранији став 1. (види члан 1. Измена и допуна - 2/2014-90)
Приликом израде реда вожње превозник уноси време вожње које не може бити мање од минималног времена вожње које је утврђено овим даљинаром.*
 
*Службени гласник РС, 
	број 2/2014
 
Члан 6.
Измене и допуне текста Даљинара за међумесни саобраћај утврђује 
	Скупштина Привредне коморе Србије на предлог Групације за превоз путника у 
	друмском саобраћају и аутобуске станице.*
Измене и допуне Даљинара у смислу мерења нових релација, односно 
	делова релација и промена експлоатационих услова на постојећим релацијама, 
	односно деловима релација, врше се на захтев превозника.*
Измене и допуне Даљинара из става 2. овог члана, на предлог Групације 
	за превоз путника у друмском саобраћају и аутобуске станице, утврђује 
	Комисија коју образује Скупштина Привредне коморе Србије.*
 
*Службени гласник РС, 
	број 2/2014
 
Члан 7.
Овај даљинар ступа на снагу осмог дана од дана објављивања у „Службеном гласнику Републике Србије”. 
	
 
02.01 – број 11/3
У Београду, 11. децембра 2012. године
Председник,
др 
	Марко Ћулибрк, с.р.
 



	ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ 
ДАЉИНАРА

 

 

Измене и 
	допуне Даљинара за међумесни саобраћај: 
	„Службени гласник РС“, број 
2/2014-90
 
Члан 3.
Измене и допуне текста Даљинара за међумесни саобраћај објављују се у 
	„Службеном гласнику Републике Србије” и ступају на снагу осмог дана од дана 
	објављивања.
Измене и допуне Даљинара у смислу мерења нових релација, односно 
	делова релација и промена експлоатационих услова на постојећим релацијама, 
	односно деловима релација, објављују се на сајту Привредне коморе Србије и 
	ступају на снагу наредног дана од дана објављивања *.
 
*Службени гласник РС, 
	број 3/2014