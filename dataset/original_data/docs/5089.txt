На основу члана 43.
став 2. Закона о заштити животне средине („Службени гласник РС”, бр. 
66/91,
83/92, 53/93, 67/93,
48/94 и 53/95),

Влада Републике Србије доноси
 

 

УРЕДБУ

о заштити предела изузетних 
одлика Мируша

„Службени гласник
РС”, број 5 од 27. 

фебруара 1998.

 

	 

Члан 1.

Доњи ток реке Мируше до ушћа у реку Бели Дрим ставља се
под заштиту као предео изузетних одлика од изузетног значаја и сврстава у I
категорију (у даљем тексту: Кањон Мируше).

 

Члан 2.

Кањон Мируше представља предео изузетних одлика
јединствене и репрезентативне морфохидролошке грађе (16 језера међусобно
раздвојених водопадима, слаповима и брзацима), специфичне термофилне и
ксеротермофилне вегетације са природним реткостима (косовски божур, балканска
форзиција, гороцвет и др.) и медитеранском фауном (даруска ласта и др.).

 

Члан 3.

Кањон Мируше је на подручју општне Клина и Ораховац,
укупне површине 330.47,60 ха, од чега је на подручју општине Клина 161,70,89
ха, у катастарској општини Душ 137,03,36 ха у државној и 1,37,09 ха у приватној
својини и катастарској општини Волујак 24,67,53 ха у државној и 5,45,08 ха у
приватној својини и на подручју општине Ораховац 154,400,20 ха, од чега је у
катастарској општини Понорац 64,18,12 ха у државној својини, у катастарској
општини Лабучево 36,35,08 ха у државној и 6,23,68 ха у приватној својини и
катастарској општини Мрасор 53,87,00 ха у државној и 1,27,72 ха у приватној
својини.

Опис граница Кањона Мируше и попис катастарских парцела
са графичким приказом одштампани су уз ову уредбу и чине њен саставни део.

 

Члан 4.

На подручју Кањона Мируше установљава се режим заштите
II степена којим се:

1. Забрањује:

1) изградња привредних, стамбених, викенд објеката и
инфраструктурних објеката, осим планске изградње угоститељских, туристичких и
објеката намењених за научноистраживачки рад и потребе спровођења мера заштите,
који својим габаритом, обликом, начином коришћења, отпадним материјама не
угрожавају или нарушавају природне, створене и друге вредности природног добра;

2) регулација реке и водног режима (изградња брана, формирање
акумулација, одвођење воде, мењање тока реке, оштећивање језерских басена и
др.);

3) загађивање воде у реци и језерима;

4) експлоатација минералних сировина, вађење материјала
из речног корита и отварање позајмишта земље и песка;

5) депоновање комуналног и другог отпада;

6) превођење надземних водова високог напона;

7) испаша стоке;

8) сеча шуме и шикаре, осим санитарно-узгојних у циљу
унапређивања стања екосистема и заштите шума;

9) риболов у периоду од пет година од дана доношења ове
уредбе;

10) лов дивљачи, разарање гнезда и станишта и свако
друго уништавање животиња и птица;

11) брање и уништавање биљних врста, осим у
научноистраживачке сврхе;

12) уношење алохтоних врста биљака и животиња.

2. Обезбеђује се уређење и коришћење простора на начин
којим се омогућава очување природних вредности, унапређење постојећих ресурса
шума, вода, биљних и животињских врста и других добара, уношење аутохтоних
врста биљака и животиња, инфраструктурно опремање простора одређеног за туризам
и рекреацију, реконструкција постојећих и изградња нових објекта у складу са
планским актима и условима заштите, научноистраживачки рад и презентација
природних вредности.

 

Члан 5.

Заштита и развој Кањона Мируше спроводи се према
Програму заштите и развоја (у даљем тексту: Програм).

Програм из става 1. овог члана садржи нарочито: циљеве,
приоритетне задатке и активности на спровођењу режима заштите из члана 4. ове
уредбе, задатке на заштити аутохтоних екосистема, унапређењу ловне и риболовне
фауне, регулисању вода и водног режима; задатке у спровођењу
научноистраживачких, културних, васпитно-образовних, информативно-пропагандних
и других активности; средства потребна за њихово остваривање, као и начин
обезбеђења средстава.

Програм се доноси за период од пет година, а остварује
се годишњим програмом који садржи задатке и послове који се реализују у текућој
години, динамику њиховог извршавања и висину потребних средстава.

На програм на који су претходно прибављена мишљења
министарстава надлежних за послове пољопривреде, шумарства и водопривреде,
урбанизма, науке и просвете, сагласност даје министарство надлежно за послове
заштите животне средине.

 

Члан 6.

О Кањону Мируше стара се ЈП „Србијашуме” (у даљем
тексту: Предузеће).

 

Члан 7.

Предузеће у обављању послова заштите и развоја Кањона
Мируше обезбеђује спровођење прописаних режима заштите и очувања природног
добра, научноистраживачких, културних, васпитно-образовних,
информативно-пропагандних и других активности, доноси средњорочни и годишњи
програм заштите и развоја.

Предузеће подноси извештај о остваривању програма из
члана 5. ове уредбе до 15. децембра за текућу годину министарству надлежном за
послове заштите животне средине.

 

Члан 8.

Предузеће у обављању послова заштите и развоја Кањона
Мируше обезбеђује обележавање Кањона Мируше, унутрашњи ред и чуварску службу у
складу са актом који доноси, уз сагласност министарства насдлежног за послове
заштите животне средине.

Актом из става 1. овог члана уређују се правила за
спровођење режима заштите и развоја, а нарочито: начин и услови кретања и
боравка посетилаца, коришћења пашњака, рекреативних и других јавних површина,
постављања информативних и других ознака, мере заштите приликом обављања
туристичких, угоститељских услуга и других делатности и посебне забране и
ограничења у спровођењу режима заштите.

Правила одређена актом из става 1. овог члана и друге
неопходне информације за спровођење режима заштите, Предузеће је дужно да на
погодан начин јавно огласи тако да буду доступна корисницима и посетиоцима.

 

Члан 9.

Средства за заштиту и развој Кањона Мируше обезбеђују
се из прихода остварених обављањем делатности Предузећа, из средстава буџета
Републике и из других извора, у складу са законом.

 

Члан 10.

Програм из члана 5. ове уредбе Предузеће ће донети у
року од шест месеци од дана ступања на снагу ове уредбе, а годишњи програм у
року од 90 дана од дана ступања на снагу средњорочног програма.

До доношења програма из члана 5. ове уредбе, Предузеће
може послове заштите обављати према Привременом програму заштите и развоја који
доноси у року од 60 дана од дана ступања на снагу ове уредбе.

 

Члан 11.

Планови уређења простора, шумске, ловне, водопривредне,
пољопривредне и друге основе и програми који обухватају заштићено подручје
усагласиће се са Просторним планом Републике Србије и Програмом из члана 5. ове
уредбе.

 

Члан 12.

Ова уредба ступа на снагу осмог дана од дана
објављивања у „Службеном гласнику Републике Србије”.

 

05 број 501-440/98

У Београду,
11. фебруара 1998. године


Влада
Републике Србије

Потпредседник,


Светозар
Крстић, с.
р.

 
 

ОПИС ГРАНИЦА КАЊОНА
МИРУШЕ И ПОПИС КАТАСТАРСКИХ ПАРЦЕЛА

Опис граница Кањона
Мируше

Граница Кањона Мируше почиње у кориту Мируше на ушћу у
Бели Дрим, на граници територије општине Клина, КО Волујак и општине Ораховац,
КО Мрасор, иде узводно према северу левом обалом Белог Дрима дуж спољних
граница кп. бр. 618, 617, 615 и 613, скреће приближно према истоку дуж спољне
ивице парцеле 613, затим пресеца железничку пругу и пут Клина-Призрен, наставља
ивицом парцеле 596 до пута к.п. бр. 699, скреће према северу дуж споменутог
пута до његове раскрснице са путем к. п. бр. 546, наставља овим путем
генералним правцем према истоку до раскрснице са путем к.п. бр. 546, наставља
овим путем генералним правцем према истоку до раскрнице са путем к.п. бр. 627,
пресеца овај пут и наставља тачно према истоку секући к.п. бр. 563 на дужини
325 метара, долази до пута к.п. бр. 628 и наставља тим путем према североистоку
на дужини 310 метара, скреће тачно према југоистоку секући к.п. бр. 549 на
дужини 140 метара и корито потока к.п. бр. 631, затим прелази на подручје КО
Душ, секући део корита к. п. бр. 319, наставља тачно према југоистоку секући
к.п. бр. 312 на дужини 25 метара, скреће тачно према истоку секући к. п. бр.
712 на дужини 1790 метара, долази до к.п. бр. 291, иде према југоистоку и
истоку спољним ивицама к.п. бр. 291 и 288 до пута к. п. бр. 315, пресеца тај
пут, наставља према истоку спољним ивицама, парцелабр. 264, 251 и 250 до
парцеле бр. 247 са десне стране Мируше, наставља узводно дуж спољне ивице к.п.
бр. 247 и 237, спушта се на десну обалу Мируше (к.п. бр. 317), наставља узводно
десном обалом реке на дужини 975 метара, пресеца корито Мируше и прелази на
подручје општине Ораховац, КО Понорац, наставља тачно према југозападу секући
катастарску парцелу бр. 1, прво на дужини 305 метара, затим правцем тачно према
западу на дужини 375 метара, онда правцем тачно према северозападу на дужини
175 метара, наставља да сече к.п. бр. 1 правцем тачно према западу на дужини
715 метара, долази до спољне границе парцеле бр. 1 и границе КО Понорац и КО
Лабучево, наставља тачно према западу кроз подручје КО Лабучево секући к.п. бр.
175 на дужини 950 метара, долази до границе парцела бр. 174 и 175, наставља том
границом на дужини 130 метара, напушта ту границу и скреће приближно према
северозападу секући развођем парцеле 175 на дужини 325 метара, долази до ивице
парцеле бр. 168, иде према северозападу спољном ивицом те парцеле, пресеца пут
к.п. бр. 1414, наставља према северозападу дуж спољних ивица парцела бр. 130 и
126 до границе парцела 126 и 123, скреће оштро према југозападу и иде путем
к.п. бр. 1413 све до почетка парцеле бр. 36 где прелази на јаз к.п. бр. 35 и
иде јазом све до завршетка КО Лабучево, прелази на подручје КО Мрасор, пресеца
корито потока к.п. бр. 6, наставља према северозападу дуж јаза к. п. бр. 381,
све до границе к. п. бр. 1 и 2, скреће према западу дуж спољне ивице к. п. бр.
1, пресеца пут и бр. 1 и 2, скреће према западу дуж спољне ивице к.п. бр. 1,
пресеца пут и железничку пругу, наставља дуж спољне ивице парцеле бр. 11,
излази на леву обалу Белог Дрима и иде узводно обалом до почетне тачке у кориту
Мируше на њеном ушћу у Бели Дрим.

Попис катастарских
парцела

Кањон Мируше обухвата подручје општина Клина и Ораховац
од чега је на подручју општине Клина, односно на подручју општине КО Душ на
кат. парцелама 247, 248, 249, 306, 309, 312/део, 315/део, 317/део, 318 и
319/део и кат. парцеле бр. 237, 305, 308 и 310 и КО Волујак на кат. парцелама
бр. 549/део, 552, 553, 563/део, 577, 580, 581, 589, 590, 593, 618, 627/део,
628/део, 630/део, 630/део и 631/део, и кат. парцеле бр. 554, 555, 556, 557,
558, 559, 560, 561, 564, 565, 566, 567, 568, 569, 570, 571, 572, 573, 574, 575,
576, 578, 579, 582, 582, 583, 584, 585, 586, 587, 588, 591, 592, 594, 595, 596,
613, 614, 615, 616, 617 и 619 и на подручју општине Ораховац, односно на
подручју КО Понорац, на кат. парцелама бр. 1/део, 1530/део, КО Лабучево, на
кат. парцелама бр. 35, 96, 99, 100, 101, 104, 108, 109, 123, 130/део, 134, 141,
143/1, 143/2, 149, 150, 151, 152, 153, 154, 155, 156, 157, 158, 159, 160, 161,
162, 163, 164, 165, 166, 167, 168, 175/део и 1421 и кат. парцеле бр. 1, 2, 3,
4, 5, 6, 7, 8, 9, 10, 11, 12, 13, 14, 15, 16, 17, 17, 18, 19, 20, 21, 22, 23, 24,
25, 26, 27, 28, 29, 30, 31, 32, 33, 34, 94, 95, 97, 98, 102, 103, 105, 106,
107, 110, 111, 112, 113, 114, 115, 116, 117, 118, 119, 120, 121, 122, 124, 125,
П130/1, 131, 132, 133, 135, 136, 137, 138, 139/1, 139/2, 140, 144, 145, 146/1,
146/2, 146/3, 146/4, 147/1, 147/2, 147/3, 148/1 и 148/2 и КО Мравор на кат.
парцели бр. 516 и на кат. парцели бр. 1, 3, 4/1, 4/1, 5/1 и 5/2.