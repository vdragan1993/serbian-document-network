Редакцијски пречишћен текст

 
	 
На основу члана 1036 став 2 тачка 10 Закона
о поморској и унутрашњој пловидби („Службени лист СФРЈ“, бр 22/77), Савезни
комитет за саобраћај и везе прописује

 

ПРАВИЛНИК
о садржини, обрасцима и начину вођења бродских 
	исправа и књига бродова трговачке морнарице Савезне 
	Републике Југославије*


	*Службени лист СРЈ, број 6/1993

"Службени 
лист СФРЈ", бр. 16 од 4. aприла 1980, 25 од 22. априла 1988, "Службени лист СРЈ",
број 6 од 12. фебруара 1993, 
Службени гласник РС, број 60 од 8. јула 2015 - др. 
правилник

	 

	 

	Чл. 1. и 2.

	Престали су да важе (види члан 47. Правилника - 60/2015-29)

	 

II.
БРОДСКЕ ИСПРАВЕ И КЊИГЕ ПОМОРСКИХ БРОДОВА

1.
Уписни лист

Члан
3.

Уписни лист чије је
издавање предвиђено одредбом члан 70. Закона, мора да садржи:

1) врсту, име или
ознаку брода, луку уписа, бруто и нето регистарску тонажу, број или знак
распознавања брода и број дневника уписника бродова (ДУБ);
2) назначење у ком
је броју улошка главне књиге уписника бродова брод уписан у уписник бродова, уз
навођење да брод има право и дужност да вије заставу трговачке морнарице Савезне
Републике Југославије;*

3) назначење граница
пловидбе у којима је брод овлашћен да плови;

4) рубрике за
уношење свих уписа из улошка главне књиге одговарајућег уписника бродова.

Уписни лист из става
1. овог члана издаје се на обрасцу бр. 1 – Уписни лист.

*Службени 
лист СРЈ, број 6/1993

2.
Привремени пловидбени лист

Члан
4.

Привремени
пловидбени лист, чије је издавање предвиђено одредбом члана 72. Закона, мора да
садржи:

1) врсту, име или
ознаку брода, раније име или ознаку брода, луку уписа, бруто и нето регистарску
тонажу, број или знак распознавања брода, назначење државе у којој је број
набављен и датум набавке;

2) фирму, односно назив
и седиште носиоца права располагања бродом, односно име и пребивалиште физичког
лица, односно фирму, односно назив и седиште грађанског правног лица које је
сопственик брода;
3) назначење да брод
има југословенску државну припадност и право и дужност да вије заставу
трговачке морнарице Савезне Републике Југославије;*

4) рок важења
привременог пловидбеног листа.

Привремени
пловидбени лист из става 1. овог члана издаје се на обрасцу бр. 2 – Привремени
пловидбени лист.

*Службени 
лист СРЈ, број 6/1993

3.
Попис посаде

Члан
5.

Попис посаде, чије
је издавање предвиђено одредбом члана 73. Закона, мора да садржи:

1) врсту, име или
ознаку брода, луку уписа, бруто и нето регистарску тонажу, носивост, снагу
погонског постројења и категорију пловидбе брода;

2) податке о
најмањем броју и саставу посаде, по службама на броду, који су ради обезбеђења
сигурности пловидбе прописима одређени за односни брод;
3) лично име сваког
лица запосленог на броду, својство у коме је запослено на броду и звање у
трговачкој морнарици Савезне Републике Југославије,* место и годину
рођења, држављанство и пребивалиште; датум и број исправе о укрцавању и назив
органа који је ту исправу издао; место; датум и трајање акта о запослењу, као и
посебне услове тога акта, потписе члана посаде и заповедника брода и потврду
надлежног органа у републици, односно дипломатског или конзуларног
представништва Савезне Републике Југославије* у иностранству о укрцавању
или искрцавању члана посаде;
4) потврду надлежног
органа у републици, односно дипломатског или конзуларног представништва Савезне
Републике Југославије* у иностранству о упловљењу и испловљењу брода, са
назначењем луке из које је брод допловио, односно за коју је отпловио, са
колико чланова посаде и путника, да ли је допловио, односно отпловио накрцан
или празан и датум овере.

Попис посаде из
става 1. овог члана издаје се на обрасцу бр. 3 – Попис посаде.

*Службени 
лист СРЈ, број 6/1993

Члан
6.
Податке из члана 5.
овог правилника уписује у попис посаде надлежни орган у републици, а у иностранству
дипломатско или конзуларно представништво Савезне Републике Југославије*
у луци у којој се члан посаде укрцао или искрцао.
Ако у иностраној
луци нема дипломатског или конзуларног представништва Савезне Републике
Југославије* податке о укрцавању и искрцавању уписује у бродски дневник
заповедник брода. Чим брод стигне у луку у којој постоји надлежни орган у
републици, односно дипломатско или конзуларно представништво Савезне
Републике Југославије*, заповедник брода дужан му је поднети попис посаде
да би се у њега уписали односни подаци на основу бродског дневника. При том
уписивању мора се означити и лука у којој је извршено укрцавање, односно
искрцавање, датум укрцавања и искрцавања и страница бродског дневника са које
су узети подаци. При овери тих података морају се означити место и датум
извршене овере.

*Службени 
лист СРЈ, број 6/1993

Члан
7.
Укрцавање
заповедника брода на брод и искрцавање са брода уписује у попис посаде надлежан
орган у републици, односно дипломатско или конзуларно представништво Савезне
Републике Југославије* у иностранству, и то у луци у којој се заповедник
укрцава или искрцава, а на основу писменог захтева носиоца права располагања
бродом, односно сопственика брода или бродара.

Уписивање из става
1. овог члана врши се без обзира на поједине рубрике преко целе странице пописа
посаде и мора да садржи све податке прописане за чланове посаде у члану 5. овог
правилника.

*Службени 
лист СРЈ, број 6/1993

Члан
8.
При сваком доласку
брода у луку попис посаде мора се предати, и то: у југословенској луци –
надлежном органу у републици, а у иностраној луци – дипломатском или
конзуларном представништву Савезне Републике Југославије* ако оно
постоји у луци доласка. Ти органи задржавају попис посаде до одласка брода.

Одредба става 1.
овог члана не односи се на бродове који одржавају редовне линије у домаћој
пловидби.

*Службени 
лист СРЈ, број 6/1993

Члан
9.
Попуњени попис
посаде предаје се надлежном органу у републици, односно дипломатском или
конзуларном представништву Савезне Републике Југославије* у иностранству
у луци у којој се брод налази који замењује попуњени попис посаде новим. У нови
попис посаде морају се уписати прописани подаци о укрцавању за све чланове
посаде који се налазе на броду.

У попуњеном попису
посаде означава се, на задњој страници, који су чланови посаде из њега унесени
у нови попис посаде, а затим се попуњени попис посаде доставља органу који води
уписник бродова у који је брод уписан.

Ако у попису посаде
нема места за упис новог члана посаде, а нема могућности да се попуњени попис
посаде одмах замени новим, поступиће се сходно одредби члана 4. став 2. овог
правилника.

Брод мора увек да
има у резерви образац бр. 3 у који се уносе подаци о попису посаде.

Ако је брод у
распреми, попис посаде даје се на чување надлежном органу у републици на месту
распреме брода.

*Службени 
лист СРЈ, број 6/1993

4.
Сведоџба о сигурности путничког брода

Члан
10.

Сведоџба о
сигурности путничког брода, чије је издавање предвиђено одредбом члана 74.
тачка 1. Закона, мора да садржи:

1) назначење да се
сведоџба издаје за међународно путовање, односно за кратко међународно
путовање;
2) име брода, број
или знак распознавања, луку уписа, бруто регистарску тонажу, податке о
путовањима из Правила 27 с) VII главе III Међународне конвенције за заштиту
људског живота на мору од 1974.* године (у даљем тексту: Конвенција) и
датум полагања кобилице брода;

* „Службени лист
СРЈ”, број 25/88.

3) потврду да је
брод био прегледан према одредбама Конвенције и да је на основу прегледа
утврђено да брод одговара одредбама правила те конвенције у погледу
конструкције трупа, стројева, главних и помоћних котлова и других судова под
притиском, распореда и појединости водонепропусних преграда и преградних
теретних линија у вези са подацима о додељеним надвођима за поједине преградне
теретне линије и подацима о просторијама намењеним за путнике које могу да
заузму путници или да се заузму за смештај терета;

4) потврду да су
средства за спасавање довољна за број лица (тачно наведен у исправи) који сме
брод укупно да укрца, са назначењем:

– броја чамаца за
спасавање, од тога колико моторних а од тих колико са радио-телеграфским
уређајем и рефлектором, а колико само са рефлектором, броја лица које чамци за
спасавање укупно могу да приме и броја оспособљених морнара који се траже за
чамце за спасавање;

– броја сплавова за
спасавање и броја лица које ти сплавови могу да приме, посебно за сплавове за
које су прописани уређаји за спуштање, а посебно за сплавове за које нису
прописани уређаји за спуштање;

– броја плутајућих
направа и броја лица која те направе могу носити;

– броја појасева и
колутова за спасавање;

– потврде да су
чамци и сплавови за спасавање опремљени према одредбама правила Конвенције;

5) потврду да је
брод опремљен справом за бацање конопаца и преносивим радио-примопредајником за
чамце и сплавове за спасавање према одредбама правила Конвенције;
6) потврду да
радио-телеграфски уређај брода одговара одредбама правила Конвенције, са
назначењем часова слушања радио-телеграфисте и броја радио-телеграфиста; броја
путника за које је сведоџба издата, као и да ли брод има ауто-аларм, главни и
помоћни уређај (са електрично одвојеним или повезаним предајницима),
радио-гониометар, односно радио-опрему за навођење на радио* –
телефонску фреквенцију опасности и радарски уређај. Ти подаци уписују се
посебно према одредбама правила Конвенције, а посебно према стварном стању на
броду;

*Службени 
лист СФРЈ, број 25/1988

7) потврду да рад
радио-телеграфских уређаја за моторне чамце за спасавање, односно преносивог
радио-примопредајника за чамце и сплавове за спасавање, ако је предвиђен,
одговара одредбама правила Конвенције;

8) потврду да брод
одговара одредбама правила Конвенције у погледу уређаја и средстава за
откривање и гашење пожара, радара, звучног дубиномера и жиро-компаса и да је је
опремљен навигационим светлима и знаковима, средствима за давање звучних
знакова и сигнала опасности, као и пилотским лествицама, према одредбама
правила Конвенције и Конвенције о Међународним правилима о избегавању судара на
мору;

9) потврду да брод
одговара свим осталим одредбама правила Конвенције, ако се оне на њега односе;
10) назначење да се
сведоџба издаје у име Савезне владе** и да је Југословенски регистар
бродова овлашћен да изда ту сведоџбу;

**Службени 
лист СРЈ, број 6/1993

11) податак о евентуалном
продужењу рока важења сведоџбе.

Сведоџба из става 1.
овог члана издаје се на обрасцу бр. 4 – Сведоџба о сигурности путничког брода.

5.
Сведоџба о сигурности нуклеарног путничког брода

Члан
11.

Сведоџба о
сигурности нуклеарног путничког брода, чије је издавање предвиђено одредбом
члана 74. тачка 1. Закона, поред свих података које садржи сведоџба о
сигурности путничког брода из члана 10. овог правилника, мора да садржи и
потврду да нуклеарни путнички брод одговора свим одредбама главе VIII Конвенције
о подацима из збирке исправа о сигурности нуклеарних уређаја.

Сведоџба из става 1.
овог члана издаје се на обрасцу бр. 5 – Сведоџба о сигурности нуклеарног
путничког брода.

6.
Сведоџба о сигурности конструкције теретног брода

Члан
12.

Сведоџба о сигурности
конструкције теретног брода, чије је издавање предвиђено одредбом члана 74.
тачка 2. Закона, мора да садржи:

1) име, број или
знак распознавања брода; луку уписа,; бруто регистарску тонажу и датум полагања
кобилице брода;
2) потврду да је
брод био прегледан према одредбама Правила 10. главе I Конвенције и да је на
основу прегледа утврђено да је стање трупа, строја и опреме такво како је
одређено у тим одредбама и да је у сваком погледу задовољавајуће, као и да брод
одговара одредбама главе II и главе II-2* Конвенције које се на њега
односе, осим одредаба које се односе на уређаје и средства за гашење пожара и
распоред тих уређаја;
3) назначење да се
сведоџба издаје у име Савезне владе** и да је Југословенски регистар
бродова овлашћен да изда ту сведоџбу;

4) податке о
извршеним контролним прегледима брода и продужења рока важења сведоџбе.

Сведоџба из става 1.
овог члана издаје се на обрасцу бр. 6 – Сведоџба о сигурности конструкције
брода.

Сведоџба из става 1.
овог члана, кад се односи на танкер, има додатак који мора да садржи:

1) име, број или
знак распознавања брода, луку уписа, укупну носивост и годину градње брода;

2) податке о типу
брода, датум уговора о изградњи или већој поправци, датум полагања кобилице и
датум испоруке или завршетка веће поправке брода;

3) потврду да је
прегледом утврђено да стање трупа, машина и опреме брода одговара условима
утврђеним у Међународној конвенцији за заштиту људског живота на мору 1974.
Године;

4) податке о
извршеним међупрегледима.*

Додатак из става 4.
овог члана издаје се на обрасцу бр. 6/1 – Додатак сведоџби о сигурности
конструкције теретног брода.*

*Службени 
лист СФРЈ, број 25/1988

**Службени 
лист СРЈ, број 6/1993

7.
Сведоџба о сигурности опреме теретног брода

Члан
13.

Сведоџба о
сигурности опреме теретног брода, чије је издавање предвиђено одредбом члана
74. тачка 3. Закона, мора да садржи:

1) име, број или
знак распознавања брода, луку уписа, бруто регистарску тонажу и датум полагања
кобилице брода;

2) потврду да је
брод био прегледан према одредбама правила Конвенције и да је на основу
прегледа утврђено да су средства за спасавање довољна за број лица (тачно
наведен у исправи) који брод сме укупно да укрца, са назначењем:

– броја чамаца за
спасавање, посебно на левој а посебно на десној страни брода, и броја лица које
ти чамци могу да приме;

– броја моторних
чамаца за спасавање, који су укључени у укупни број чамаца за спасавање, са
назначењем броја моторних чамаца за спасавање опремљених радио-телеграфским
уређајем и рефлектором, односно само рефлектором;

– броја сплавова за
спасавање и броја лица који ти сплавови могу да приме, посебно за сплавове за
које су прописани уређаји за спуштање у воду а посебно за сплавове за које нису
прописани такви уређаји;

– броја појасева и
колутова за спасавање;

3) потврду да су
чамци за спасавање и сплавови за спасавање опремљени према одредбама правила
Конвенције;

4) потврду да је
брод опремљен справом за бацање конопца и преносивим радио-примопредајником за
чамце и сплавове за спасавање, према одредбама правила Конвенције;

5) потврду да је на
основу прегледа утврђено да брод одговара одредбама правила Конвенције у
погледу уређаја за гашење пожара, звучног дубиномера, жиро-компаса и да је
опремљен навигационим светлима и знаковима, средствима за давање звучних
знакова и сигнала опасности, као и пилотским лествицама према одредбама правила
Конвенције и Конвенције о Међународним правилима о избегавању судара на мору,
1972. године;

6) потврду да брод
одговара свим осталим одредбама правила Конвенције, уколико се оне на њега
односе;
7) назначење да се
сведоџба издаје у име Савезне владе* и да је Југословенски регистар
бродова овлашћен да изда ту сведоџбу;

8) податке о
извршеним контролним прегледима и продужењу рока важења сведоџбе.

Сведоџба из става 1.
овог члана издаје се на обрасцу бр. 7 – Сведоџба о сигурности опреме теретног
брода.

Сведоџба из става 1.
овог члана, кад се односи на танкер, има додатак који мора да садржи:

1) име, број или
знак распознавања брода, луку уписа, пуну носивост брода и годину градње;

2) податке о типу брода,
датум уговора о изградњи, већој поправци, датум полагања кобилице и датум
испоруке или завршетка веће поправке брода;

3) потврду да је
прегледом утврђено да стање сигурносне опреме брода одговара одредбама
утврђеним у Међународној конвенцији за заштиту људског живота на мору, 1974.
године;

4) податке о
извршеним међупрегледима.**

Додатак из става 3.
овог члана издаје се на обрасцу бр. 7/1 – Додатак сведоџбе о сигурности опреме
теретног брода.**

*Службени 
лист СРЈ, број 6/1993

**Службени 
лист СФРЈ, број 25/1988

8.
Сведоџба о сигурности радио-телеграфског уређаја теретног брода

Члан
14.

Сведоџба о
сигурности радио-телеграфског уређаја теретног брода, чије је издавање
предвиђено одредбом члана 74. тачка 4. Закона, мора да садржи:

1) име, број или
знак распознавања брода, луку уписа, бруто регистарску тонажу и датум полагања
кобилице брода;
2) потврду да
радио-телеграфски уређај брода одговара одредбама правила Конвенције, са
назначењем: часова слушања радио-телеграфисте и броја радио-телеграфиста, и да
ли брод има ауто-аларм, главни и помоћни уређај (са електрично одвојеним или
повезаним предајницима), радио-гониометар, односно радио-опрему за навођење на радио*-телефонску
фреквенцију опасности и радарски уређај. Ти подаци уписују се посебно према
одредбама правила Конвенције, а посебно према стварном стању на броду;

3) потврду да рад
радио-телеграфског уређаја за моторне чамце за спасавање, односно преносивог
радио-примопредајника за чамце и сплавове за спасавање, ако је предвиђен,
одговара одредбама правила Конвенције.
4) назначење да се
сведоџба издаје у име Савезне владе** и да је Југословенски регистар
бродова овлашћен да изда ту сведоџбу;

5) податак о
продужењу рока важења сведоџбе.

Сведоџба из става 1.
овог члана издаје се на обрасцу бр. 8 – Сведоџба о сигурности
радио-телеграфског уређаја теретног брода.

*Службени 
лист СФРЈ, број 25/1988

**Службени 
лист СРЈ, број 6/1993

9.
Сведоџба о сигурности радио-телефонског уређаја теретног брода

Члан
15.

Сведоџба о
сигурности радио-телефонског уређаја теретног брода, чије је издавање
предвиђено одредбом члана 74. тачка 5. Закона, мора да садржи:

1) име, број или
знак распознавања брода, луку уписа, бруто регистарску тонажу и датум полагања
кобилице брода;

2) потврду да
радио-телефонски уређај брода одговара одредбама правила Конвенције, са
назначењем часова слушања и броја радиофониста. Ти подаци уписују се посебно
према одредбама правила Конвенције, а посебно према стварном стању на броду;

3) потврду да рад
преносивог радио-примопредајника за чамце и сплавове за спасавање, ако је
предвиђен, одговара одредбама правила Конвенције;
4) назначење да се
сведоџба издаје у име Савезне владе* и да је Југословенски регистар
бродова овлашћен да изда ту сведоџбу;

5) податак о
продужењу рока важења сведоџбе.

Сведоџба из става 1.
овог члана издаје се на обрасцу бр. 9 – Сведоџба о сигурности радио-телефонског
уређаја теретног брода.

*Службени 
лист СРЈ, број 6/1993

10.
Сведоџба о сигурности нуклеарног теретног брода

Члан
16.

Сведоџба о
сигурности нуклеарног теретног брода, чије је издавање предвиђено одредбом
члана 74. тачка 6. Закона, мора да садржи:

1) име брода, број
или знак распознавања, луку уписа, бруто регистарску тонажу и датум полагања
кобилице брода,

2) потврду да је
брод био уредно прегледан према одредбама правила Конвенције и да је тим
прегледом утврђено:

– да одговара
одредбама главе VIII Конвенције и подацима у збирци исправа о сигурности;

– да одговара
одредбама Правила 10. главе I Конвенције у погледу трупа, строја и опреме, као
и одредбама главе II Конвенције, ако се те одредбе односе на односни брод;

3) податке из члана
10. став 1. тач. 4. до 10 овог правилника.

Сведоџба из става 1.
овог члана издаје се на обрасцу бр. 10 – Сведоџба о сигурности нуклеарног
теретног брода.

11.
Међународна сведоџба о теретној линији

Члан
17.

Међународна сведоџба
о теретној линији, чије је издавање предвиђено одредбом члана 74. тачка 7.
Закона, мора да садржи:
1) назначење да је
ова сведоџба издата у складу са одредбама Међународне конвенције о теретним
линијама од 1966. године, и да је ту сведоџбу, у име Савезне владе*
издао Југословенски регистар бродова;

2) име брода, број
или знак распознавања брода, луку уписа и дужину брода (L) према опису из члана
2 (8) Конвенције из тачке 1. овог става;

3) да ли је надвође
додељено новом или постојећем броду и тип брода;

4) додељено надвође
у mm мерено од линије палубе и летње теретне линије (тропско; летње; зимско:
зимско за северни Атлантски океан; за терет дрва на палуби – тропско, летње,
зимско и зимско за северни Атлантски океан);

5) назначење у mm
смањења надвођа у слаткој води;

6) назначење у mm
положаја горњег руба линије палубе од које су мерена надвођа;

7) датум основног
или редовног прегледа;

8) потврду да је
брод био прегледан, да су надвођа додељена и да су теретне линије из тачке 4.
овог става обележене према Међународној конвенцији о теретној линији од 1966.
године;

9) податке о
извршеним контролним прегледима брода и продужењу рока важења сведоџбе.

Сведоџба из става 1.
овог члана издаје се на обрасцу бр. 11 – Међународна сведоџба о теретној
линији.

*Службени 
лист СРЈ, број 6/1993

12.
Сведоџба о способности поморског брода за пловидбу

Члан
18.

Сведоџба о
способности поморског брода за пловидбу, чије је издавање предвиђено одредбом
члана 74. тачка 8. Закона, мора да садржи:

1) име или онаку
брода, број или знак распознавања брода, луку уписа, бруто регистарску тонажу,
место и годину градње и снагу погонских стројева брода;

2) фирму, односно
назив и седиште, односно име и пребивалиште бродара;

3) потврду да је
прегледом брода у складу са одредбама Закона утврђено да брод, с обзиром на
врсту, намену, величину и подручје пловидбе одговара техничким правилима
Југословенског регистра бродова која се односе на: конструкцију трупа; уређаје
и опрему за сидрење, привез и кормиларење; преграђивање, стабилност и надвође
брода, стројни уређај, цевоводе и стројеве; котлове, измењиваче топлоте и
посуде под притиском; електричне уређаје; радио-уређај са назначењем часова
слушања и броја радиофониста посебно према одредбама техничких правила Југословенског
регистра бродова, а посебно према стварном стању на броду; средства за
сигнализацију, навигацију и заштиту од пожара; средства за спасавање која су
довољна за одређени број лица;

4) потврду да
уређаји и опрема који служе одржавању безбедности пловидбе брода, по својим
техничким својствима, стању, количини и распореду на броду одговарају техничким
правилима Југословенског регистра бродова, чији су подаци унесени у књигу
прегледа и надзора за поморски брод (члан 40);

5) потврду да је
брод способан за пловидбу, са назначењем подручја пловидбе у ком је способан да
плови, за коју намену и са којом додељеном висином надвођа, бројем путника који
сме превозити и дозвољеним оптерећењем палубе за бродове који превозе тешке
терете на палуби и трајекте;

6) посебне услове
под којима је сведоџба издата;

7) податке о
извршеним контролним и ванредним прегледима брода и продужењу рока важења
сведоџбе.

Сведоџба из става 1.
овог члана издаје се на обрасцу бр. 12 – Сведоџба о способности поморског брода
за пловидбу.

13.
Сведоџба о ослобађању

Члан
19.

Сведоџба о
ослобађању чије је издавање предвиђено одредбом члана 75. Закона, мора да
садржи:

1) име, број или
знак распознавања брода, луку уписа и бруто регистарску тонажу брода;

2) назначење
одредаба правила Конвенције од чијег је испуњења брод ослобођен, за које
путовање је ослобођен и под којим условима, ако су услови одређени;
3) назначење да се
сведоџба издаје у име Савезне владе* и да је Југословенски регистар
бродова овлашћен да изда ту сведоџбу.

Сведоџба из става 1.
овог члана издаје се на обрасцу бр. 13 – Сведоџба о ослобађању.

*Службени 
лист СРЈ, број 6/1993

14.
Међународна сведоџба о ослобађању од одредаба о теретној линији

Члан
20.

Међународна сведоџба
о ослобађању од одредаба о теретној линији, чије је издавање предвиђено
одредбом члана 75. Закона, мора да садржи:

1) име, број или
знак распознавања и луку уписа брода;

2) назначење
одредаба Међународне конвенције о теретним линијама од 1966. године од чијег је
испуњења брод ослобођен, за које путовање је ослобођен и под којим условима,
ако су услови одређени;
3) назначење да се
сведоџба издаје у име Савезне владе* и да је Југословенски регистар
бродова овлашћен да изда ту сведоџбу;

4) подаци о
извршеним контролним прегледима и продужењу рока важења сведоџбе.

Сведоџба из става 1.
овог члана издаје се на обрасцу бр. 14 – Међународна сведоџба о ослобађању од
одредбе о теретној линији.

*Службени 
лист СРЈ, број 6/1993

15.
Привремена сведоџба о способности поморског брода за пловидбу у ужим границама
пловидбе

Члан
21.

Привремена сведоџба
о способности поморског брода за пловидбу у ужим границама пловидбе, чије је
издавање предвиђено одредбом члана 76. Закона, мора да садржи:

1) име или ознаку
брода, број или знак распознавања, луку уписа, бруто регистарску тонажу и датум
полагања кобилице брода;

2) потврду да брод
није способан за пловидбу у дотадашњим границама пловидбе и назначење ужих
граница пловидбе у којима је способан да плови, за које време и за коју намену,
са којом висином надвођа и бројем путника који може превозити;

3) евентуалне услове
за пловидбу у дозвољеним ужим границама пловидбе.

Сведоџба из става 1.
овог члана издаје се на обрасцу бр. 15 – Привремена сведоџба о способности
поморског брода за пловидбу у ужим границама пловидбе.

16.
Привремена сведоџба о способности поморског брода за пловидбу у ширим границама
пловидбе

Члан
22.

Привремена сведоџба
о способности поморског брода за пловидбу у ширим границама пловидбе, чије је
издавање предвиђено одредбом члана 76. Закона, мора да садржи:

1) име или ознаку
брода, број или знак распознавања, луку уписа, бруто регистарску тонажу и датум
полагања кобилице брода;

2) потврду да је
брод способан да предузме у сведоџби означено путовање, односно путовање у
одређеном времену, а у границама које прелазе границе пловидбе у којима је
овлашћен да плови;

3) евентуалне
посебне услове за пловидбу у дозвољеним ширим границама пловидбе.

Сведоџба из става 1.
овог члана издаје се на обрасцу бр. 16 – Привремена сведоџба о способности
поморског брода за пловидбу у ширим границама пловидбе.

17.
Привремена сведоџба о способности поморског теретног брода за превоз путника

Члан
23.

Привремена сведоџба
о способности поморског теретног брода за превоз путника, чије је издавање
предвиђено одредбом члана 77. Закона, мора да садржи:

1) име или ознаку
брода, број или знак распознавања, луку уписа, бруто регистарску тонажу и датум
полагања кобилице брода;
2) потврду да је
прегледом брода чија се способност за пловидбу доказује сведоџбом о способности
брода за пловидбу, уз навођење броја и датума издавања те сведоџбе, утврђено да
је брод способан да у границама обалног мора Савезне Републике Југославије*
превози одређени број путника, са додељеним надвођем, за једно или више
путовања или за одређено време;

3) напомену да су
додатни уређаји, средства и друга опрема које брод мора имати за вршење
дозвољеног броја превоза путника наведени у књизи прегледа и надзора за
поморски брод (члан 40);

4) евентуалне
посебне услове које брод мора испуњавати кад превози путнике.

Сведоџба из става 1.
овог члана издаје се на обрасцу бр. 17 – Привремена сведоџба о способности
поморског теретног брода за превоз путника.

*Службени 
лист СРЈ, број 6/1993

18.
Сведоџба о способности поморског брода за вршење пробне вожње

Члан
24.

Сведоџба о
способности брода за вршење пробне вожње, чије је издавање предвиђено одредбом
члана 78. Закона, мора да садржи:

1) име или ознаку
брода, број или знак распознавања, луку уписа, бруто регистарску тонажу брода и
назив бродоградилишта и датум полагања кобилице брода;

2) потврду да је
прегледом брода, у складу с одредбама члана 48. Закона, утврђено да брод
одговара техничким правилима Југословенског регистра бродова, која се односе
на: конструкцију трупа, опрему трупа, стројни и електрични уређај, котлове и
судове под притиском, стабилитет, преграђивање и навођење; заштиту од пожара;
средства за спасавање, навигацију и сигнализацију; радио-уређај; уређаји за
спречавање загађивања мора; нормативе и мере заштите при раду;

3) потврду да је
брод, на основу извршеног прегледа, способан да изврши пробну вожњу у подручју
пловидбе наведеном у сведоџби, да се при томе на броду може налазити одређен
број лица и да брод мора да има додељену висину надвођа;

4) навођење посебних
услова за вршење пробне вожње;

5) основне податке о
броду, уређајима и опреми који се морају налазити на броду за време вршења
пробне вожње (дужина преко свега, конструктивна дужина, ширина и висина; опрема
трупа и стројни уређај, електрични уређај; опрема за заштиту од пожара;
средства за спасавање; средства за навигацију и сигнализацију; радио-уређај;
дизалица у стројарници и уређаји и опрема за спречавање загађивања мора).

Сведоџба из става 1.
овог члана издаје се на обрасцу бр. 18 – Сведоџба о способности брода за
обављање пробне вожње.

Брод који врши
пробну вожњу мора да има списак посаде и списак свих лица која ће се налазити
на броду за време пробне вожње. Ти спискови морају бити оверени од стране
надлежног органа у републици по месту изградње брода, који по извршеној овери
задржава по један оверени примерак спискова. Овером списка посаде утврђује се
да брод има посаду у броју и саставу који су предвиђени прописима о утврђивању
способности поморског брода за вршење пробне вожње.

19.
Сведоџба о баждарењу

Члан
25.

Сведоџба о
баждарењу, чије је издавање предвиђено одредбом члана 79. Закона, зависно од
врсте брода, мора да садржи све или поједине од ових података:*

1) име или ознаку
брода, врсту брода, државну припадност, луку уписа, број или знак распознавања,
место и годину градње брода и назив бродоградитеља, материјал градње, број
палуба, врсту погона брода (стројни или на једра), број пропелера, број и врсту
котлова;

2) димензије за
утврђивање истоветности брода по правилу I, односно главне димензије брода које
су саставни део правила наведених у тачки 3. овог става;*

3) коначни резултат
баждарења изражен у бруто и нето регистарској тонажи брода баждареног по
техничким правилима Југословенског регистра бродова о баждарењу поморских
бродова и чамаца;
4) појединости о
извршеном баждарењу, са назначењем регистарске тонаже појединих просторија које
су укључене у бруто регистарску тонажу, али се од ње одбијају ради утврђивања
нето регистарске тонаже, као и регистарске тонаже појединих просторија које
нису укључене у бруто регистарску тонажу, односно назив, смештај и дужину
простора који су укључени у нето-тонажу, број путника, конструкцијски газ
брода, датум и место првог и последњег баждарења.*

Сагласно примењеном
поступку за израчунавање бруто и нето регистарске тонаже брода, издаје се једна
од ниже наведених сведоџби:

1) Сведоџба о
баждарењу по правилу I за бродове без баждарске ознаке;

2) Сведоџба о
баждарењу по правилу I за бродове са баждарском ознаком;

3) Сведоџба о
баждарењу по правилу I за бродове са баждарском ознаком додељеној у нивоу
највећег газа брода;

4) Сведоџба о
баждарењу по правилу II;

5) Сведоџба о
баждарењу по правилу III;

6) Међународна
сведоџба о баждарењу, 1969;*

7) Сведоџба о
баждарењу.*

Сведоџба о баждарењу
из тач. 2. и 3. става 2. овог члана мора да садржи и цртеж баждарске ознаке.

Подаци из става 1.
овог члана уносе се у:

1) образац бр. 19 –
Сведоџба о баждарењу по правилу I за бродове без баждарске ознаке;

2) образац бр. 19/1
– Сведоџба о баждарењу по правилу II, као и податак о року важења сведоџбе;

3) образац бр. 19/2
– Сведоџба о баждарењу по правилу III, осим података из тачке 4. става 1. овог
члана.

Сведоџбе из ст. 1. и
3. овог члана издају се на:

1) обрасцу бр. 19/3
– Сведоџба о баждарењу по правилу I за бродове са баждарском ознаком, додељеном
у нивоу највећег газа брода;

2) обрасцу бр. 19/4
– Сведоџба о баждарењу по правилу I за бродове са баждарском ознаком додељеном
у нивоу највећег газа брода;

3) обрасцу бр. 19/5
– Међународна сведоџба о баждарењу, 1969;*

4) обрасцу бр. 19/6
– Сведоџба о баждарењу.*

*Службени 
лист СФРЈ, број 25/1988

20.
Регистар теретног уређаја

Члан
26.

Регистар теретног
уређаја, чије је издавање предвиђено одредбом члана 80. Закона, мора да садржи:

1) име или ознаку
брода, луку уписа и бруто регистарску тонажу брода;

2) фирму, односно
назив и седиште, односно име и пребивалиште бродара;

3) податке о:
годишњим прегледима и четворогодишњем темељном испитивању самарица и стално
причвршћених делова на самарицама, јарболима и палубама; годишњим темељним
испитивањима дизалице, теретних витала и њихове опреме, осим самарице и на њима
стално причвршћених делова и опреме које не треба жарити, о периодичном жарењу
ланаца, прстена, кука, шкопаца и вртуљака;

4) опис, смештај и
ознаку опреме из тачке 2. овог члана, са потврдом о извршеном прегледу, уз
навођење евентуално утврђених недостатака, броја уверења под којим је издато,
са датумом и потписом лица које је извршило преглед и испитивање.

Саставни део
регистра теретног уређаја чине и уверења о испитивању појединих уређаја за
укрцавање и искрцавање терета и њихове опреме, и то:

1) уверење о пробном
оптерећењу и о испитивању теретних витала и самарица са припадајућом опремом,
пре предаје на употребу;

2) уверење о пробном
оптерећењу и о испитивању дизалица и њихове опреме, пре предаје на употребу;

3) уверење о пробном
оптерећењу дизалице пре предаје на употребу*

4)* 
уверење о пробном
оптерећењу и о испитивању ланаца, прстена, кука, шкопаца, вртуљака и колута;

5)* 
уверење о испитивању
челичног ужета;

6)* 
уверење о жарењу
ланаца, прстена, кука, шкопаца и вртуљака за које је жарење прописано;

7)* 
уверење о годишњем
детаљном прегледу опреме коју не треба периодично жарити;

8)* 
уверење о прорачуну
и испитивању самарица у заједничком раду.

Регистар теретног
уређаја из става 1. овог члана издаје се на обрасцу бр. 20 – Регистар теретног
уређаја.

Уверење о испитивању
појединих уређаја за укрцавање и искрцавање терета из става 2. овог члана, по
правилу, садржи:

1) име или ознаку
брода, луку уписа и регистарски број брода;

2) опис, смештај и
ознаку уређаја и опреме који су испитани;

3) техничке податке
о начину и резултату испитивања;
4) назначење предузећа
и другог правног лица** које врши пробно оптерећење и испитивање и службено
својство лица које је потписало уверење;

5) датум и потпис
лица које је извршило преглед и испитивање.
Уверења из става 3.
овог члана издају се на обрасцима бр. 20/1, 20/2, 20/2а,* 20/3, 20/4,
20/5, 20/6 и 20/7.

Поред података из
става 3. овог члана, уверења из тач. 1, 2, 3. и 7. става 2. овог члана морају
да садрже и потврду да је уређај са припадајућом опремом или опрема била испитана
од овлашћеног лица и да су уређај и опрема или само опрема издржали пробно
оптерећење без оштећења или трајних деформација, са назначењем њиховог
дозвољеног радног оптерећења. Уверење из тачке 4. става 2. овог члана мора да
садржи и – потврду да су подаци наведени у уверењу тачни и да су пробно
оптерећење и испитивање извршени од стране овлашћеног лица, а уверење из тач.
5. и 6. става 2. овог члана – потврду да је опрема (за жарену опрему после
жарења) била прегледана и да нису нађена оштећења која би могла угрозити
сигурност рада, осим оних која су у уверењу наведена.

*Службени 
лист СФРЈ, број 25/1988

**Службени 
лист СРЈ, број 6/1993

21.
Уверење о осигурању или другом финансијском јемству о имовинској одговорности
за штету проузроковану загађивањем уљем

Члан
27.

Уверење о осигурању
или другом финансијском јемству о имовинској одговорности за штету
проузроковану загађивањем уљем, чије је издавање предвиђено одредбом члана 81.
Закона, мора да садржи:

1) име, број или
знак распознавања брода, луку уписа брода, фирму, односно назив и седиште,
односно име и пребивалиште бродара;

2) потврду да брод
располаже полисом осигурања или другом финансијском гаранцијом према члану VII
Међународне конвенције о имовинској одговорности за штету проузроковану загађивањем
уљем;

3) врсту и трајање
гаранције;

4) фирму, односно
назив, односно име и адресу осигуравача (или више осигуравача);

5) рок важења
уверења.

Уверење из става 1.
овог члана издаје се на обрасцу бр. 21 – Уверење о осигурању или другом
финансијском јемству о имовинској одговорности за штету проузроковану
загађивањем уљем.

22.
Сведоџба о дератизацији и Сведоџба о ослобођењу од дератизације

Члан
28.

Сведоџба о
дератизацији, чије је издавање предвиђено одредбом члана 82. став 1. Закона,
односно Сведоџба о ослобођењу од дератизације, чије је издавање предвиђено
одредбом члана 82. став 1. Закона, мора да садржи:

1) име луке у којој
су извршене контрола и дератизација, односно ослобођење од дератизације и датум
извршене контроле и дератизације;

2) име и нето тонажу
брода;

3) врсту и количину
терета на броду у часу издавања сведоџбе;

4) да ли су и у
којим просторијама брода пронађени трагови пацова и какви трагови, као и број
пронађених и уништених скривалишта пацова;

5) податке о начину
спровођења дератизације и средствима употребљеним за извршење дератизације у
појединим просторијама брода. Ако је дератизација извршена надимљавањем, морају
се означити и запремина надимљеног простора, количина употребљеног средства и
трајање надимљавања,

6) број угинулих,
убијених или ухваћених пацова.

Сведоџба из става 1.
овог члана издаје се на обрасцу бр. 22 – Сведоџба о дератизацији и Сведоџба о
ослобођењу од дератизације.

Члан
29.

Важење сведоџбе о
дератизацији, односно Сведоџбе о ослобођењу од дератизације траје шест месеци.

23.
Књига стабилитета

Члан
30.
Овером од стране
Југословенског регистра бродова, на основу овлашћења из члана 98. Закона,
потврђује се да књига стабилитета садржи све потребне податке о стабилитету
брода и да су резултати прорачуна стабилитета у складу са захтевима техничких
правила Југословенског регистра бродова и одговарајућих међународних правила
који обавезују Савезну Републику Југославију.*

*Службени 
лист СРЈ, број 6/1993

24.
Уверење о способности поморског брода за крцање сипког терета

Члан
31.

Уверење о
способности поморског брода за крцање сипког терета, чије је издавање
предвиђено одредбом члана 87. Закона, мора да садржи:

1) име или ознаку
брода, број или знак распознавања, луку уписа, бруто регистарску тонажу брода и
датум полагања кобилице брода;

2) потврду да брод,
под условом да сипки терет крца према одобреној техничкој документацији,
одговара захтевима техничких правила Југословенског регистра бродова и да је
способан за крцање тог терета;

3) навођење техничке
документације приложене овом уверењу.

Уверење из става 1.
овог члана издаје се на обрасцу бр. 23 – Уверење о способности поморског брода
за крцање сипког терета.

25.
Уверење о способности брода за крцање хлађеног терета

Члан
32.

Уверење о
способности брода за крцање хлађеног терета, чије је издавање предвиђено
одредбом члана 87. Закона, мора да садржи:

1) име или ознаку
брода, број или знак распознавања, луку уписа, бруто регистарску тонажу брода и
дан полагања кобилице брода;

2) потврду да је
расхладни уређај брода био надзиран за време уградње у брод, односно прегледан
и испитан у складу са техничким правилима Југословенског регистра бродова и да
је брод способан за крцање тог терета,

3) податке о уређају
за хлађење и хлађеним просторијама;

4) податке о
извршеним контролним прегледима и продужењу рока важења уверења.

Уверење из става 1.
овог члана издаје се на обрасцу бр. 24 – Уверење о способности брода за крцање
хлађеног терета.

26.
Уверење о способности поморског брода за крцање опасног терета – хемикалија у
расутом стању

Члан
33.

Уверење о
способности поморског брода за крцање опасног терета – хемикалија у расутом
стању, чије је издавање предвиђено одредбом члана 87. Закона, мора да садржи:

1) име или ознаку
брода, број или знак распознавања, луку уписа, бруто регистарску тонажу, тип
брода, датум полагања кобилице или у случају преправке брода – датум почетка
преправке у брод за превоз хемикалија;

2) назначење да ли
је у питању нови брод или постојећи брод за који је прегледом утврђено да
његова конструкција и опрема одговарају одредбама Међународног поморског
кодекса опасних терета (у даљем тексту: Кодекс);

3) потврду да је
брод погодан за крцање терета у расутом стању уз навођење врсте производа и
стања крцања (бројеви танкова и сл.);

4) упутства за
попуњавање овог уверења;

5) податке о
извршеним контролним прегледима.

Уверење из става 1.
овог члана издаје се на обрасцу бр. 25 – Уверење о способности поморског брода
за крцање опасног терета – хемикалија у расутом стању.

27.
Уверење о способности поморског брода за крцање опасног терета – течних гасова
у бродским танковима

Члан
34.

Уверење о
способности поморског брода за крцање опасног терета – течних гасова у бродским
танковима, чије је издавање предвиђено одредбом члана 87. Закона, мора да
садржи:

1) име или ознаку
брода, број или знак распознавања, бруто регистарску тонажу и тип брода, датум
уговора о градњи или веће преправке, датум полагања кобилице или сличног
стадијума градње, односно почетка веће преправке;

2) назначење да је
прегледом брода утврђено да су конструкција брода, његови стројеви, уређаји,
опрема и уграђени материјали одговарајући у складу са одредбама Кодекса;

3) назначење
критеријума примењених при крцању у погледу температуре околног ваздуха, воде,
типа танка и сл.;

4) потврду да је
брод погодан за крцање овог опасног терета у расутом стању, уз навођење врсте
производа и стања крцања (бројеви танкова, најмања температура, највећи
притисак и сл.);

5) упутства за
уписивање података који се уносе у ово уверење;

6) податке о
извршеним контролним прегледима.

Уверење из става 1.
овог члана издаје се на обрасцу бр. 25/1 – Уверење о способности поморског
брода за крцање опасног терета – течних гасова у бродским танковима.

28.
Уверење о способности поморског брода за крцање упакованог терета*

*Службени 
лист СФРЈ, број 25/1988

Члан
35.

Уверење о
способности поморског брода за крцање пакованог терета* чије је издавање
предвиђено одредбом члана 87. Закона, мора да садржи:

1) име или ознаку
брода, број или знак распознавања, луку уписа, бруто регистарску тонажу брода и
датум полагања кобилице брода;
2) потврду да је
прегледом брода утврђено да је брод, сагласно одредбама Закона о превозу
опасних материја („Службени лист СФРЈ”, бр. 20/84*) и техничким
правилима Југословенског регистра бродова, способан за превоз опасних терета;

3) податке о
извршеним контролним прегледима и продужењу рока важења уверења.

*Службени 
лист СФРЈ, број 25/1988

Уверење из става 1.
овог члана издаје се на обрасцу бр. 25/2 – Уверење о способности поморског
брода за крцање опасног терета у пакетима.

28а. Уверење о
способности поморског брода за крцање крутог расутог опасног терета.*

*Службени 
лист СФРЈ, број 25/1988

Члан
35а.*

Уверење о
способности поморског брода за крцање крутог расутог опасног терета, чије је
издавање предвиђено одредбом члана 87. Закона, мора да садржи:

1) име или ознаку
брода, број или знак распознавања, луку уписа, бруто регистарску тонажу брода и
датум полагања кобилице брода;

2) потврду да је
прегледом брода утврђено да је брод, сагласно одредбама Закона о превозу
опасних материја („Службени лист СФРЈ”, бр. 20/84), и техничким правилима
Југословенског регистра бродова, способан за превоз крутог расутог опасног
терета;

3) податке о
извршеним контролним прегледима и продужењу рока важења уверења.

Уверење из става 1.
овог члана издаје се на Обрасцу бр. 25/3 – Уверење о способности поморског
брода за крцање крутог расутог опасног терета.

*Службени 
лист СФРЈ, број 25/1988

29.
Сведоџба о примени прописаних мера и норматива заштите при раду на броду

Члан
36.

Сведоџба о примени
прописаних мера и норматива заштите при раду на броду, чије је издавање
предвиђено одредбом члана 90. став 1. тачка 1. Закона, мора да садржи:

1) име или ознаку
брода, фирму, односно назив и седиште, односно име и пребивалиште бродара, луку
уписа, бруто регистарску тонажу брода и датум полагања кобилице брода;

2) потврду да је на
основу извршеног прегледа и испитивања делова трупа, стројева, уређаја и опреме
који се односе на заштиту при раду, као и места рада, просторија и простора на
броду утврђено да су примењене мере и нормативи заштите при раду на броду у
складу са прописима о заштити при раду на броду и одредбама техничких правила
Југословенског регистра бродова;

3) податке о
извршеном контролном прегледу на броду.

Сведоџба из става 1.
овог члана издаје се на обрасцу бр. 26 – Сведоџба о примени прописаних мера и
норматива заштите при раду на броду.

30.
Уверење о периодичним испитивањима хемијскоих и биолошких штетности и
микроклиме на местима рада и у радним просторијама брода

Члан
37.

Уверење о
периодичним испитивањима хемијских и биолошких штетности и микроклиме на
местима рада и у радним просторијама брода, чије је издавање предвиђено
одредбом члана 90. став 1. тачка 2. Закона, мора да садржи:

1) име или ознаку
брода, фирму, односно назив и седиште, односно име и пребивалиште бродара; луку
уписа, бруто регистарску тонажу брода и датум полагања кобилице брода;

2) потврду да је на
основу извршеног прегледа и испитивања места рада и у радним просторијама брода
утврђено да су услови на местима рада и у радним просторијама у складу са
прописима о заштити при раду на броду и одредбама техничких правила
Југословенског регистра бродова.

Уверење из става 1.
овог члана издаје се на обрасцу бр. 27 – Уверење о периодичним испитивањима
хемијских и биолошких штетности и микроклиме на местима рада и у радним
просторијама брода.

31.
Уверење о периодичном испитивању исправности дизалице, односно направе за
дизање, која служи за радове на броду.*

*Службени 
лист СФРЈ, број 25/1988

Члан
38.

Уверење о
периодичном испитивању исправности дизалице, односно направе за дизање, која
служи за радове на броду* чије је издавање предвиђено одредбом члана 90. став 1.
тачка 3. Закона, мора да садржи:

1) име или ознаку
брода, фирму, односно назив и седиште, односно име и пребивалиште бродара, луку
уписа, бруто регистарску тонажу и датум полагања кобилице брода;

2) потврду да је на
основу извршеног прегледа и испитивања дизалице у стројарници брода утврђено да
је сигурност дизалице при раду у складу са прописима о заштити при раду на
броду и одредбама техничких правила Југословенског регистра бродова;

3) податке о
дизалици (фирма, односно назив и седиште произвођача, место и година градње,
ознака и тип, серија, број, носивост, погон, број уверења и пробно оптерећење);

4) податке о
контролним прегледима дизалица.

Уверење из става 1.
овог члана издаје се на обрасцу бр. 28 – Уверење о периодичном испитивању
исправности дизалице носивости преко 10 кN у стројарници брода.

*Службени 
лист СФРЈ, број 25/1988

32.
Уверење о опреми поморског брода средствима за личну и колективну заштиту
чланова посаде и заштиту брода од ратних дејстава

Члан
39.

Уверење о опреми
поморског брода средствима за личну и колективну заштиту чланова посаде и
заштиту брода од ратних дејстава, чије је издавање предвиђено одредбом члана
90. став 1. тачка 4. Закона, мора да садржи:

1) име или ознаку
брода, број или знак распознавања, луку уписа и бруто регистарску тонажу брода,
као и дан полагања кобилице брода;

2) потврду да је
брод био прегледан и да је утврђено да је опремљен средствима за личну и
колективну заштиту чланова посаде и заштиту брода од ратних дејстава у складу
са захтевима техничких правила Југословенског регистра бродова и Одлуке о
опремању бродова и пловила на мору и унутрашњим пловним путевима средствима
заштите од ратних дејстава („Службени лист СФРЈ”, бр. 55/75);

3) потврду о
извршеном контролном прегледу.

Уверење из става 1.
овог члана издаје се на обрасцу бр. 29 – Уверење о опреми поморског брода
средствима за личну и колективну заштиту чланова посаде и заштиту брода од
ратних дејстава.

32а.
Међународна сведоџба о спречавању загађивања уљем.*

*Службени 
лист СФРЈ, број 25/1988

Члан
39а.*

Међународна сведоџба
о спречавању загађивања уљем, чије је издавање предвиђено одредбом члана 97.
Закона, мора да садржи:

1) име и ознаку
брода, број или знак распознавања, луку уписа и бруто регистарску тонажу брода;

2) потврду да је
брод прегледан у складу са одредбама правила Међународне конвенције о
спречавању загађивања са бродова, 1973;

3) податке о
извршеним годишњим прегледима, односно међупрегледима;

4) додатак са
пописом података о конструкцији и опреми бродова који нису танкери за уље
(облик А), односно танкера за уље (облик Б).

Сведоџба из става 1.
овог члана издаје се на обрасцу бр. 53 – Међународна сведоџба о спречавању
загађивања уљем.

*Службени 
лист СФРЈ, број 25/1988

32б.
Сведоџба о спречавању загађивања уљем*

*Службени 
лист СФРЈ, број 25/1988

Члан
39б.*

Сведоџба о спречавању
загађивања уљем, чије је издавање предвиђено одредбом члана 97. Закона, мора да
садржи:

1) име и ознаку
брода, број или знак распознавања, луку уписа и бруто регистарску тонажу брода;

2) потврду да је
брод прегледан сагласно одредбама Закона и да је на основу прегледа утврђено да
одговара техничким правилима Југословенског регистра бродова;

3) податке о
извршеним годишњим прегледима, односно међупрегледима;
4) додатак са
пописом података о конструкцији и опреми бродова који нису танкери за уље (облик
А1), односно танкера за уље (облик Б1).

Сведоџба из става 1.
овог члана издаје се на обрасцу бр. 54 – Сведоџба о спречавању загађивања уљем.

*Службени 
лист СФРЈ, број 25/1988

33.
Књига прегледа и надзора за поморски брод

Члан
40.

Књига прегледа и
надзора за поморски брод, чије је издавање предвиђено одредбом члана 91.
Закона, мора да садржи:

1) регистарски број
брода;

2) основне податке о
броду;

3) списак бродских
исправа и књига, које брод мора да има;
4) податке о опреми
трупа брода, преграђивању брода, стројном уређају, електричном уређају,
уређајима и средствима за заштиту од пожара, средствима за спасавање,
средствима за навигацију, средствима за сигнализацију, радио-уређајима
средствима за спречавање загађивања мора, опреми чамаца и сплавовима за спасавање,
хаваријској опреми и резервним деловима и др. прописано техничким правилима
Југословенског регистра бродова;*

5) податке о
извршеном инспекцијском надзору;

6) податке о
резултату извршеног техничког надзора;

7) упутства о вођењу
књиге.

Књига из става 1.
овог члана води се на обрасцу бр. 30 – Књига прегледа и надзора за поморски
брод.

*Службени 
лист СФРЈ, број 25/1988

Члан
41.

Уношење података о
бродским исправама и књигама у књигу прегледа и надзора за поморски брод врши
се тако да се, поред назива сваке исправе или књиге прописане за односни брод,
назначи да ли ту исправу или књигу брод мора имати, односно водити.

Подаци о уређајима и
опреми брода уносе се на тај начин што се у одговарајуће рубрике уносе подаци о
врсти, количини и смештају појединих врста уређаја, средстава и друге опреме на
начин прописан за односни брод, без обзира на стварно стање на броду.

Ако се на броду
налазе уређаји, средства или друга опрема у броју већем него што је прописима
предвиђено за односни брод, ти уређаји, средства и друга опрема морају да се
унесу у књигу прегледа и надзора, под условом да одговарају прописима који се
на њих односе, а ако не одговарају тим прописима, не смеју се држати на броду.

Податке из става 1.
овог члана уноси у књигу прегледа и надзора за поморски брод орган који води
уписник бродова у који је брод уписан, а податке из ст. 2. и 3. – Југословенски
регистар бродова.

Подаци који се
исказују бројевима уносе се у књигу прегледа и надзора за поморски брод, по
правилу, и словима.

34.
Бродски дневник

Члан
42.

Бродски дневник,
чије је вођење предвиђено одредбом члана 92. Закона, мора да садржи податке о:
врсти, грађи, имену или ознаци брода, луци уписа, броју или знаку распознавања,
бруто и нето регистарској тонажи, категорији пловидбе брода, назначењу уписника
бродова у који је брод уписан у броју Дневника уписника бродова (ДУБ).

Бродски дневник
садржи и упутство о његовом вођењу.

У бродски дневник
уписују се, и то:

1) сваког часа –
подаци о правом курсу, варијацији, девијацији, заносу, курсу главног и
кормиларског компаса, правцу и јачини ветра, стању мора, укључујући и мртво
море, правцу таласа, видљивости, барометру, температури, времену, логу,
преваљеном путу и окретајима вијка;

2) у 8 часова –
подаци о стању танкова и каљужа, као и количини воде за пиће;

3) у 12 часова –
подаци о процењеној и израчунатој позицији на којој се брод налази, општем
курсу и преваљеном путу и наутичким миљама и средњој брзини брода на час.

У бродски дневник
уносе се и компасни снимци, са назначењем предмета који је снимљен и часа кад
је снимак узет, удаљеност брода од објекта кад се објект налази под углом од
90° од прамца брода, као и висина и разлика висине небеских тела (DV), име
небеског тела и час снимања.

У рубрику бродског
дневника под називом „дневне белешке” уносе се подаци:

1) о газу прамца и
крме у метрима или стопама, при доласку брода у луку и одласку из луке;

2) о укрцавању и
искрцавању заповедника и других чланова посаде, о њиховим обољењима и
оздрављењима, о самовољном напуштању брода, о повредама радне дужности и о
казнама;

3) о раду посаде на
броду и о почетку и завршетку морске страже и ноћне страже у лукама;

4) о рођењу, смрти и
наласку напуштеног новорођеног детета на броду; примању на чување тестамента и
предаји надлежном органу или враћању тестамента изјавиоцу; као и подаци у вези
са пописом ствари лица умрлог на броду;

5) о укрцавању и
пилота искрцавању и о узимању тегљача;

6) о претрпљеној
хаварији и о траженој и пруженој помоћи и спасавању;

7) о укрцавању и
искрцавању, ветрењу и смештају терета на палуби;

8) о оправци и
доковању брода;

9) о опремању и
распремању брода;

10) о времену, стању
атмосфере, посртању и ваљању брода, преливању мора преко палубе и гротала
(терета на палуби) начину веза и сидрења брода. Наведени подаци уписују се као
ближи подаци кад то околности захтевају;

11) прописани
међународним уговорима;

12) о сваком другом
догађају који може бити од значаја за брод, орган управе, носиоца права
располагања, односно сопственика брода, крцатеља, примаоца терета, осигуравача
или друга заинтересована лица.

Бродски дневник из
става 1. овог члана води се на обрасцу бр. 31 – Бродски дневник.

Члан
43.

Бродски дневник се
води за време пловидбе и боравка брода у луци, и то сваког дана од 00 до 24
часа.

Уписивања у бродски
дневник врше се на посебној страници дневника за сваки дан.

Изузетно од одредбе
става 2. овог члана за бродове до 100 BRT, кад они бораве у југословенским
лукама, могу се у једној страници бродског дневника вршити уписивања за више
дана.

Бродски дневник се
не води док је брод у распреми.

Члан
44.

За време пловидбе
или док се на броду врши морска стража, бродски дневник води официр на стражи,
односно заповедник брода – ако он врши стражу.

Ако бродски дневник
води официр на стражи, заповедник брода свакодневно оверава податке унесене у
бродски дневник. Он мора посебно оверити и сваки важнији догађај унесен у
бродски дневник.
Податке о опремању и
распремању брода уписује у бродски дневник заповедник брода или одређени официр
палубе уз оверу заповедника брода. Тај упис потврђује надлежан орган у
републици, а у иностранству – дипломатско или конзуларно представништво Савезне
Републике Југославије* ако оно постоји у луци у којој се врши опремање или
распремање брода.

*Службени 
лист СРЈ, број 6/1993

Члан
45.
Брод који долази из
иностранства дужан је, у року од 24 часа по добијеном слободном саобраћају,
поднети бродски дневник на увид и оверу надлежном органу у републици (лучка
капетанија, односно други орган), а брод који стигне у инострану луку –
дипломатском или конзуларном представништву Савезне Републике Југославије*
у иностранству, ако оно постоји у луци доласка брода.

Бродови који плове
између домаћих лука дужни су бродски дневник поднети на увид и оверу после
сваког ванредног догађаја, а најмање сваких 80 дана.

Органи из става 1.
овог члана дужни су при вршењу увида у бродски дневник уписати своје евентуалне
примедбе у погледу његовог уредног вођења.

*Службени 
лист СРЈ, број 6/1993

Члан
46.
Ако надлежни орган у
републици, односно дипломатско или конзуларно представништво Савезне Републике
Југославије* у иностранству утврди да бродски дневник није вођен по
одредбама чл. 66. до 98. Закона и одредбама овог правилника дужно је да против
заповедника брода покренути прекршајни поступак због поморског прекршаја.

*Службени 
лист СРЈ, број 6/1993

Члан
47.

Бродови који су
дужни водити бродски дневник морају увек имати у резерви образац књиге бродског
дневника.
Кад се испуни
бродски дневник, заповедник ће, пре него што употреби нови дневник, поднети
испуњени дневник на оверу надлежном органу у републици, односно дипломатском
или конзуларном представништву Савезне Републике Југославије* у
иностранству, и то у првој луци у коју пристане, који ће на крају испуњеног
дневника назначити датуме почетка и завршетка вођења дневника.

*Службени 
лист СРЈ, број 6/1993

35.
Дневник строја

Члан
48.

За бродове на парни
погон и за бродове на моторни погон воде се посебни дневници строја.

Члан
49.

Дневник строја, чије
је вођење предвиђено одредбом члана 93. Закона, мора да садржи следеће податке:
врсту брода, име или ознаку брода, луку уписа, бруто и нето регистарску тонажу,
категорију пловидбе брода и назначење уписника бродова у који је брод уписан и
број Дневника уписника бродова (ДУБ).

Дневник строја
садржи и упутство о његовом вођењу.

У дневник строја
уносе се подаци о бродском погонском уређају који се односе на стање тог
уређаја и његов правилан рад, подаци о утрошку погонског материјала, као и
други подаци од значаја за вршење службе у строју.

Члан
50.

Поред података из
члана 49. овог правилника, дневник строја за бродове на парни погон мора да
садржи:

1) опис главног
строја;

2) податке о главним
котловима, са описом једног котла, опис помоћног котла ако га брод има, опис
строја кормила и опис помоћних стројева (сисаљке на њихалици и осталих помоћних
стројева);

3) податке о
садржају и распореду танкова за гориво, баласт и питку воду;

4) редни број
путовања, назначење лука одласка и одредишта брода и датум путовања;

5) податке о раду
строја за време појединих стража у 24 часа;

6) податке о врсти,
пријему и залихама погонског и потрошног материјала и утрошку тог материјала,
са назначењем утрошка горива на дан и час, као и утрошка за 1 KS на час;

7) податке о брзини
и путу брода, брзини и јачини строја, са назначењем слипа; доласку, стајању и
одласку брода из луке, и времену маневрисања;

8) податке о стању
танкова: воде за пиће, воде за котлове и погонског горива (у сантиметрима или
палцима) у 8 часова;

9) податке о трајању
рада котлова и помоћних стројева и о анализи воде у котловима;

10) податке о
анализи горива, са назначењем густоће, температуре, киселине горива;

11) податке о
снимљеним дијаграмима;

12) податке о газу
брода и метрима и стопама на прамцу и крми, са назначењем часа извршеног
мерења. Ти подаци уносе се при доласку брода у луку, и одласку брода из луке,
као и пре сваког укрцаја бункера;

13) податке о
спољној температури у 12 и 24 часа, стању и јачини ветра и стању мора, са
описом посртања и ваљања брода;
14) фирму, односно
назив предузећа и другог правног лица*, односно лично име добављача и
места укрцаја погонског и потрошног материјала;

15) податке о
дневним догађајима у стројарском простору, а нарочито детаљан опис кварова на
погонским постројењима, о извршеним оправкама, узроцима закашњења који се
односе на строј, узроцима мањег или већег утрошка горива, квалитету горива и
потрошног материјала и евентуалним предлозима за побољшање рада строја;

16) податке о
пуштању у рад каљужних сисаљки, по наређењима примљеним са заповеденичког
моста, са описом резултата њиховог рада, пуњењу и пражњењу баласних танкова и
танкова погонског горива;

17) податке о
форсираном раду стројева, котлова и помоћних постројења у за то оправданим
случајевима.

Подаци из члана 49.
и става 1. тач. 1. до 11. овог члана уносе се у образац бр. 32 – Дневник строја
за брод на парни погон.

Подаци из тач. 11.
до 17. става 1. овог члана уносе се у рубрику „Белешке” обрасца бр. 32.

*Службени 
лист СРЈ, број 6/1993

Члан
51.

Поред података из
члана 49. овог правилника, дневник строја за бродове на моторни погон, мора да
садржи и:

1) опис главног
мотора и помоћних мотора;

2) опис помоћних
постројења, сисаљки и строја кормила;

3) опис помоћних
котлова, ако их брод има и опис судова под притиском;

4) податке о
садржају и распореду танкова за гориво, баласт и питку воду, као и танка за
хлађење цилиндра мотора;

5) опис акумулатора.

У дневник из става
1. овог члана уносе се и подаци о раду главних мотора за време сваке страже, о
раду динамо-мотора и компресора, као и подаци из члана 37. став 1. тач. 4, 6,
7, 8. и 9. овог правилника.

У делу дневника из
става 1. овог члана одређеном за белешке уносе се и подаци из члана 50. став 1.
тач. 12. до 17. овог правилника.

Дневник из става 1.
овог члана води се на обрасцу бр. 33. – Дневник строја за брод на моторни
погон.

Члан
52.

Као прилог дневника
строја води се евиденција о извршеним оправкама постројења строја, односно
мотора, која садржи опис и датум извршених оправки и назначење страница
дневника у коју је упис о извршеној оправци унесен.

Члан
53.

За време боравка
брода у луци у дневник строја уносе се само подаци који се односе на рад
стројева у погону и на утрошак погонског и потрошног материјала.

Дневник строја не
води се док је брод у распреми.

Члан
54.

За време пловидбе
или док се на броду врши морска стража податке који се односе на рад строја за
време појединих стража уноси у дневник строја официр страже, односно управитељ
строја – ако он врши стражу. Остале податке у дневник строја уноси управитељ
строја.

Кад је брод у луци,
дневник строја води управитељ строја или официр строја.

Кад дневник строја
води официр страже, односно официр строја, управитељ строја свакодневно оверава
податке унесене у дневник.

Заповедник брода
дужан је повремено, а нарочито после сваког важнијег догађаја, прегледати и
оверити дневник строја. Он мора преглед извршити и дневник оверити најмање
једанпут месечно.

Члан
55.
Надлежни орган у
републици, односно дипломатско или конзуларно представништво Савезне
Републике Југославије* у иностранству, на захтев заповедника брода,
извршиће увид и оверу дневника строја и бродског дневника.

У погледу поступка
са испуњеним дневником строја и замене таквог дневника новим дневником строја
важи одредба члана 47. овог правилника.

*Службени 
лист СРЈ, број 6/1993

37.
Здравствени дневник

Члан
56.

Здравствени дневник
чије је вођење предвиђено одредбом члана 94. Закона, мора да садржи следеће
податке: врсту брода, име или ознаку брода, луку уписа, бруто регистарску
тонажу и категорију пловидбе брода.

У здравствени
дневник из става 1. овог члана уписују се:

1) правац и трајање
путовања;

2) број посаде и
број путника, посебно при поласку, а посебно при повратку брода;

3) подаци о
снабдевању брода храном, са назначењем времена и места укрцаја намирница, имена
снабдевача, врсте и количине намирница и њихове хигијенске исправности;

4) подаци о снабдевању
брода водом за пиће, са назначењем: времена и места укрцаја воде, да ли је вода
узета из водовода или цистерне, да ли је контролисана хигијенска исправност
воде у бродском резервоару и да ли је вршена дезинфекција воде;

5) подаци о другим
извршеним дезинфекцијама и дезинсекцијама на броду;

6) подаци о оболелим
лицима на броду и други значајнији подаци који се односе на здравствено стање
чланова посаде и путника.

Подаци о оболелим
лицима уносе се у здравствени дневник ако дневник не води лекар и морају да
садрже: кратак опис болести, односно незгоде и по могућности дијагнозу,
употребљене лекове, предузете мере у случају заразне болести, трајање и исход
болести, односно незгоде.

Здравствени дневник
из овог члана води се на обрасцу бр. 34 – Здравствени дневник.

Члан
57.

Здравствени дневник
води бродски лекар, а ако овог нема – други официр палубе или члан посаде кога
одреди заповедник брода.

Подаци се уписују у
здравствени дневник за свако путовање, и то посебно при одласку, а посебно при
повратку брода.

На завршетку сваког
путовања, лице које води здравствени дневник мора својим потписом потврдити
тачност унесених података.

За време путовања, а
најмање једанпут месечно и на завршетку путовања, заповедник брода је дужан
прегледати здравствени дневник и оверити га својим потписом.

У погледу увида и
овере здравственог дневника важе одредбе члана 55. овог правилника.

38.
Радио-дневник

Члан
58.

Радио-дневник, чије
је вођење предвиђено одредбом члана 95. Закона, мора да садржи следеће податке:
врсту брода, име или ознаку брода, број или знак распознавања, луку уписа,
бруто и нето регистарску тонажу, депласман и носивост брода, фирму, односно
назив и седиште носиоца права располагања, односно име и пребивалиште
сопственика радио-станице, назив и седиште организације, односно име и
пребивалиште лица које користи, односно одржава радио-станицу, као и техничке
податке о радио-станици брода.

Радио-дневник садржи
упутство за његово вођење.

У радио-дневник
уписују се: име радио-телеграфисте, дан у који радио-телеграфиста врши своју
службу и час почетка, односно завршетка његовог рада, сви важнији догађаји који
се десе за време службе радио-телеграфисте а односе се на радио-службу, а
нарочито они догађаји који би могли утицати на сигурност људских живота на
мору.

У радио-дневник за
радио-телеграфску станицу уписују се, са назначењем часа, нарочито следећи
подаци:

1) о одржавању и
пуњењу батерија;

2) о дневним пробама
извршеним са помоћним предајником и помоћним извором енергије;

3) о пробама
ауто-аларма вршених најмање свака 24 часа ради утврђивања његове исправности,
са напоменом да је о пробама био обавештен заповедник брода или официр страже;

4) о одржавању и
пуњењу батерија најмање једанпут недељно и пробама извршеним са
примопредајницима у чамцима за спасавање, без обзира да ли су инсталирани или
преносиви;

5) о свим
обавештењима која се односе на сигнале опасности (потпуни подаци);

6) о свим хитним
обавештењима и о оним која се односе на сигурност;

7) свака размена
обавештења између радио-станица на броду и копнених (обалних) и покретних
радио-станица, као и о раду са радио-предајницима;

8) о непредвиђеним
догађајима у служби;

9) о позицији брода
сваког дана у 12 часова;

10) тачно време
упловљења брода у луку и испловљења из луке, као и име луке;

11) о извршеној
провери тачности и усклађивања сата у радио-станици, са назначењем од кога су
примљени сигнали тачног времена – најмање једанпут дневно.

У радио-дневник за
радиофонску станицу уписују се, са назначењем часа:

1) појединости о
одржавању и пуњењу батерија, и пробе извршене са преносивим примопредајницима
чамаца за спасавање;

2) разговори који се
односе на сигнале опасности, хитности и сигурности – у главним цртама;

3) свака размена
обавештења између радио-станице на броду и копнених или покретних
радио-станица, као и рад са радио-предајницима;

4) непредвиђени
догађаји ако су од значаја за службу;

5) тачно време
упловљења брода у луку и испловљења из луке, као и име луке.

Радио-дневник из
овог члана води се на обрасцу бр. 35 – Радио-дневник.

Члан
59.

Податке наведене у
члану 58. став 4. тачка 5. и став 5. тачка 2. овог правилника уписује у
радио-дневник радио-телеграфиста, односно радиофониста који се налази на
служби, а све остале податке – руководилац радио-станице који по завршетку рада
својим потписом потврђује тачност података унесених у радио-дневник.

На крају путовања
заповедник брода је дужан прегледати и оверити радио-дневник.

39.
Књига терета

Члан
60.

Књига терета, чије
је вођење предвиђено одредбом члана 96. Закона, мора да садржи: врсту брода,
име или ознаку брода, луку уписа, бруто и нето регистарску тонажу и категорију
пловидбе брода.

У књигу терета из
става 1. овог члана уписује се још и:

1) место и датум
укрцавања терета;

2) број теретнице;

3) фирма, односно
назив и седиште, односно име и пребивалиште крцатеља;

4) одредиште робе и
фирма, односно назив и седиште, односно име и пребивалиште примаоца робе;

5) ознаке исписане
на спољној страни појединог колета;

6) количина, односно
број колета и стање омота (амбалаже);

7) врста и тежина
терета,

8) место и датум
искцравања терета;

9) место на броду
где се терет налази;

10) друге околности
које се односе на терет.

Књига терета из овог
члана води се на обрасцу бр. 36 – Књига терета.

Књигу терета води
заповедник брода или официр који је за то одређен.

Кад књигу терета води
официр, заповедник брода приликом сваког путовања оверава податке унесене у
књигу терета.

Члан
61.

За свако путовање,
уз књигу терета мора бити приложен графички приказ распореда терета на броду,
са назначењем врсте и тежине терета смештеног у појединим складиштима и на
палуби брода (план крцања). У том плану мора бити назначен газ брода на прамцу
и на крми.

План крцања
потписује заповедник брода. Тај план мора бити сачињен у два примерка – један
примерак за бродара, а други се прилаже уз књигу терета на броду.

40.
Књига о уљима, Део I – Радови у стројарници*

*Службени 
лист СФРЈ, број 25/1988

Члан
62.

Књига о уљима, Део I
– Радови у стројарници, чије је вођење предвиђено одредбом члана 97. Закона,
мора да садржи:

1) име и ознаку
брода, број или знак распознавања, луку уписа, бруто регистарску тонажу брода и
период на који се књига односи;

2) податке о
баластирању или прању танкова горива и изливању нечистог баласта или испирне
воде из танкова горива, уклањању остатка уља, неаутоматском или аутоматском изливању
изван бродова или уклањању каљужне воде из танкова горива, уклањању остатака
уља, неаутоматском или аутоматском изливању изван бродова или уклањању каљужне
воде која се сакупила у стројарници, стање система за дојаву и управљање
изливањем уља, случајним или неким другим изузетним испуштањем уља, додатним
радним поступцима или општим напоменама;

3) податке о
радовима у стројарници;

4) потписе
одговорног официра и заповедника брода.

Књига из става 1.
овог члана води се на Обрасцу бр. 37 – Књига о уљима, Део I – Радови у
стројарници.*

*Службени 
лист СФРЈ, број 25/1988

41.
Књига о уљима, Део II – Радови са теретом – баластом*

*Службени 
лист СФРЈ, број 25/1988

Члан
63.

Књига о уљима, Део
II – Радови са теретом – баластом, чије је вођење предвиђено одредбом члана 97.
Закона мора да садржи;

1) име или ознаку
брода, број или знак распознавања, бруто регистарску тонажу брода и период на
који се књига односи;

2) тлоцрт танкова
терета и изливних танкова, ознаку и запремину танкова, као и дубину изливног
танка;

3) податке о: крцању
терета уља, унутрашњем претакању уља за време путовања, искрцавању терета уља,
прању танкова сировим уљем, баластирању танкова терета и танкова намењених за
чист баласт, чишћењу танкова терета и танкова намењених за чист баласт, чишћењу
танкова терета, испуштању нечистог баласта, испуштању воде и изливних танкова у
море, уклањању остатака и мешавина уља с којим се иначе не поступа, испуштању
чистог баласта који се налази у танковима терета, односно баласта и танкова
намењених за чист баласт, стање система за дојаву и контролу приликом испуштања
уља, случајном или неком другом изузетном изливању уља, додатним радним
поступцима и општим напоменама о крцању воденог баласта и његовом премештању
унутар брода, искрцавању воденог баласта и уређајима за прихват тог баласта;

4) потписе
одговорног официра и заповедника брода*

Књига из става 1.
овог члана води се на обрасцу бр. 37/1 – Књига о уљима, Део II – Радови с
теретом – баластом.*

*Службени 
лист СФРЈ, број 25/1988

 

	Чл 64-95.

	Престали су да важе (види члан 47. Правилника - 60/2015-29)

 

Бр 3662

24. јула 1978. године

Београд

Председник

Савезног комитета за 

саобраћај и везе,


Анте Зелић, с.р.