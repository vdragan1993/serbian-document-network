ЗАКОН
о давању гаранције Републике Србије у корист Societe General banka Srbija a.d. Beograd, Erste GCIB Finance I B.V. Amsterdam, UniCredit Bank Srbija a.d. Beograd и АИК банке а.д. Ниш по задужењу Галенике а.д. Београд

"Службени гласник РС", број 15 од 2. марта 
	2012.
 
 
Члан 1.
Република Србија преузима обавезу да као гарант измири обавезе Галенике а.д. Београд (у даљем тексту: Зајмопримац) по динарским дугорочним кредитима са валутном (евро) клаузулом, одобреним од стране Societe General banka Srbija a.d. Beograd у износу који не може бити већи од динарског износа индексираног према износу од EUR 10.000.000 (словима: десетмилионаевра), увећаног за износ припадајуће уговорене камате, накнада и трошкова, Erste GCIB Finance I B.V. Amsterdam у износу који не може бити већи од динарског износа индексираног према износу од EUR 10.000.000 (словима: десетмилионаевра), увећаног за износ припадајуће уговорене камате, накнада и трошкова, UniCredit Bank Srbija a.d. Beograd у износу који не може бити већи од динарског износа индексираног према износу од EUR 30.000.000 (словима: тридесетмилионаевра), увећаног за износ припадајуће уговорене камате, накнада и трошкова и АИК банкe а.д. Ниш у износу који не може бити већи од динарског износа индексираног према износу од EUR 20.000.000 (словима: двадесетмилионаевра), увећаног за износ припадајуће уговорене камате, накнада и трошкова.
 
Члан 2.
Гаранцију из члана 1. овог закона, Република Србија издаје у корист Societe General banka Srbija a.d. Beograd, на име обавеза из Уговора о дугорочном наменском кредиту бр. LTL 259638, за рефинансирање постојећих краткорочних обавеза у износу од EUR 10.000.000 (словима: десетмилионаевра), увећаног за износ припадајуће уговорене камате, накнада и трошкова, закљученог између Зајмопримца и Societe General banka Srbija a.d. Beograd, дана 26. децембра 2011. године.
 
Члан 3.
Гаранцију из члана 1. овог закона, Република Србија издаје у корист Erste GCIB Finance I B.V. Amsterdam, на име обавеза из Уговора о дугорочном наменском кредиту бр. 04012012, за рефинансирање постојећих краткорочних обавеза у износу од EUR 10.000.000 (словима: десетмилионаевра), увећаног за износ припадајуће уговорене камате, накнада и трошкова, закљученог између Зајмопримца и Erste GCIB Finance I B.V. Amsterdam, дана 26. децембра 2011. године.
 
Члан 4.
Гаранцију из члана 1. овог закона, Република Србија издаје у корист UniCredit Bank Srbija a.d. Beograd, на име обавеза из Уговора о дугорочном наменском кредиту бр. 3109/11, за рефинансирање постојећих краткорочних обавеза у износу од EUR 30.000.000 (словима: тридесетмилионаевра), увећаног за износ припадајуће уговорене камате, накнада и трошкова, закљученог између Зајмопримца и UniCredit Bank Srbija a.d. Beograd, дана 26. децембра 2011. године.
 
Члан 5.
Гаранцију из члана 1. овог закона, Република Србија издаје у корист АИК банкe а.д. Ниш, на име обавеза из Уговора о дугорочном наменском кредиту бр. 1422, за рефинансирање постојећих краткорочних обавеза у износу од EUR 20.000.000 (словима: двадесетмилионаевра), увећаног за износ припадајуће уговорене камате, накнада и трошкова, закљученог између Зајмопримца и АИК банкe а.д. Ниш, дана 26. децембра 2011. године.
 
Члан 6.
Република Србија (у даљем тексту: Гарант) овим неопозиво и на први позив гарантује да ће измирити дуг Зајмопримца према Societe General banka Srbija a.d. Beograd, Erste GCIB Finance I B.V. Amsterdam, UniCredit Bank Srbija a.d. Beograd и АИК банци а.д. Ниш (у даљем тексту: Банке), односно свих плативих износа о њиховом доспећу, у свему на начин и у складу са условима из појединачних уговора о кредиту, са роком важности који ће бити дужи за месец дана од рока доспећа кредита, чиме се ствара обавеза отплате дуга насталa по основу дате гаранције да плати доспелу, а неизмирену обавезу уколико Зајмопримац не изврши ту своју обавезу благовремено, у складу са уговорима о кредиту са Банкама. 
	
Уколико Гарант не изврши своје обавезе у року који је наведен у ставу 1. овог члана, свака од Банака ће имати право да прогласи доспелим све износе који су плативи у складу са одредбама појединачних уговора о кредиту.
У случају активирања ове гаранције, Гарант се обавезује да ће обезбедити у буџету за одговарајућу фискалну годину средства неопходна за извршавање преузетих обавеза по овој гаранцији.
 
Члан 7.
Отплату кредита врши Зајмопримац према Банкама у динарима индексирано према вредности евра, све у складу са одредбама појединачних уговора о кредиту.
Средства за отплату кредита обезбедиће Зајмопримац из сопствених прихода.
Зајмопримац је дужан да средства за отплату кредита обезбеђује према плану отплате, у износу који укључује главницу, обрачунату камату и пратеће трошкове задуживања.
 
Члан 8.
Ако по основу дате гаранције Гарант изврши обавезу уместо Зајмопримца, има право на повраћај главнице, камате, пратећих трошкова задуживања и пратећих трошкова који настану због неизвршења, односно неблаговременог извршења обавезе, као и свих других трошкова који могу настати у вези са извршавањем обавеза уместо Зајмопримца, до висине износа измирене обавезе, као и право да од Зајмопримца наплати обрачунату законску затезну камату.
Право на повраћај средстава из става 1. овог члана, Гарант ће остварити тако што ће иницирати наплату са рачуна Зајмопримца на основу овлашћења добијеног од Зајмопримца или других инструмената обезбеђења, у складу са прописима којима се уређује платни промет.
 
Члан 9.
Овај закон ступа на снагу наредног дана од дана објављивања у „Службеном гласнику Републике Србије”.