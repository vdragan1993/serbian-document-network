Редакцијски пречишћен текст
 
 
На основу члана 61. став 2. и члана 239. Закона о ваздушном саобраћају („Службени гласник РС”, бр. 73/10, 57/11, 93/12, 45/15 и 66/15 – др. закон), 
Директор Директората цивилног ваздухопловства Републике Србије доноси 
 
ПРАВИЛНИК 
о пружању услуга трагања за ваздухопловом и спасавања лица
"Службени гласник РС", бр. 96 од 26. 
				новембра 2015, 40 од 19. априла 2016.
 
I. УВОДНЕ ОДРЕДБЕ
Предмет Правилника
Члан 1.
Овим правилником се прописује пружање услуга трагања за ваздухопловом и спасавања лица у цивилном ваздухопловству. 
Одредбе овог правилника се не односе на начин на који се обавља трагање за војним ваздухопловима и спасавање лица из тих ваздухоплова.
Значење израза
Члан 2.
Поједини изрази који се користе у овом правилнику имају следеће значење:
1) ваздухоплов у нужди је посебно стање ваздухоплова у коме постоји основана сумња да ваздухоплову и лицима у њему прети озбиљна и непосредна опасност, као и да ваздухоплову треба пружити неодложну помоћ, а још не постоји могућност да се одреди да ли је дошло до догађаја, озбиљне незгоде или удеса; 
2) догађај је оперативни прекид, квар, грешка или друго неправилно стање које утиче или је могло да утиче на безбедност лета, али које није довело до удеса или озбиљне незгоде;
3) зона трагања је подручје одређено од стране спасилачко-координационог центра Директората цивилног ваздухопловства Републике Србије које треба претражити и које може бити подељено у неколико мањих зона у циљу додељивања посебних задатака учесницима који су укључени у операцију трагања и спасавања;
4) јединица за пружање услуга у ваздушном саобраћају (ATS јединица) (Air traffic services unit, ATS unit) је општи назив који може да упућује на јединице које пружају услугу контроле летења, услугу информисања ваздухоплова у лету, услугу узбуњивања или саветодавну услугу;
5) координатор на месту догађаја (On-Scene Coordinator, OSC) је учесник у операцији трагања и спасавања коме је спасилачко-координациони центар Директората цивилног ваздухопловства Републике Србије доделио привремену дужност координације учесника и извештавања спасилачко-координационог центра о ситуацији у зони трагања и на месту догађаја;
6) координатор операције трагања и спасавања (SAR Mission Coordinator, SMC) је дежурно лице у спасилачко-координационом центру Директората цивилног ваздухопловства Републике Србије коме је привремено додељена дужност покретања и координације операције трагања и спасавања;
7) област трагања и спасавања (Search and rescue region, SRR) је простор дефинисаних димензија у којем се обезбеђују услуге трагања и спасавања, у складу са регионалним планом за ваздушну пловидбу (RАNP);
8) озбиљна незгода је догађај који обухвата околности којe указују да је постојала велика вероватноћа да дође до удеса, а повезан је са коришћењем ваздухоплова, који се, у случају ваздухоплова са посадом, догодио од тренутка када се неко лице укрца у ваздухоплов са намером да обави лет до тренутка када се сва лица искрцају из ваздухоплова или, у случају ваздухоплова без посаде, који се догодио од тренутка када је ваздухоплов спреман за покрет у циљу лета до тренутка када се ваздухоплов потпуно заустави на крају лета и када се угаси основна погонска група;
9) оперативни план је документ који садржи оперативне процедуре, мере и поступке које спасилачко-координациони центар примењује у операцијама трагања и спасавања;
10) операција трагања и спасавања је операција у цивилном ваздухопловству спроведена од стране спасилачко-координационог центра која обухвата мере и поступке који се предузимају да би се пронашло место удеса ваздухоплова, спасила лица која су повређена у удесу или која је удес довео у опасност, пружила им се прва медицинска помоћ и она збринула на безбедно место;
11) радио-предајници за случај нужде (Distress radio beacons) су предајници који служе за откривање и праћење позиције ваздухоплова, бродова и људи у нужди и могу бити ваздухопловни (Emergency Locator Transmitter, ELT), пловни (Emergency Position Indicating Radio Beacon, EPIRB) и лични (Personal Locator Beacon, PLB) радио-предајници;
12) регионални план за ваздушну пловидбу (Regional Air Navigation Plan, RANP) је документ Међународне организације цивилног ваздухопловства (ICAO) који садржи детаљне информације у вези средстава, услуга и процедура потребних за међународну ваздушну пловидбу у оквиру одређеног географског подручја;
13) удес у ваздушном саобраћају је догађај у вези са коришћењем ваздухоплова, када је у питању ваздухоплов са посадом, који се догодио од тренутка када се неко лице укрца у ваздухоплов са намером да обави лет до тренутка када се сва лица искрцају из ваздухоплова или, у случају ваздухоплова без посаде, који се догодио од тренутка када је ваздухоплов спреман за покрет у циљу лета до тренутка када се ваздухоплов потпуно заустави на крају лета и када се угаси основна погонска група, при чему је настала било која од следећих последица: 
– смрт или тешка телесна повреда лица услед боравка у ваздухоплову, директног контакта са било којим делом ваздухоплова, укључујући и делове који су се одвојили од ваздухоплова, или услед директне изложености издувном млазу млазног мотора, изузев када су смрт и тешка телесна повреда наступили као последица природних узрока, самоповређивања, или су их проузроковала друга лица или када су смрт и тешка телесна повреда задесиле слепе путнике који су се скривали изван делова који су доступни путницима и посади, 
– оштећење ваздухоплова, отказ његове структуре који негативно делује на јачину структуре или карактеристике лета ваздухоплова или захтева већу поправку или замену оштећене компоненте, изузев отказа или оштећења мотора, када је оштећење ограничено на један мотор (укључујући његове капотаже или агрегате) или, изузев оштећења елиса, крајева крила, антена, сонди, лопатица, гума, кочница, точкова, аеродинамичне оплате, панела, врата стајног трапа, ветробрана, оплате ваздухоплова (као што су мала удубљења или мали отвори) или мањих оштећења на лопатицама главног ротора или на лопатицама репног ротора, стајног трапа и оних оштећења која су настала дејством града или ударом птица (укључујући и рупе на радарској куполи), 
– ваздухоплов је нестао или му није могуће прићи;
14) услуга узбуњивања је услуга која се пружа у сврху обавештавања надлежних организација о ваздухоплову коме је потребно покретање операције трагања и спасавања и пружања помоћи тим организацијама, ако је то потребно; 
15) фаза неизвесности (Uncertainty phase, INCERFA) je ситуација у којој постоји неизвесност у погледу безбедности ваздухоплова и лица у њему;
16) фаза опасности (Distress Phase, DETRESFA) je ситуација у којој постоји основана сумња да ваздухоплову и лицима у њему прети озбиљна и непосредна опасност или да ваздухоплову треба пружити неодложну помоћ; 
17) фаза узбуне (Alert Phase, ALERFA) je ситуација у којој постоји опасност за безбедност ваздухоплова и лица у ваздухоплову.
II. ОРГАНИЗАЦИЈА И УПРАВЉАЊЕ СИСТЕМОМ ТРАГАЊА И СПАСАВАЊА
Систем трагања и спасавања
Члан 3.
Систем трагања и спасавања организује и њиме управља Директорат цивилног ваздухопловства Републике Србије (у даљем тексту: Директорат) преко спасилачко-координационог центра. 
Систем трагања и спасавања организује се у циљу ефикасног примања, потврђивања и преношења информација о ваздухоплову у нужди, координације и спровођења операција трагања и спасавања и осталих активности везаних за трагање и спасавање.
Систем трагања и спасавања се организује тако да буде доступан 24 сата на дан, током целе године.
Оперативни план
Члан 4. 
Директорат доноси оперативни план о спровођењу операција трагања и спасавања са оперативним процедурама, мерама и поступцима спасилачко-координационог центра у операцијама и активностима везаним за трагање и спасавање, укључујући и оперативне процедуре за ангажовање учесника у операцијама трагања и спасавања.
Директорат ажурира податке из оперативног плана о спровођењу операција трагања и спасавања и у случају њихове промене о томе обавештава остале учеснике у систему трагања и спасавања.
Спасилачко-координациони центар
Члан 5. 
Спасилачко-координациони центар је организациона јединица Директората која, у оквиру дефинисане области трагања и спасавања, непосредно обавља послове којима се обезбеђује пружање услуга трагања и спасавања.
Директорат може да организује и помоћни (привремени) спасилачко-координациони центар, када је то условљено специфичностима операције трагања и спасавања, као и разлозима рационалности и ефикасности поступања у конкретној операцији трагања и спасавања.
Послови спасилачко-координационог центра 
Члан 6. 
Спасилачко-координациони центар обавља следеће послове:
1) прима и процењује информације о ваздухоплову у нужди, доноси одлуку о покретању операције трагања и спасавања и оперативно спроводи и координира операције трагања и спасавања;
2) обавља комуникацију, кооперацију и координирање рада са субјектима који имају споразум о сарадњи са Директоратом у области трагања и спасавања, као и са службама трагања и спасавања суседних држава и њиховим спасилачко-координационим центрима;
3) учествује у међународним организацијама и програмима из области трагања и спасавања; 
4) израђује предлог плана и програма организовања трагања и спасавања у цивилном ваздухопловству, као и предлоге других докумената који се доносе у циљу унапређења у области трагања и спасавања у Републици Србији; 
5) води и ажурира базу података о радио-предајницима за случај нужде;
6) предлаже, припрема, организује и спроводи вежбе у области трагања и спасавања на националном и међународном нивоу;
7) учествује, по потреби, у другим видовима пружања помоћи који не представљају трагање и спасавање.
Учесници у трагању и спасавању 
Члан 7.
У спровођењу операција трагања и спасавања могу да се ангажују и други субјекти у складу са законом којим се уређује ваздушни саобраћај и прописом којим се уређује начин на који се ангажују учесници у трагању за ваздухопловом и спасавању лица.
Учесници у трагању и спасавању из става 1. овог члана се ангажују на основу споразума о пружању услуга трагања и спасавања које са њима закључује Директорат и којима се дефинишу људски и материјални ресурси који се стављају на располагање спасилачко-координационом центру за спровођење операција трагања и спасавања, као и за помоћ и подршку тим операцијама.
Извештавање 
Члан 8.
У току операције трагања и спасавања учесници који су ангажовани за потребе спровођења те операције сачињавају извештаје о свим околностима у зони трагања, као и о накнадним променама тих околности.
Извештаји учесника укључених у операције трагања и спасавања достављају се путем свих расположивих средстава веза спасилачко-координационом центру, који даље те извештаје разматра и анализира, ради координације спровођења операције трагања и спасавања. 
Ради достављања информација о одређеном догађају у операцији трагања и спасавања спасилачко-координационим центрима, помоћним спасилачко-координационим центрима и осталим учесницима који су укључени у операције трагања и спасавања, спасилачко-координациони центар користи обрасце извештавања из Прилога 1, који је одштампан уз овај правилник и чини његов саставни део.


Након завршетка операције трагања и спасавања 
				спасилачко-координациони центар врши анализу спроведене 
				операције.*
*Службени гласник РС, број 40/2016
 
Спровођење обука и вежби 
Члан 9.
Спасилачко-координациони центар и сви учесници у трагању и спасавању редовно спроводе обуку лица која учествују у трагању и спасавању и учествују у заједничким обукама и вежбама провере спремности за операције трагања и спасавања.
Спровођење обука и заједничких и координисаних вежби врши се по плану и програму који доноси Директорат у складу са прописом о начину на који се ангажују учесници у трагању и спасавању,
				

споразумима који су закључени са учесницима у трагању и 
				спасавању, као* и међународним стандардима и препорученом праксом из области трагања и спасавања.
*Службени гласник РС, број 40/2016
 
Радио-предајници за случај нужде
Члан 10.
Спасилачко-координациони центар води базу података о радио-предајницима за случај нужде која се формира на основу пријава радио-предајника од стране власника или корисника радио-предајника или као резултат примене прописа о обезбеђивању континуиране пловидбености ваздухоплова и прописа о обављању јавног авио-превоза.
У случају било које промене у вези са радио-предајником власник или корисник радио-предајника о томе обавештава спасилачко-координациони центар, ради ажурирања базе података.
Област трагања и спасавања
Члан 11.
Трагање и спасавање се спроводи у дефинисаној области трагања и спасавања која обухвата територију Републике Србије, а може да обухвати и територију која је дефинисана међународним уговорима који обавезују Републику Србију.
У дефинисаној области трагања и спасавања систем трагања и спасавања се спроводи на начин који је предвиђен овим правилником, као и у складу са међународним стандардима и препорученом праксом из Анекса 12 Чикашке конвенције, који су доступни на званичној интернет страници Међународне организације цивилног ваздухопловства (ICAO).
Сарадња на пословима трагања и спасавања
Члан 12.
У складу са потврђеним међународним уговором и на позив тела суседне државе које је надлежно за трагање и спасавање, спасилачко-координациони центар може да обавља, делимично или у целини, услуге трагања и спасавања и у области трагања и спасавања те суседне државе.
У складу са потврђеним међународним уговором и на позив спасилачко-координационог центра, телу надлежном за трагање и спасавање суседне државе могу бити поверене, делимично или у целини, услуге трагања и спасавања у Републици Србији. 
Међународни Cospas-Sarsat програм
Члан 13. 
Међународни Cospas-Sarsat програм је сателитски систем трагања и спасавања који детектује сигнале са радио-предајника за случај нужде и доступне информације о детекцији прослеђује спасилачко-координационом центру, ако је радио-предајник активиран у дефинисаној области трагања и спасавања Републике Србије или се налази у бази радио-предајника коју води спасилачко-координациони центар.
Међународни Cospas-Sarsat програм обезбеђује информације које се односе на могући тип узбуне, идентификацију радио-предајника и одређивање координата радио-предајника, као и на додатне информације ако се радио-предајник налази у бази радио-предајника из става 1. овог члана или у Cospas-Sarsat бази радио-предајника.
Спасилачко-координациони центар је именовани контакт Републике Србије за добијање информација за узбуњивање од стране Међународног Cospas-Sarsat програма и као такав је публикован у Зборнику ваздухопловних информација и одговарајућим међународним документима.
III. СИСТЕМ УЗБУЊИВАЊА
Извори узбуњивања 
Члан 14. 
Надлежне јединице за пружање услуга у ваздушном саобраћају (ATS јединице) су примарни извор узбуњивања за могуће покретање операција трагања и спасавања и прикупљање потребних информација о ваздухоплову који се налази у нужди. 
По проглашењу једне од фаза узбуњивања ATS јединице обавештавају о томе спасилачко-координациони центар.
ATS јединице пружају услуге узбуњивања:
1) свим ваздухопловима којима је обезбеђена услуга контроле летења;
2) у мери у којој је то изводљиво, свим другим ваздухопловима који су поднели план лета или су на неки други начин познати ATS јединицама; 
3) сваком ваздухоплову за који се зна или се верује да се над њим врше радње незаконитог ометања.

Остали извори узбуњивања спасилачко-координационог 
				центра када се ваздухоплов налази у нужди су:*

1) Међународни Cospas-Sarsat програм;*

2) очевици пада ваздухоплова;*

3) посаде других ваздухоплова у лету;*

4) оператери ваздухоплова;*

5) оператери аеродрома;*

6) аероклубови и друге ваздухопловне организације;*

7) органи државне управе и локалне самоуправе;*

8) команде, јединице и установе Војске Србије;*

9) пружаоци других услуга у ваздушној пловидби;*

10) спасилачко-координациони центри суседних држава;*

11) породица путника из ваздухоплова.*
*Службени гласник РС, број 40/2016

				 
Надлежност за проглашење узбуне и покретање операција трагања и спасавања 
Члан 15. 
Проглашење узбуне је у надлежности спасилачко-координационог центра или надлежне ATS јединице, у зависности од тога ко је у могућности да прикупи све релевантне информације и процени неопходност проглашења узбуне. 
Надлежне ATS јединице без одлагања прослеђују спасилачко-координационом центру сваку информацију у случају догађаја, озбиљне незгоде или удеса у цивилном ваздухопловству.
Након проглашења узбуне од стране надлежне ATS јединице, спасилачко-координациони центар процењује узбуну и, ако је потребно, покреће операцију трагања и спасавања.
Обавезе осталих извора у поступку узбуњивања 
Члан 16. 
Остали извори узбуњивања из члана 14. став 4. овог правилника, одмах по сазнању да се неки ваздухоплов налази у нужди, непосредно достављају информације спасилачко-координационом центру путем свих могућих и расположивих средстава веза или посредством надлежних јединица министарства надлежног за унутрашње послове.
Фазе узбуњивања 
Члан 17. 
Фазе узбуњивања су: фаза неизвесности (INCERFA), фаза узбуне (ALERFA) и фаза опасности (DETRESFA). 
Фазе узбуњивања из става 1. овог члана се не морају проглашавати наведеним редоследом.


Проглашена фаза узбуњивања се користи у свим видовима 
				комуникације између субјеката који су укључени у операцију 
				трагања и спасавања, као начин информисања о степену угрожавања 
				безбедности лица или ваздухоплова којима је потребна помоћ.*
Максимално време за почетак фаза узбуњивања из става 1. овог члана наведено је у Прилогу 2, који је одштампан уз овај правилник и чини његов саставни део.
*Службени гласник РС, број 40/2016
 

Проглашење фаза узбуњивања од стране 
				ATS јединице*
*Службени гласник РС, број 40/2016

				 

Члан 18.*

Надлежна ATS јединица 
				проглашава фазе узбуњивања у складу са прописом којим се уређује 
				пружање услуга контроле летења и услуга узбуњивања.*
*Службени гласник РС, број 40/2016

				 
 

Проглашење фаза узбуњивања од 
				стране спасилачко-координационог центра*
*Службени гласник РС, број 40/2016

				 

Члан 19.*

Спасилачко-координациони центар проглашава фазе 
				узбуњивања ако је путем међународног Cospas-Sarsat сателитског 
				система детектован сигнал за навођење са радио-предајника за 
				случај нужде или ако је примљена информација о паду или могућем 
				паду ваздухоплова од стране извора узбуњивања из члана 14. став 
				4. овог правилника.*

У зависности од конкретних околности и развоја 
				ситуације, спасилачко-координациони центар може да промени 
				проглашену фазу узбуњивања, о чему без одлагања обавештава 
				остале субјекте укључене у операцију трагања и спасавања.*
*Службени гласник РС, број 40/2016

				 
Чл. 20. и 21.
Брисани су (види члан 7. Правилника - 
				40/2016-4)
 
IV. ОПЕРАЦИЈА ТРАГАЊА И СПАСАВАЊА
Мере које предузима спасилачко-координациони центар
Члан 22.
Одмах по пријему информације надлежне ATS јединице о ваздухоплову у нужди, спасилачко-координациони центар процењује такву информацију како би могао да одреди степен мера и поступака који треба да се предузму како би се пронашло место удеса ваздухоплова, спасила лица која су повређена у удесу или која је удес довео у опасност, пружила им се прва медицинска помоћ и она збринула на безбедно место.
Када прими информацију о могућем постојању ваздухоплова у нужди из других извора, спасилачко-координациони центар спроводи одговарајућу проверу, одређује којој фази узбуњивања одговара дата ситуација и покреће одговарајући систем мера и поступака потребних за операцију трагања и спасавања.
Проверу и процену свих информација, без обзира на извор узбуњивања, спасилачко-координациони центар предузима по утврђеним процедурама и то у односу на сваки извор добијања информације.
Сваку добијену информацију о ваздухоплову у нужди спасилачко-координациони центар сматра веродостојном, све док се другачије не установи. 
Оперативне мере након проглашења фазе неизвесности (INCERFA)
Члан 23.
Након проглашења фазе неизвесности (INCERFA) спасилачко-координациони центар предузима следеће мере:
1) одређује координатора операције трагања и спасавања (SMC);
2) проверава примљене информације, ако је потребно;
3) блиско сарађује са надлежним ATS јединицима;
4) прикупља све релеватне податке о ваздухоплову, посади, рути, аеродрому поласка и доласка, као и метеоролошке податке;


4а) реконструише стварну путању ваздухоплова, у мери у 
				којој је то познато, и намеравану или процењену путању после 
				последње познате тачке, користећи све релевантне информације;*
5) води комуникациону потрагу.
*Службени гласник РС, број 40/2016
 
Оперативне мере након проглашења фазе узбуне (ALERFA)
Члан 24.

Након проглашења фазе узбуне (ALERFA) 
				спасилачко-координациони центар предузима следеће мере:*

1) наставља са потребним активностима из фазе 
				неизвесности, односно предузима мере из члана 23. овог 
				правилника ако проглашењу фазе узбуне није претходила фаза 
				неизвесности;*

2) ставља у стање приправности све потребне учеснике за 
				евентуално ангажовање у операцији трагања и спасавања;*

3) процењује примљене информације и наставља прикупљање 
				додатних информација од осталих извора;*

4) одржава везу са надлежним ATS јединицама 
				и, по потреби, од њих тражи додатне информације;*

5) процењује нове информације које се односе на: стање 
				ваздухоплова, временске услове, терен, комуникацију, последњу 
				познату позицију ваздухоплова, последњу комуникацију остварену 
				путем радио-везе, оператера ваздухоплова и преосталу количину 
				горива у ваздухоплову;*

6) обавештава оператера ваздухоплова о насталој 
				ситуацији;*

7) мапира релевантне информације како би се одредила 
				вероватна позиција ваздухоплова;*

8) започиње планирање операције трагања и спасавања;*

9) тражи асистенцију надлежних ATS јединица 
				за:*

(1) прослеђивање инструкција и информација ваздухоплову 
				у нужди или ваздухоплову који је пријавио нужду;*

(2) информисање ваздухоплова у близини опасности о 
				природи узбуне;*

(3) извештавање спасилачко-координационог центра о 
				свакој промени стања ваздухоплова који је у могућој нужди.*

				*Службени гласник РС, број 40/2016

				 
Оперативне мере након проглашења фазе опасности (DETRESFA)
Члан 25.

Након проглашења фазе опасности (DETRESFA) 
				спасилачко-координациони центар предузима следеће мере:*

1) наставља са потребним активностима из фазе узбуне, 
				односно предузима мере из члана 24. овог правилника ако 
				проглашењу фазе опасности није претходила фаза узбуне;*

2) одређује могућу позицију ваздухоплова, степен 
				извесности ове позиције и одређује зону трагања;*

3) сачињава и детаљно проверава план операције трагања и 
				план операције спасавања за планирану зону трагања;*

4) покреће операцију трагања и спасавања и прослеђује 
				релевантне информације у вези те операције:*

(1) свим учесницима у операцији трагања и спасавања који 
				могу да допринесу ефикасности операције;*

(2) надлежним ATS јединицама, 
				у циљу преношења информација ваздухоплову у нужди или 
				ваздухоплову који је пријавио нужду;*

(3) спасилачко-координационим центрима суседних држава, 
				ако је потребно њихово ангажовање;*

5) ако у операцији трагања и спасавања учествују два или 
				више учесника на земљи или у ваздуху, одређује једног од њих за 
				координатора на месту догађаја (OSC);*

6) наставља прикупљање информација, а ако добије додатне 
				информације о узбуни из других извора, обавештава о томе 
				надлежне ATS јединице;*

7) проверава спровођење плана операције трагања и 
				спасавања и, по потреби, врши измену тог плана;*

8) обавештава спасилачко-координациони центар државе у 
				којој је ваздухоплов регистрован;*

9) обавештава орган надлежан за истраживање несрећа у 
				саобраћају;*

10) захтева од надлежних ATS јединица 
				упућивање захтева ваздухопловима у близини који не учествују као 
				спасилачки ваздухоплови:*

(1) да прате радио-фреквенцију ваздухоплова у нужди и 
				радио-предајника за емитовање позиције у случају нужде;*

(2) да пруже помоћ ваздухоплову у нужди, ако је то 
				могуће;*

(3) да обавештавају спасилачко-координациони центар о 
				развоју ситуације;*

11) обавештава оператера ваздухоплова о развоју 
				ситуације.*

Спасилачко-координациони центар у свом оперативном 
				приручнику утврђује ближе детаље оперативних мера које предузима 
				у свим фазама узбуњивања.*

				*Службени гласник РС, број 40/2016
 
Прослеђивање информација
Члан 26.
Након проглашења фазе узбуне (ALERFA) или фазе опасности (DETRESFA) спасилачко-координациони центар прослеђује информацију о могућем постојању ваздухоплова у нужди другим надлежним органима, како би они били стављени у стање приправности за евентуално ангажовање у операцији трагања и спасавања.
Након добијене потврде о удесу или озбиљној незгоди цивилног ваздухоплова, спасилачко-координациони центар прослеђује ту информацију Центру за истраживање несрећа у саобраћају, у складу са законом који уређује истраживање несрећа у ваздушном саобраћају.
Обавештавање јавности 
Члан 27.
О току и начину спровођења операције трагања и спасавања Директорат обавештава јавност.
Привремена обустава операције трагања и спасавања
Члан 28.
Операција трагања и спасавања може да буде привремено обустављена (суспендована) у случајевима ако су: 
1) све додељене зоне трагања темељно претражене и испитане; 
2) све могуће локације истражене;
3) сва одговарајућа средства за добијање информација о локацији ваздухоплова или путника у ваздухоплову искоришћена и испитана;
4) све претпоставке и прорачуни коришћени у операцији трагања поново прегледани. 
Одлуку о привременој обустави операције трагања и спасавања доноси спасилачко-координациони центар уз сагласност директора Директората.
У одлуци из става 2. овог члана одређује се и време настављања операције трагања и спасавања.
Спасилачко-координациони центар је дужан да о привременој обустави операције трагања и спасавања одмах обавести све учеснике ангажоване у тој операцији.
Завршетак операције трагања и спасавања
Члан 29.
Одлука о завршетку операције трагања и спасавања се доноси: 
1) ако је добијена информација да се ваздухоплов због кога је покренута операција трагања и спасавања не налази више у нужди; или
2) ако је добијена и потврђена информација да је ваздухоплов због којег је покренута операција трагања и спасавања пронађен и путницима је указана помоћ; или
3) ако током фазе опасности спасилачко-координациони центар, уз консултације са учесницима у операцији трагања и спасавања, утврди да не постоји никаква вероватноћа да су путници и посада преживели и да би наставак операције трагања и спасавања био без значајних изгледа за успех. 
У случајевима из става 1. тач. 1) и 2) овог члана, одлуку о завршетку операције трагања и спасавања самостално доноси спасилачко-координациони центар, а у случају из става 1. тачка 3) овог члана одлука се доноси уз сагласност директора Директората.
Спасилачко-координациони центар је дужан да о завршетку операције трагања и спасавања без одлагања обавести све учеснике ангажоване у операцији.
V. ЗАВРШНЕ ОДРЕДБЕ
Ступање Правилника на снагу 
Члан 30.
Овај правилник ступа на снагу осмог дана од дана објављивања у „Службеном гласнику Републике Србије”.
Број 6/2-01-0020/2015-0003
У Београду, 15. октобра 2015. године
Директор,
Мирјана Чизмаров, с.р.
 
 
Прилози
 
НАПОМЕНА ИЗДАВАЧА: Правилником о 

изменама и допунама Правилника о пружању услуга трагања за 
				ваздухопловом и спасавања лица ("Службени гласник РС", број 
				40/2016) у Прилогу 1. Образац 

извештавања 2. замењен је новим прилогом (види члан 11. 
				Правилника - 40/2016-4).