На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07 и 65/08),

Влада доноси
 

 

ОДЛУКУ

о образовању Радне групе за израду плана заштите тајних података за ванредне и хитне случајеве

"Службени гласник РС", број 75 од 20. октобра 2010.

 
 

1. Образује се Радна група за израду плана заштите тајних података за ванредне и хитне случајеве (у даљем тексту: Радна група), на време до испуњења задатка.
 

2. Задатак Радне групе је да изради план заштите тајних података за ванредне и хитне случајеве, који је неопходан за спровођење Закона о тајности података („Службени гласник РС”, број 104/09).
 

3. У Радну групу именују се:

– за председника:

– Тамара Стојчевић, Генерални секретар Владе;

– за заменика председника:

– мр Горан Матић, директор Канцеларије Савета за националну безбедност и заштиту тајних података;

– за чланове:

– Ранко Милић, министар-саветник у Одељењу за административне и архивске послове, у Министарству спољних послова;

– Милан Васковић, начелник у Одељењу за контролу промета и превоза опасних материја, у Сектору за ванредне ситуације, Министарство унутрашњих послова;

– Коста Кујунџић, Кабинет министра, Министарство унутрашњих послова;

– Златко Петровић, виши саветник у Министарству правде;

– Драган Миленковић, начелник у Одељењу за опште послове, у Министарству трговине и услуга;

– мајор Марио Станковић, Војнобезбедносна агенција, Министарство одбране;

– Мирослав Панић, специјални саветник директора Безбедносно-информативне агенције;

– др Мирјана Раденковић, директор Агенције за заштиту од јонизујућих зрачења и нуклеарну сигурност Србије;

– Вјекослав Бобар, помоћник директора у Управи за заједничке послове републичких органа.
 

4. Радна група подноси извештај о раду надлежном одбору најмање сваких 60 дана, а Влади најмање сваких 90 дана.
 

5. Стручну и административно-техничку потпору Радној групи пружа Канцеларија Савета за националну безбедност и заштиту тајних података.
 

6. Ова одлука ступа на снагу осмог дана од дана објављивања у „Службеном гласнику Републике Србије”.
 
 

05 број 02-7539/2010

У Београду, 14. октобра 2010. године

Влада

Први потпредседник Владе –

заменик председника Владе,

Ивица Дачић, 
с.р.