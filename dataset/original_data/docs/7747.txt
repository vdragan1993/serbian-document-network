На основу члана 165. став 8. Закона о спорту („Службени гласник РС”, број 24/11),
Министар омладине и спорта доноси
 
ПРАВИЛНИК
о садржају и начину вођења матичних евиденција у области спорта

"Службени гласник РС", број 74 од 5. октобра 
	2011.
 
Члан 1.
Овим правилником прописује се садржај и начин вођења матичних евиденција у области спорта.
Члан 2.
Завод за спорт и медицину спорта Републике Србије (у даљем тексту: Републички завод), у складу са Законом о спорту (у даљем тексту: Закон), води следеће матичне евиденције:
1) категорисаних и других спортиста такмичара;
2) предузетника у спорту;
3) организација у области спорта;
4) спортских стручњака и стручњака у спорту;
5) реализатора програма којима се остварује општи интерес у области спорта;
6) спортских објеката;
7) великих међународних спортских приредаба у Републици Србији.
У матичним евиденцијама евидентирају се подаци из става 1. овог члана и промене евидентираних података. 
	
Матичне евиденције из става 1. овог члана трајно се чувају, у складу са Законом.
Члан 3.
У матичну евиденцију категорисаних спортиста и спортиста такмичара уписују се следећи подаци:
1) Број уписа;
2) Име, презиме, пол;
3) Датум и место рођења;
4) Јединствени матични број грађана;
5) Адреса;
6) Узраст (кадет, јуниор, млађи сениор, сениор, ветеран);
7) Ранг (категорија) и од када;
8) Статус (члан спортске организације, самостални професионални спортиста);
9) Најважнији постигнути спортски резултати, односно рекорди (навести три најважнија резултата);
10) Спортска грана и спортска дисциплина;
11) Матична спортска организација и од када;
12) Спортски савез;
13) Завршена одговарајућа школа;
14) Радни однос (запослење);
15) Регистарски број такмичарске књижице и ко је издао;
16) Ранг такмичења;
17) Национално спортско признање и друга признања;
18) Казне због повреде анти-допинг правила;
19) Број решења о упису, односно брисању из матичне евиденције;
20) Други подаци који се добровољно уписују.
Члан 4.
У матичну евиденцију предузетника у спорту уписују се следећи подаци:
1) Број уписа;
2) Идентификација предузетника:
– име и презиме, односно назив (пун и скраћен),
– седиште (општина, место, улица и број),
– јединствени матични број грађана,
– матични статистички број,
– жиро рачун (број и код кога се води),
– ПИБ број,
– број телефона,
– интернет презентација,
– имејл адреса,
– стручно, односно академско звање,
– спортско звање;
3) Статус:
– професионални спортиста,
– предузетник који се бави обављањем спортске делатности,
– упис у регистар (орган код кога је извршен упис, број регистра, број и датум решења о упису),
– брисање из регистра (број и датум решења о брисању из надлежног регистра),
– дозвола за рад;
4) Активности и делатности:
– спортске активности, односно дисциплине,
– регистроване спортске делатности (назив и шифра делатности),
– регистроване друге делатности (назив и шифра делатности),
– датум почетка рада,
– подручје делатности,
– такмичења у којима учествује (назив и ранг);
5) Стручни рад:
– врста стручног рада коју предузетник обавља,
– начин обављања (лично или преко ангажованих лица),
– спортска звања која имају ангажована лица; 
6) Број решења о упису, односно брисању из матичне евиденције;
7) Забелешка о привременој забрани рада, односно обављања спортских активности и делатности изречена од стране спортског инспектора;
8) Други подаци који се добровољно уписују.
Члан 5.
У матичну евиденцију организација у области спорта уписују се следећи подаци:
1) Број уписа;
2) Идентификација организације:
– назив (пун и скраћен),
– седиште (општина, место, улица и број),
– грана спорта,
– матични статистички број,
– жиро рачун (број и код кога се води),
– ПИБ број,
– број телефона и факса,
– интернет презентација,
– имејл адреса;
3) Оснивање:
– оснивачки акт (назив и ко га је донео),
– датум оснивања,
– оснивачи (име, презиме, матични број; назив, седиште и број под којим су уписани у надлежни регистар),
– предвиђено време за које се организација оснива,
– акционари, чланови друштва са ограниченом одговорношћу (име и презиме, јединствени матични број грађана; назив и седиште; појединачно учешће сваког акционара, односно члана друштва са ограниченом одговорношћу у приватном капиталу субјекта евидентирања);
4) Статус:
– правна статус (спортско удружење, спортски савез, спортско друштво, спортска задужбина, спортска фондација, спортско привредно друштво, спортска установа, спортско јавно предузеће),
– правна форма (спортска организација као удружење; спортска организација као привредно друштво; спортско друштво; стручно спортско удружење; остала спортска удружења и савези; општински, односно градски грански спортски савез, покрајински грански савез, национални грански савез; општински, односно градски спортски савез, покрајински спортски савез, национални спортски савез; међународни спортски савез; спортска фондација; спортска задужбина; друштво са ограниченом одговорношћу, отворено акционарско друштво, затворено акционарско друштво, командитно друштво, ортачко друштво, јавно предузеће, јавна установа),
– упис у регистар (орган код кога је извршен упис, број регистра, број и датум решења о упису),
– брисање из регистра (број и датум решења о брисању из надлежног регистра),
– покретање поступка ликвидације и стечаја и име ликвидационог, односно стечајног управника,
– статусне промене (организације које учествују статусној промени, датум статусне промене, врста статусне промене),
– испуњеност услова за обављање спортских активности (орган који је утврдио испуњеност услова, број и датум акта);
5) Активности и делатности:
– спортске активности, односно дисциплине,
– регистроване спортске и друге делатности (назив и шифра делатности),
– такмичења у којима учествује (назив и ранг);
6) Удруживање (година удруживања, назив и седиште савеза):
– удруживање у спортско друштво,
– удруживање у општински, односно градски грански спортски савез,
– удруживање у општински, односно градски спортски савез,
– удруживање у покрајински грански спортски савез,
– удруживање у покрајински спортски савез,
– удруживање у национални грански спортски савез,
– удруживање у међународни грански спортски савез,
– удруживање у међународни спортски савез,
– удруживање у Спортски савез Србије,
– удруживање у Олимпијски комитет Србије;
7) Организациона структура: 
– са организационим јединицама (Мулти) или без организационих јединица (Уни),
– организационе јединице које имају посебна овлашћења у правном промету и посебног заступника,
– територијална организација;
8) Органи:
– назив органа, број чланова, почетак мандата и дужина мандата,
– лице овлашћено на заступање спортске организације (име, презиме, адреса, јединствени матични број грађана, функција),
– председници органа (име, презиме, адреса, јединствени матични број грађана, функција);
9) Чланство и запослени:
– структура чланова (редовни, придружени, почасни, заслужни, помажући и сл),
– укупан број чланова (непосредних и посредних чланова),
– број чланова по категоријама (структури),
– број чланова спортиста,
– број чланова регистрованих спортиста такмичара,
– број и структура категорисаних спортиста (укупно и према категоризацији),
– структура чланова спортиста, посебно такмичара, према полу, узрасним и спортским активностима,
– број професионалних спортиста (у радном односу, самосталних професионалних спортиста, др),
– број спортиста аматера под уговором,
– број чланова спортских стручњака (укупно и према спортским звањима),
– број чланова стручњака у спорту (укупно и према спортским звањима),
– број спортских стручњака и стручњака у спорту који су у радном односу са организацијом,
– подаци о спортским стручњацима који воде спортске тимове (име, презиме, пол и лични број; спортско звање; статус, односно начин ангажовања; време на које је ангажован; посао за који је ангажован),
– број запослених лица (стално и привремено/повремено) и стручна спрема;
10) Спортски објекти и друге непокретности:
– назив,
– место и адреса,
– правни статус (у власништву, право коришћења, право закупа, државина и др),
– укупна површина објекта и парцеле,
– врсте вежбалишта, односно терена (објекта),
– власнички удели,
– грађевинска и употребна дозвола,
– упис у лист непокретности или власнички лист (број листа непокретности или власничког лица, катастарска општина, катастарска парцела; неуписан);
11) Спортске награде и признања;
12) Спортске приредбе:
– међународне спортске приредбе које је организација организовала (назив, ниво, узрасна категорија, датум и место одржавања, спортска грана, спортске дисциплине, број учесника, коначан пласман, спортисти и спортски стручњаци, чланови организације, који су учествовали у приредби и резултат који су постигли),
– међународна спортска такмичења на којима је организација учествовала (назив, ниво, узрасна категорија, датум и место одржавања, спортска грана, спортске дисциплине, број учесника, коначан пласман, спортисти и спортски стручњаци, чланови организације, који су учествовали у приредби и резултат који су постигли);
13) Програми и пројекти које реализује: назив и трајање програма, односно пројекта који се финансира из буџета, број учесника, планирани приходи (посебно из буџета) и расходи, руководилац програма;
14) Стручно оспособљавање које организује: назив програма стручног оспособљавања, спортска звања за која се оспособљавање врши, подаци о дозволи за стручно оспособљавање, имена наставника и које предмете предају, дужина програма);
15) Приходи и расходи у претходној години: укупни приходи и расходи, приходи из јавних средстава, приходи од спонзора, изражени губици; 
	
16) Организације којима је спортска организација оснивач: назив, седиште, матични и ПИБ број организације, удео у власништву;
17) Систем такмичења у надлежности савеза;
18) Најважнији постигнути спортски резултати (национални и међународни);
19) Датум доношења или измена и допуна статута (орган и датум усвајања);
20) Казне за прекршаје и привредне преступе у вези обављања делатности у последње три године;
21) Привремена забрана рада, односно обављања спортских активности и делатности изречена од стране спортског инспектора;
22) Број решења о упису у матичну евиденцију;
23) Други подаци који се добровољно уписују.
Члан 6.
У матичну евиденцију спортских стручњака и стручњака у спорту уписују се следећи подаци:
1) Број уписа;
2) Лично име, пол и јединствени матични број грађана;
3) Датум и место рођења;
4) Адреса;
5) Стручна спрема (академски, односно стручни назив) и организација у којој је стручна спрема стечена;
6) Завршно оспособљавање за бављење стручним радом у спорту (стечено звање, година стицања звања, организација где је извршено оспособљавање, број уверења о стручном оспособљавању, оспособљавање које је у току);
7) Организација у области спорта у којој је ангажован;
8) Статус, односно начин ангажовања (радни однос, уговор о стручном ангажовању и др.);
9) Послови на којима је ангажован и од када;
10) Спортско звање;
11) Дозвола за рад (број дозволе и ко ју је издао);
12) Знање страних језика;
13) Стручно усавршавање;
14) Најбољи постигнути спортски резултат бављењем стручним радом у спорту;
15) Награде и признања;
16) Казне због повреде анти-допинг правила;
17) Привремена забрана обављања спортских активности и делатности изречена од стране спортског инспектора;
18) Број решења о упису, односно брисању из матичне евиденције;
19) Други подаци који се добровољно уписују.
Члан 7.
У матичну евиденцију реализатора програма којима се остварује општи интерес у области спорта уписују се следећи подаци:
1) Број уписа;
2) Идентификација реализатора програма:
– назив,
– седиште (општина, место, улица и број),
– матични статистички број,
– жиро рачун (број и код кога се води),
– ПИБ број,
– број телефона,
– интернет презентација,
– имејл адреса,
– име и презиме лица овлашћеног за заступање и функција,
– број и датум решења о регистрацији,
– грана спорта, односно област делатности;
3) Идентификација програма:
– назив програма,
– област општег интереса из чл. 114. Закона о спорту,
– врста програма (годишњи – посебни),
– руководилац програма (име и презиме, пол, стручно/академско звање, адреса, телефон, мејл адреса),
– назив органа који је одобрио програм,
– број и датум решења о одобравању програма,
– број и датум уговора о реализацији програма,
– датум почетка и завршетка реализације програма,
– време трајања програма,
– планирани број учесника програма,
– висина тражених и одобрених средстава,
– кратак опис програма,
– датум подношења извештаја о реализацији програма,
– подаци о оцени реализације програма;
4) Број решења о упису, односно брисању из матичне евиденције.
Члан 8.
У матичну евиденцију спортских објеката уписују се следећи подаци:
1) Број уписа;
2) Назив објекта;
3) Упис у земљишне књиге/катастар непокретности;
4) Адреса на којој се објекат налази;
5) Власник/корисник објекта;
6) Држалац објекта;
7) Подаци о употребној дозволи;
8) Врста објекта (сала, отворени терен, спортска хала, спортски центар, итд.);
9) Категорија објекта:
10) Укупна површина објеката;
11) Површина објекта по појединим деловима:
– покривена вежбалишта,
– непокривена вежбалишта,
– наткривена гледалишта,
– непокривена гледалишта,
– пратеће просторије,
– остали простор;
12) Вежбалишта (врста, намена, година изградње, горњи слој, димензије у метрима, инсталације, опрема, просечна дневна искоришћеност у сатима);
13) Пратеће просторије (врста, број, материјал од кога је изграђен, инсталације);
14) Гледалишта (вежбалиште за које је изграђено, материјал од кога је изграђено, укупно места за седење и стајање, начин раздвајања од вежбалишта);
15) Приступачност објекта особама са инвалидитетом (приступачан, делимично приступачан, неприступачан);
16) Број решења о упису, односно брисању из матичне евиденције;
17) Привремена забрана коришћења спортског објекта изречена од стране спортског инспектора;
18) Други подаци који се добровољно уписују.
Члан 9.
У матичну евиденцију великих међународних спортских приредаба у Републици Србији уписују се следећи подаци:
1) Број уписа;
2) Идентификација организатора приредбе:
– назив,
– седиште (општина, место, улица и број),
– матични статистички број,
– жиро рачун (број и код кога се води),
– ПИБ број,
– број телефона,
– интернет презентација,
– имејл адреса,
– име и презиме лица овлашћеног за заступање и функција,
– број и датум решења о регистрацији;
3) Идентификација спортске приредбе:
– назив приредбе,
– врста приредбе (члан 160. Закона о спорту),
– грана спорта,
– међународни спортски савез који је одобрио приредбу,
– број и датум решења о одобравању кандидовања (Влада, односно министарство надлежно за спорт),
– датум почетка и завршетка приредбе,
– број учесника, посебно по категоријама,
– укупни приходи и расходи (по категоријама и изворима прихода),
– резултати постигнути на приредби;
4) Број решења о упису, односно брисању из матичне евиденције;
5) Други подаци који се добровољно уписују.
Члан 10.
Матичне евиденције воде се као национални спортски информационо-документациони систем применом електронских средстава за обраду и складиштење података, у складу са Законом.
Матичне евиденције се воде као јединствена, централна, електронска база података из члана 2. став 1. овог правилника.
Вођење матичних евиденција у области спорта обухвата прикупљање и обраду података предвиђених овим правилником.
Уз матичну евиденцију води се и збирка исправа, односно документације која је поднета уз евиденциону пријаву за свако лице, односно објекат уписан у матичну евиденцију.
Брисање из матичне евиденције врши се када Републички завод, по службеној дужности или по пријави овлашћеног лица, утврди да одређено лице или објекат више није део система спорта у Републици Србији, у складу са Законом, или да му је забрањено обављање спортских активности и делатности.
Члан 11.
Упис у матичне евиденције врши се на основу пријаве за упис у евиденцију.
Пријава за упис у евиденцију из става 1. овог члана садржи податке који се евидентирају.
Уз пријаву за упис у евиденцију прилаже се документација која се подноси у складу са овим правилником.
Пријава за упис у евиденцију садржи захтев за упис података у матичну евиденцију.
Члан 12.
Ако је у матичну евиденцију погрешно унет податак из пријаве за упис у евиденцију, Републички завод је дужан да по сазнању за ту чињеницу, без одлагања, изврши исправку тог податка у матичној евиденцији, уз бележење времена исправке и текста пре исправке.
Члан 13.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 66-00-15/35/2011-03
У Београду, 19. септембра 2011. године 
	
Министар,

Снежана Самарџић Марковић, с.р.