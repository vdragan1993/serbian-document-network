Редакцијски пречишћен текст
 
 
На основу члана 43. став 4. Закона о финансирању локалне самоуправе („Службени гласник РС”, бр. 62/06 и 47/11) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси
 
УРЕДБУ
о критеријумима за расподелу трансфера солидарности јединицама локалне самоуправе

"Службени гласник РС", бр. 73 
	од 30. септембра 2011, 
91 
од 
2. 
децембра 
2011.
 
Члан 1.
Овом уредбом утврђују се додатни критеријуми за расподелу средстава трансфера солидарности која се, као део укупног ненаменског трансфера, расподељују јединицама локалне самоуправе које су сврстане у оквиру исте групе развијености, у складу са законом којим се уређује регионални развој.
Члан 2.
Средства из члана 1. ове уредбе расподељују се јединицама локалне самоуправе према критеријуму степена развијености, односно односу степена развијености града Београда према степену развијености јединице локалне самоуправе.
Трансфер солидарности распоређује се јединицама локалне самоуправе, изузев граду Београду, на основу степена развијености, и то:
– 50% средстава трансфера солидарности дели се јединицама локалне самоуправе из IV групе развијености; 
	
– 30% средстава трансфера солидарности дели се јединицама локалне самоуправе из III групе развијености; 
	
– 10% средстава трансфера солидарности дели се јединицама локалне самоуправе из II групе развијености; 
	
– 10% средстава трансфера солидарности дели се јединицама локалне самоуправе из I групе развијености.
Изузетно, уколико је број јединица локалне самоуправе сврстаних у 
	оквиру II групе развијености једнак или већи у односу на број јединица 
	локалне самоуправе сврстаних у оквиру I групе развијености, врши се 
	корекција обрачунатог износа трансфера солидарности из става 2. овог члана, 
	тако што се једна половина средстава трансфера солидарности која припада 
	јединицама локалне самоуправе из I групе развијености распоређује и дели 
	јединицама локалне самоуправе из II групе развијености.*
Трансфер солидарности из ст. 2. и 3.* овог члана унутар исте групе развијености, распоређује се према односу степена развијености града Београда и одређене јединице локалне самоуправе, и то тако што јединица локалне самоуправе са најмањим степеном развијености остварује највећа средства трансфера солидарности унутар исте групе развијености.
*Службени гласник РС, број 91/2011
Члан 3.
Расподела трансфера солидарности из члана 2. став 4.* ове уредбе врши се по следећој формули:

док је:
ТСо – трансфер солидарности за одређену јединицу локалне самоуправе;
УТС – укупан трансфер солидарности;
Кз – проценат трансфера за одређени степен развијености у складу са законом којим се уређује регионални развој, односно јединственом листом развијености региона и јединица локалне самоуправе;
Ко – коефицијент за одређену јединицу локалне самоуправе;
СРбг – степен развијености града Београда;
СРо – степен развијености одређене јединице локалне самоуправе;
 – сума коефицијената из истог степена развијености.
Трансфер солидарности за одређену јединицу локалне самоуправе добија се када се укупан трансфер солидарности помножи са процентом из члана 2. став 2 ове уредбе, 
	коригован у складу са чланом 2. став 3. ове уредбе,*
тако добијен износ подели са збиром коефицијената јединица локалне самоуправе из истог степена развијености и добијен количник помножи са коефицијентом за ту јединицу локалне самоуправе.
Коефицијент за одређену јединицу локалне самоуправе представља однос степена развијености града Београда и степена развијености те јединице локалне самоуправе, при чему се степен развијености одређује према јединственој листи развијености региона и јединица локалне самоуправе, у складу са законом који уређује регионални развој. 
	
*Службени гласник РС, број 91/2011
Члан 4.
Ова уредба ступа на снагу наредног дана од дана објављивања у „Службеном гласнику Републике Србије”, а примењује се од 1. октобра 2011. године.
 
 
05 број 110-7413/2011
У Београду, 29. септембра 2011. године

Влада
Први потпредседник Владе –
заменик председника Владе,

Ивица Дачић, с.р.