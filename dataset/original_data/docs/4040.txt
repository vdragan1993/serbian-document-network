На основу члана 15. став 2, члана 18. став 5, члана 20. став 9. и члана 21. став 8. Закона о метрологији („Службени гласник РС”, број 30/10),
Министар привреде доноси
 
ПРАВИЛНИК 
о мерилима за мерење силе кочења код моторних возила

"Службени гласник РС", број 86 од 
				15. августа 2014.
 
Предмет
Члан 1.
Овим правилником прописују се захтеви за мерила за мерење силе кочења код моторних и прикључних возила (у даљем тексту: Мерилo), означавање Мерила, начин утврђивања испуњености тих захтева, начин испитивања типа Мерила, методе мерења, као и начин и услови оверавања Мерила.
Примена
Члан 2.
 Овај правилник се примењује на Мерила која се користе у функцији контроле и безбедности саобраћаја при техничком прегледу возила на линијама техничког прегледа. 
Значење појединих израза
Члан 3.
Поједини изрази употребљени у овом правилнику имају следеће значење:
1) мерило са ваљцима је Мерило које се састоји од једног пара ваљака, за мотоцикле, или два пара ваљака, за моторна и прикључна возила на којима се током провере исправности кочница налазе точкови једне осовине;
2) мерило са плочама је Мерило које се састоји од два пара плоча које се линеарно померају у смеру кретања возила током провере исправности кочница код возила чија укупна маса возила не прелази 3500 kg;
3) комбиновано мерило је Мерило којим се може мерити сила кочења више врста возила на моторни погон;
4) сила кочења је сила остварена услед кочења точка на ваљку, односно плочи Мерила; 
5) референтна сила је сила која се добија на радном еталону силе који се поставља на Мерило и која се пореди са силом кочења;
6) највећа дозвољена грешка (у даљем тексту: НДГ) је највећа позитивна или негативна вредност грешке показивања Мерила прописана овим правилником;
7) температурни опсег је подручје температуре у којем Мерило, испуњава захтеве овог правилника када се користи за своју предвиђену намену;
8) законски релевантан софтвер чине програми, подаци и параметри који су саставни део Мерила и који одређују или извршавају функције које су предмет законске контроле мерила.
Други изрази употребљени у овом правилнику, који нису дефинисани у ставу 1. овог члана, имају значење дефинисано законима којима се уређују метрологија и стандардизација.
Захтеви
Члан 4.
Захтеви за Мерила дати су у Прилогу 1 – Захтеви, који је одштампан уз овај правилник и чини његов саставни део.
Мерне јединице
Члан 5.
Резултат мерења Мерилом приказује се у њутнима (N), декањутнима (daN) или у килоњутнима (kN).
Мерна јединица из става 1. овог члана јасно се приказује на показном уређају тако да се разликује од осталих натписа и ознака.
Означавање
Члан 6.
На Мерила се постављају следећи натписи и ознаке:
1) службена ознака типа из уверења о одобрењу типа мерила; 
2) знак и/или пословно име, односно назив произвођача;
3) производна ознака Мерила (тип, односно модел);
4) серијски или фабрички број;
5) година производње;
6) мерни опсег;
7) температурни опсег.
Натписи и ознаке из става 1. овог члана постављају се тако да буду видљиви, читљиви и неизбрисиви, односно да их није могуће уклонити без трајног оштећења.
Начин утврђивања испуњености захтева
Члан 7.
Утврђивање испуњености захтева за Мерила врши се испитивањем типа Мерила које обухвата:
1) визуелни преглед;
2) проверу димензија ваљака;
3) испитивање обимне брзине ваљака;
4) испитивање грешке показивања Мерила; 
5) проверу разлике између показивања силе кочења левог и десног точка при истој референтној сили кочења;
6) испитивање коефицијента трења.
Члан 8. 
Оверавање Мерила обухвата:
1) визуелни преглед и проверу функционалности мерила;
2) проверу димензија ваљака;
3) испитивање обимне брзине ваљака;
4) испитивање грешке показивања Мерила; 
5) проверу разлике између показивања силе кочења левог и десног точка при истој референтној сили кочења;
6) испитивање коефицијента трења.
Визуелним прегледом и провером функционалности из става 1. тачка 1) овог члана, проверава се да ли је Мерило у потпуности у складу са уверењем о одобрењу типа мерила издатим за тај тип Мерила.
Мерила се оверавају појединачно. 
Уколико се у поступку оверавања из ст. 1–3. овог члана потврди да Мерило испуњава метролошке захтеве прописане овим правилником, Мерило се жигоше у складу са законом којим се уређује метрологија, прописом донетим на основу тог закона и уверењем о одобрењу типа мерила издатим за тај тип мерила.
Члан 9. 
Начин испитивања типа, као и начин и услови оверавања Мерила, односно методе мерења и испитивања из чл. 7. и 8. овог правилника дате су у Прилогу 2 – Испитивање Мерила, који је одштампан уз овај правилник и чини његов саставни део.
Члан 10.
Мерило подлеже одобрењу типа и првом, редовном и ванредном оверавању у складу са законом којим се уређује метрологија и прописима донетим на основу тог закона.
Прелазне и завршнa одредбa
Члан 11.
Мерило за које је до дана почетка примене овог правилника издато уверење о одобрењу типа, може се стављати на тржиште до истека рока важења тог уверења, ако је за то Мерило спроведен поступак оверавања из члана 8. овог правилника. 
Мерило за које је до дана почетка примене овог правилника издато уверење о одобрењу типа, оверава се у складу са овим правилником, ако у погледу захтева за оверавање испуњава захтеве из овог правилника.
Члан 12.
Даном почетка примене овог правилника престају да важе Правилник о метролошким условима за уређаје са ваљцима за проверу силе кочења по ободу точкова код возила на моторни погон и прикључних возила (,,Службени лист СФРЈ”, број 31/87) и Метролошко упутство за преглед уређаја са ваљцима за проверу силе кочења по ободу точкова код возила на моторни погон и прикључних возила (,,Гласник СЗМДМ”, број 4/92).
Члан 13.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јуна 2015. године.
 
Број 110-00-68/2014-07
У Београду, 1. августа 2014. године
Министар, 
Душан Вујовић, с.р. 
ПРИЛОГ 1
ЗАХТЕВИ 
1. Мерни опсег
Мерни опсег Мерила је у распону од 0 kN до најмање:
1) 2,5 kN, за мерење силе кочења мотоцикала;
2) 6 kN, за мерење силе кочења путничких возила;
3) 30 kN, за мерење силе кочења теретних возила;
4) 30 kN, за комбинована Мерила.
2. Вредност подељка
Вредност подељка, на скали аналогног показног уређаја код Мерила са ваљцима, једнака је или мања од 2% горње границе мерног опсега Мерила.
Вредност подељка, на скали дигиталног показног уређаја код Мерила са ваљцима, једнака је или мања од 1% горње границе мерног опсега Мерила.
Вредност подељка, на скали аналогног или дигиталног показног уређаја код Мерила са плочама, једнака је или мања од 20 N.
Најмањи подељак је у облику 1 х 10k, 2 х 10k или 5 х 10k јединица за силу, где је k било који цео број или нула.
3. Мерило се пројектује и израђује тако да је могуће ручно или аутоматско подешавање показивања нуле на аналогној или дигиталној скали показног уређаја.
4. Мерило има аналогни и/или дигитални показни уређај који независно показује измерене вредности силе кочења левог и десног точка.
Уколико је аналогни показни уређај конструисан тако да се казаљке које показују силе кочења левог и десног точка окрећу око исте осе, оне морају бити различито обојене и јасно се разликовати.
Аналогни и дигитални показни уређај пројектује се и израђује тако да су бројеви, слова и остале ознаке, које представљају измерену вредност силе кочења, видљиви и јасно читљиви из возила чија се сила кочења мери.
Вредност измерене силе кочења на показном уређају очитава се директно, без примене фактора множења.
5. Скала аналогног показног уређаја означава се бројевима и цртама поделе са једнаким растојањима између сваке две суседне црте. 
Скала аналогног показног уређаја израђује се тако да подела буде равномерна и чиста, угравирана или одштампана јасно и неизбрисиво.
Најмање свака десета црта поделе обележава се бројем.
6. НДГ
НДГ мерења силе кочења, у зависности од намене Мерила, износи за мерило намењено за мерење силе кочења: 
1) мотоцикла ± 30 N за силе мање или једнаке 600 N и ± 5% мерене вредности за силе веће од 600 N, али не више од ± 3% горње границе мерног опсега Мерила;
2) путничког возила: ± 50 N за силе мање или једнаке 1 kN и ± 5% мерене вредности за силе веће од 1 kN, али не више од ± 3% горње границе мерног опсега Мерила;
3) теретног возила: ± 200 N за силе мање или једнаке 4 kN и ± 5% мерене вредности за силе веће од 4 kN, али не више од ± 3% горње границе мерног опсега Мерила;
4) више врста возила на моторни погон (комбинована Мерила): за силе мање или једнаке 6 kN према захтевима за путничка возила, за силе веће од 6 kN као према захтевима за теретна возила.
Разлика показивања силе кочења левог и десног точка, при истој референтној сили кочења на оба ваљка или плоче не може бити већа од 3% мерене вредности силе, и не већа од 1,5% горње границе мерног опсега Мерила.
7. У температурном опсегу Мерила који је одредио и навео произвођач, а најмање у опсегу од 0 ºС до 40 ºС, грешке мерења силе кочења, у оптерећењу и растерећењу, не могу бити веће од НДГ из одељка 6. овог прилога.
8. Мерило може бити конструисано за мерење силе кочења само једне врсте возила или као комбиновано Мерило за мерење силе кочења различитих врста возила.
Мерило може имати додатни уређај који омогућава мерење силе кочења код возила са сталним погоном на свим точковима, односно више осовина. 
9. На Мерило које има две могућности мерења силе кочења, и то код возила са погоном на једној осовини и код возила са сталним погоном на свим точковима, односно више осовина, примењују се и следећи захтеви:
1) могућност мерења силе кочења код возила са сталним погоном на свим точковима, односно више осовина, се може искључити, тако да се Мерило може користити за мерење силе кочења код возила са погоном на једној осовини;
2) на Мерилу се недвосмислено означава могућност укључења мерења силе кочења код возила са сталним погоном на свим точковима, односно више осовина.
10. На Мерило које је предвиђено само за мерење силе кочења код возила са сталним погоном на свим точковима, односно више осовина, примењују се и следећи захтеви:
1) начин рада је такав да спречава међусобни утицај између две различите осовине;
2) мерење силе кочења је могуће посебно за сваки точак;
3) сила кочења на сваком точку мери се у смеру окретања точка када возило иде напред.
11. Мерило се пројектује и израђује тако да има штампач за штампање дијаграма силе кочења у целом мерном опсегу, посебно за сваки точак.
На дијаграму се налазе поделе које омогућавају лако и тачно очитавање вредности силе кочења.
Вредност измерене силе кочења идентична је запису са штампача и приказаној вредности на показним уређајима.
12. Додатни уређаји
Мерило може бити опремљено додатним уређајима који омогућавају:
1) аутоматско укључивање приликом наиласка возила које се испитује на ваљке или искључивање при одласку (силаску) возила са ваљака;
2) аутоматско искључивање Мерила уколико је дошло до проклизавања или блокаде точкова испитиваног возила;
3) повезивање на системе за електронску обраду података;
4) мерење масе возила;
5) мерење притиска у кочионом систему испитиваног возила;
6) мерење силе на педали кочнице у току кочења возила;
7) промену међуосовинског растојања ваљака на које належу пнеуматици зависно од величине точкова;
8) грејање ваљака.
13. Додатни уређај који омогућава мерење притиска у кочионом систему испитиваног возила, уколико је саставни део Мерила, има грешку мању или једнаку ± 0,1 bar, за притиске до 5 bar, односно ± 2% мерене вредности притиска, за притиске веће од 5 bar.
14. Мерило са ваљцима пројектује се и израђује тако да пречник ваљака на које належу пнеуматици није мањи од 200 mm, ако је Мерило намењено за мерење силе кочења код теретних возила (за теретна возила), односно није мањи од 150 mm, ако је Мерило намењено за мерење силе кочења код путничких возила и мотоцикала (за путничка возила и мотоцикле). 
15. Мерило са ваљцима пројектује се и израђује тако да обимна брзина ваљака на које належу пнеуматици износи од 2 km/h до 6 km/h.
16. Мерило са ваљцима пројектује се и израђује тако да површински слој ваљака на које належу пнеуматици има коефицијент трења између површине ваљка и коришћених пнеуматика најмање 0,7 на сувој подлози и 0,5 на влажној подлози.
Мерило са плочама пројектује се и израђује тако да површински слој плоча на које належу пнеуматици има коефицијент трења између површине плоче и коришћених пнеуматика најмање 0,8 на сувој подлози и 0,6 на влажној подлози.
17. Мерило са плочама пројектује се и израђује тако да издржи проверу исправности кочница, односно мерење силе кочења при испитним брзинама возила до највише 15 km/h.
18. Метролошке карактеристике Мерила се заштићују, а његов законски релевантан софтвер се обезбеђује од неовлашћене модификације. 
Улазак у режим рада за испитивање приликом оверавања заштићен је и недоступан у редовној употреби Мерила. 
Софтвер Мерила пројектује се и израђује тако да је могућа идентификација законски релевантног софтвера, осим у случају када је његова једина функција приказивање измерене вредности силе кочења.
Идентификација законски релевантног софтвера Мерила, као и начин и средства те идентификације наводе се у уверењу о одобрењу типа мерила.
ПРИЛОГ 2
ИСПИТИВАЊЕ МЕРИЛА 
1. Опрема за испитивање 
Опрема за испитивање Мерила у погледу његове усаглашености са захтевима прописаним овим правилником, састоји се од:
1) референтног еталона силе чија вредност проширене мерне несигурности није већа од 1/3 вредности НДГ из одељка 6. Прилога 1 овог правилника;
2) ваге за мерење масе по точку и осовини моторног возила;
3) термометра за мерење температуре током испитивања, са мерним опсегом најмање од 0 ºС до 40 ºС и чија је вредност подељка највише 1 ºС;
4) мерила дужине опште намене чија је вредност подељка највише 1 mm;
5) манометра класе тачности боље или једнаке од 0,6% опсега;
6) друге потребне опреме (штоперица, опрема намењена за мерење брзине или броја окретања ваљка итд.).
2. Следивост
 Еталони и мерни уређаји који се користе за испитивање Мерила еталонирају се ради обезбеђивања следивости до националних или међународних еталона.
3. Референтни услови
Мерило се испитује у следећим референтним условима:
1) температура ваздуха: температурни опсег који је навео произвођач, а најмање од 0 ºС до 40 ºС, при чему се током испитивања температура не може променити за више од 5 ºС;
2) референтни радни положај Мерила који је навео произвођач;
3) напон напајања: називни опсег напона напајања који је навео произвођач.
4. Испитивање мерила
4. 1. Визуелни преглед и провера функционалности
Визуелним прегледом, односно провером функционалности проверава се општа функционалност и комплетност Мерила којима се потврђује да нема видљивих оштећења који могу утицати на исправан рад Мерила, као и испуњеност оних захтева који се могу проверити искључиво визуелним путем, као што су нпр. провера натписа и ознака, подељка, скале и других приказа на показном уређају, провера идентификације софтвера, светлосних и звучних сигналних уређаја итд. 
Визуелни преглед обухвата и проверу рада штампача за штампање дијаграма силе кочења у складу са захтевима из одељка 11. Прилога 1 овог правилника.
Визуелни преглед при испитивању типа обухвата и проверу комплетности техничке документације.
4.2. Провера димензија ваљака
Провера димензија ваљака спроводи се посебно за сваки ваљак, приближно на половини дужине ваљка.
Провера димензија ваљака врши се мерењем пречника, полупречника или обима ваљка помоћу мерила дужине опште намене, при чему се проверава испуњеност захтева из одељка 14. Прилога 1 овог правилника.
4.3. Испитивање обимне брзине ваљака
Испитивање обимне брзине ваљака спроводи се посебно за сваки ваљак, при чему се проверава испуњеност захтева из одељка 15. Прилога 1 овог правилника.
Обимна брзина ваљка одређена је формулом:

где су:
– D, пречник ваљка, изражен у m;
– n, број обртаја ваљка, изражен у o/min.
4.4. Испитивање грешке показивања и провера разлике између показивања силе кочења левог и десног точка при истој референтној сили кочења
Испитивање грешке показивања и провера разлике између показивања силе кочења левог и десног точка при истој референтној сили кочења спроводи се тако што се врше мерења у најмање пет приближно равномерно распоређених мерних тачака, односно најмање десет код комбинованих Мерила, у целом мерном опсегу Мерила, у оптерећењу и растерећењу, посебно за леву и десну страну, при чему се проверава испуњеност захтева из одељка 6. Прилога 1 овог правилника. 
При испитивању типа мерила врши се најмање три понављања.
Пре почетка испитивања Мерило се оптерећује до горње границе мерног опсега, а након растерећења показивање Мерила се поставља на нулу.
Вредност прве мерне тачке је највише 10% горње границе мерног опсега, а вредност последње мерне тачке најмање 95% горње границе мерног опсега.
За комбинована Мерила, вредност прве мерне тачке је највише 2% горње границе мерног опсега.
4.5. Испитивање коефицијента трења
Испитивање коефицијента трења спроводи се на сваком пару ваљака, односно на свакој плочи, при чему се проверава испуњеност захтева из одељка 16. Прилога 1 овог правилника.
Испитивање коефицијента трења врши се мерењем:
– силе кочења на технички исправном возилу са важећом регистрацијом;
– масе точка и осовине возила.
На основу средње вредности силе кочења, из три поновљена мерења, и измерене масе, коефицијент трења између површине на коју належе пнеуматик и пнеуматика, одређен је формулом:

где су:
– F, сила кочења на ваљку (плочи), изражена у N;
– m, маса точка возила, изражена у kg.
– g, убрзање Земљине теже, усвојено 9,81 m/s2.
Испитивање коефицијента трења спроводи се при сувим и влажним условима. Под влажним условима подразумевају се влажни пнеуматици и површина на коју належу пнеуматици.