Редакцијски пречишћен текст
 
 
На основу члана 35. Закона о приватизацији („Службени гласник РС”, број 83/14) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси 
 
УРЕДБУ
о условима, поступку и начину продаје капитала и имовине методом јавног прикупљања понуда са јавним надметањем
"Службени 
				гласник РС", бр. 122 од 7. новембра 2014, 61 од 10. јула 
				2015, 12 од 12. фебруара 2016.
 
I. УВОДНЕ ОДРЕДБЕ 
Предмет 
Члан 1.
Овом уредбом уређују се услови, поступак и начин продаје капитала и имовине методом јавног прикупљања понуда са јавним надметањем, и то: 
1) друштвеног, односно јавног капитала (у даљем тексту: капитал) и имовине у предузећима и другим правним лицима, укључујући и јавна предузећа и јавни капитал исказан у акцијама или уделима; 
2) акција, односно удела после раскида уговора о продаји капитала; 
3) имовине у предузећима код којих је раскинут уговор о продаји капитала; 
4) акција, односно удела Акционарског фонда, као и Фонда за развој Републике Србије и Републичког фонда за пензијско и инвалидско осигурање
				* .
*Службени гласник РС, број 12/2016
 
II. УСЛОВИ ЗА СПРОВОЂЕЊЕ ПОСТУПКА
Члан 2.
Поступак продаје капитала и имовине (у даљем тексту: Поступак) спроводи 
				
министарство надлежно за послове привреде (у даљем 
				тексту: Министарство)*, у складу са законом којим се уређује приватизација и овом уредбом.
*Службени гласник РС, број 12/2016
 
Припрема поступка
Члан 3.
Припрема продаје обухвата:
1) припрему продајне документације;
2) објављивање јавног позива за подношење понуда за учешће у Поступку.
Продајна документација

Члан 4.*

Продајну документацију чини:*

1) уговор о чувању поверљивих података;*


2) упутство за понуђаче које садржи: услове и рокове за 
				учествовање у поступку, опис процедуре и рокове за спровођење, 
				услове за израду свеобухватне анализе пословања субјекта 
				приватизације (Due Dilligence), време и начин обиласка субјекта 
				приватизације, критеријуме за рангирање Понуда, копију ове 
				уредбе и друге податке у складу са овом уредбом (у даљем тексту: 
				упутство за понуђаче);**

3) образац пријаве за учествовање у Поступку;*

4) нацрт уговора о продаји.*

Поред документације из става 1. овог члана, продајну 
				документацију чини и приватизациона документација која садржи:*

1) у поступку продаје капитала:*

(1) основне податке о субјекту приватизације;*

(2) податке о стању средстава и обавеза (преглед 
				непокретности, преглед најважније опреме, преглед имовине и 
				потраживања која су предмет судских спорова са износом вредности 
				спорова, преглед обавеза које су предмет судских спорова са 
				износом вредности спорова, преглед имовине која је под хипотеком 
				и преглед имовине других правних лица над којима субјект 
				приватизације има хипотеку), са стањем на дан процене фер 
				тржишне вредности капитала која се користи у поступку продаје 
				капитала, као и податке о евентуалним променама од дана процене 
				до дана објаве јавног позива;*

(3) анализу досадашњег пословања субјекта приватизације 
				(преглед организационе структуре са бројем запослених, старосном 
				и квалификационом структуром, преглед укупног прихода по 
				основним врстама производа, односно услуга, структури тржишта, 
				преглед трошкова пословања);*

(4) статусну документацију (статут, оснивачки акт);*

(5) имовинско-правну документацију (преписи листова 
				непокретности, упис заложних права на покретним стварима у 
				надлежном регистру, друга документација која доказује основ 
				стицања права на непокретним стварима и најважнијој опреми);*

(6) финансијске извештаје за последње три године, 
				заједно са извештајем ревизора ако постоји обавеза сачињавања 
				ревизорског извештаја;*

(7) податке о процени фер тржишне вредности капитала 
				која се користи у поступку продаје капитала;*

(8) изјаву одговорног лица о тачности и свеобухватности 
				података.*

2) у поступку продаје имовине:*

(1) програм за продају имовине, односно извод из 
				програма за продају имовине који се односи на предмет продаје;*

(2) изјаву одговорног лица о тачности и свеобухватности 
				података.*

Продајну документацију из става 1. овог члана припрема* 
				Министарство**.*

Приватизациону документацију из става 2. овог члана 
				припрема субјект приватизације и доставља је* Министарству** у року 
				прописаном законом којим се уређује приватизација.*

За тачност и свеобухватност достављене приватизационе 
				документације одговорно је лице овлашћено за заступање субјекта 
				приватизације под кривичном, моралном и материјалном 
				одговорношћу.*

				*Службени гласник РС, број 61/2015
**Службени гласник РС, број 12/2016
 

Члан 4а*

Министарство** проверава да ли приватизациона документација из 
				члана 4. ове уредбе садржи све елементе прописане овом уредбом.*

Субјект приватизације је дужан да приватизациону 
				документацију која не садржи све елементе прописане овом 
				уредбом, допуни у року који одреди Министарство** који не може бити 
				дужи од 30 дана од дана пријема приватизационе документације.*

				*Службени гласник РС, број 61/2015
**Службени гласник РС, број 12/2016
 
Јавни позив
Члан 5.
Јавни позив за учешће у Поступку Министарство** објављује у складу са законом и овом уредбом.
Јавни позив из става 1. овог члана садржи: 
1) пословно име субјекта приватизације и матични број субјекта приватизације; 
2) податке о структури и вредности капитала субјекта приватизације;
3) опис и вредност капитала, односно, имовине;
4) почетну цену за продају капитала, односно имовине;
5) средства плаћања;
6) рок и начин подношења пријаве за учешће у Поступку; 
7) шифру продаје; 
8) цену, време, место и начин преузимања продајне документације; 
9) износ и начин уплате депозита; 
10) датум, време и место обиласка субјекта приватизације; 
11) датум, време и место отварања пријава;
12) друге податке од значаја за спровођење Поступка. 

Министарство** ће поништити јавни позив за учешће у Поступку у 
				случају сазнања за околности које у потпуности онемогућавају 
				спровођење Поступка и то:*

– одређивања привремене мере забране располагања 
				капиталом или имовином која је предмет продаје;*

– постојања обавезе враћања имовине у натуралном облику 
				у смислу прописа којим се уређује питање услова, начина и 
				поступка враћања одузете имовине и обештећења;*

– у другим случајевима који у потпуности онемогућавају 
				спровођење Поступка.*

				*Службени гласник РС, број 61/2015

				**Службени гласник РС, број 12/2016
 
Откуп продајне документације
Члан 6.
Ради откупа продајне документације физичка и правна лица која изразе интерес за учешће у Поступку дужна су да потпишу Уговор о чувању поверљивих података. 
После* пријема потврде о уплати цене за продајну документацију, као и потписаног Уговора о чувању поверљивих података из става 1. овог члана, продајна документација ће бити предата или послата заинтересованим физичким или правним лицима.

				*Службени гласник РС, број 61/2015
 
Комисија за спровођење Поступка
Члан 7.
Министарство* образује Комисију за спровођење поступка јавног прикупљања понуда са јавним надметањем (у даљем тексту: Комисија). 

Комисија обавља следеће послове:*

1) отвара и оцењује пријаве, односно понуде;*

2) у случају више учесника у Поступку, региструје лица 
				која имају право учешћа на јавном надметању;*

3) врши и друге послове од значаја за спровођење 
				Поступка, у складу са законом и овом уредбом.*
*Службени гласник РС, број 12/2016
 
Члан 8.
Комисија доноси одлуке већином гласова од укупног броја чланова Комисије. 
Стручно консултативне и административно-техничке послове за потребе Комисије обавља 
				Министарство*. 
Комисија може одлучивати ако је присутна већина од укупног броја чланова.
Комисија доноси пословник о раду којим се ближе уређују питања од значаја за рад Комисије. 
Комисија о свом раду сачињава записник.
*Службени гласник РС, број 12/2016
 
Члан 9.
Поступак обухвата: 
1) подношење и пријем понуда;
2) отварање и оцену понуда;
3) јавно надметање (уколико је применљиво);
4) закључивање уговора.
Средства плаћања у Поступку
Члан 10.
Средства плаћања у Поступку су динар и страна средства плаћања (девизе и ефективни страни новац). 
Проглашени купац у Поступку продајну цену плаћа одједном.
Депозит купца се урачунава у продајну цену. 
На уплаћени депозит не обрачунава се камата. 
III. ПОСТУПАК И НАЧИН
Садржина пријаве 
Члан 11.
Пријава за учешће подноси се у затвореној коверти (у даљем тексту: Главни коверат) 
				Министарству* у року утврђеном у јавном позиву, који не може бити краћи од 
				15* нити дужи од 90 дана од дана објављивања јавног позива. 
Пријава за учешће подноси се на обрасцу који је саставни део упутства за понуђаче.
Главни коверат садржи:
1) пријаву учесника;
2) коверат са ознаком: „Подаци о понуђачу”;
3) коверат са ознаком: „Понуда”.
Коверат са ознаком: „Подаци о понуђачу” садржи: 
1) потврде и изјаве да понуђач испуњава услове прописане за купца у складу са законом којим се уређује приватизација;
2) парафиран на свакој страни и потписан нацрт уговора о продаји;
3) доказ о уплаћеном депозиту или банкарску гаранцију;
4) доказ о испуњености квалификационих услова, уколико су одређени јавним позивом и
5) друге податке или документацију која је предвиђена упутством за понуђаче или јавним позивом.
Коверат са ознаком: „Понуда” садржи износ понуђене цене за предмет продаје. 
Понуде морају бити једнаке или веће од почетне цене.
*Службени гласник РС, број 12/2016
 
Члан 12.
Поступак подношења и пријема понуда, начин вођења евиденције примљених понуда, документацију потребну за идентификацију учесника у Поступку, чување документације, као и начин и рокови враћања депозита одређују се упутством за понуђаче.
Отварање Главног коверта и Коверта са ознаком: „Подаци о понуђачу”
Члан 13.*

Главни коверат и коверат са ознаком: „Подаци о понуђачу” 
				отварају се у року од два радна дана од дана истека рока за 
				достављање пријава.*

Отварању могу да присуствују учесници, њихови заступници 
				или пуномоћници.*

Комисија проверава да ли је Главни коверат поднет у 
				складу са јавним позивом, овом уредбом и упутством за понуђаче, 
				да ли је пријава благовремена и потпуна, као и да ли је коверта 
				са ознаком „Подаци о понуђачу” потпуна и у складу са јавним 
				позивом, овом уредбом и упутством за понуђаче.*

Уколико је Главни коверат неблаговремено достављен или 
				непотпун (не садржи пријаву, коверат са ознаком: „Подаци о 
				понуђачу” или коверат са ознаком: „Понуда”, као и ако није 
				уплаћен депозит), Министарство на предлог Комисије доноси одлуку 
				којом одбацује пријаву.*

Уколико коверат: „Подаци о понуђачу” не садржи податке 
				из члана 11. став 4. тач. 1), 2), 4) и 5) ове уредбе, 
				Министарство на предлог Комисије позива учесника да изврши 
				допуну у року од највише осам дана од дана пријема одлуке.*

Уколико учесник не изврши допуну у складу са ставом 5. 
				овог члана, Министарство на предлог Комисије доноси одлуку којом 
				одбацује пријаву.*

Уколико учесник не испуњава услове прописане за купца у 
				складу са законом којим се уређује приватизација, јавним позивом 
				или упутством за понуђаче, Министарство на предлог Комисије 
				доноси одлуку којом одбацује пријаву.*

Министарство на предлог Комисије доноси одлуку којом 
				одобрава пријаву која испуњава услове у складу са јавним 
				позивом, овом уредбом и упутством за понуђаче.*

Уколико ниједна пријава не испуњава прописане услове, 
				Министарство на предлог Комисије доноси одлуку којом проглашава 
				Поступак неуспешним.*
*Службени гласник РС, број 12/2016
 
Отварање Коверта са ознаком: „Понуда”
Члан 14. 
Коверат са ознаком: „Понуда” отвара се само уколико Комисија одобри пријаву за учешће.
Комисија је дужна да најмање два радна дана пре дана одређеног за отварање Коверта са ознаком: „Понуда” обавести учесника чија је пријава одобрена, као и о датуму, времену и месту одржавања јавног надметања уколико има више одобрених пријава.
Учесник чија пријава је одобрена дужан је да присуствује отварању Коверта са ознаком „Понуда”. У супротном, сматраће се да је одустао од своје понуде и губи право на враћање депозита.
Отварање понуда је јавно и могу му присуствовати и друга заинтересована лица.
Оцена понуда
Члан 15.
Комисија, одмах по отварању Коверте са ознаком: „Понуда”, утврђује да ли су поднете понуде у складу са јавним позивом и утврђује редослед важећих понуда према висини понуђене цене за предмет продаје. 
Највиша понуђена цена представља почетну цену на јавном надметању, у складу са законом. 
Цена из става 2. овог члана представља најповољнију понуду која се рангира на прво место ранг листе.

Министарство ће на предлог Комисије донети одлуку којом 
				одбија понуде које нису у складу са јавним позивом, које садрже 
				понуђену цену мању од почетне цене, понуде које не садрже јасно 
				одређен износ на који понуда гласи, који се позивају на неку 
				другу понуду, понуде дате под условом или се позивају на услове 
				који нису предвиђени у продајној документацији и јавном позиву.*

Ако Комисија утврди да ниједна понуда не испуњава 
				прописане услове, Министарство на предлог Комисије проглашава 
				Поступак неуспешним.*


Министарство доставља учеснику одлуку из става 5. овог 
				члана.*
Одлука из става 5. овог члана оглашава се на интернет страници 
				Министарства*.
*Службени гласник РС, број 12/2016
 
Поступак са једним учесником 
Члан 16.


У случају да у поступку учествује само један учесник за 
				чију понуду Комисија утврди да испуњава прописане услове, 
				Министарство на предлог Комисије проглашава тог учесника 
				купцем.*
Ако учесник из става 1. овог члана не закључи уговор о продаји или не изврши плаћање у предвиђеном року, губи својство купца и право да учествује у поступку приватизације, као и право на враћање депозита. 
*Службени гласник РС, број 12/2016
 
Поступак са више учесника
Члан 17.
У случају да у Поступку учествују најмање два учесника за чије понуде Комисија утврди да испуњавају прописане услове, јавно надметање спроводи се одмах након оцене понуда.
Комисија, одмах по оцени понуда, издаје одобрење за учествовање на јавном надметању учесницима из става 1. овог члана.
Регистрација учесника
Члан 18.
Комисија, одмах након оцене понуда, обавља регистрацију учесника на јавном надметању.
Регистрација обухвата: 
1) проверу идентитета учесника на јавном надметању; 
2) проверу веродостојности овлашћења пуномоћника; 
3) проверу одобрења за учешће; 
4) издавање нумерисане аукцијске картице. 
Учесници чија је пријава за учешће на јавном надметању одобрена а не региструју се, губе право на враћање депозита. 
Право на враћање депозита губе и учесници који су се регистровали а нису приступили јавном надметању. 
Члан 19.
Комисија два сата пре почетка јавног надметања започиње регистрацију учесника на месту одржавања Поступка. 
Регистрација учесника завршава се десет минута пре почетка Поступка. 
Сматра се да су испуњени услови за спровођење јавног надметања ако најмање два учесника чија је пријава за учешће на јавном надметању одобрена приступи јавном надметању.


У случају да ниједан учесник чија је пријава за учешће 
				на јавном надметању одобрена не приступи јавном надметању, 
				Министарство на предлог Комисије проглашава Поступак 
				неуспешним.*
У случају да јавном надметању приступи само један учесник чија је пријава за учешће на јавном надметању одобрена, примењују се одредбе ове уредбе о Поступку са једним учесником. 
*Службени гласник РС, број 12/2016
 
Јавно надметање
Члан 20.
Јавно надметање спроводи аукционар.
Надлежност аукционара
Члан 21.
Када су испуњени услови за спровођење јавног надметања, аукционар обавља следеће послове:
1) позива учеснике да истакну понуду на понуђену цену; 
2) одржава ред на јавном надметању и изриче мере у случају ометања њеног тока; 
3) проглашава 
				
учесника који је истакао највишу понуду и учесника који 
				је истакао другу највишу понуду*. 
*Службени гласник РС, број 12/2016
 
Члан 22.
Аукционар оглашава почетну цену на јавном надметању, утврђује свако наредно увећање цене и позива учеснике да истакну понуду подизањем аукцијске картице. 
Ако постоји понуда на нивоу почетне цене, аукционар утврђује нову цену, спроводећи претходно утврђено увећање цене и позива учеснике да истакну понуду на нову утврђену цену. 
Утврђивање нове цене понавља се све док учесници истичу понуде на поново утврђене цене. 
Ако после другог позива аукционара није истакнута понуда на последњу утврђену цену, аукционар упућује учесницима последњи позив за истицање понуде. 
Када ни после трећег позива аукционара није истакнута понуда, аукционар ударцем чекића означава јавно надметање завршеним
				и* проглашава учесника који је први понудио највишу цену
				
и учесника који је истакао другу највишу понуду*. 
Ако нико од учесника ни после трећег позива аукционара не прихвати почетну цену 
				* , јавно надметање се проглашава неуспешним, а 
				учесници губе право на враћање депозита. 
*Службени гласник РС, број 12/2016
 
Одржавање реда
Члан 23.
Аукционар је овлашћен да предузме мере у циљу обезбеђења несметаног одвијања тока јавног надметања. 
За ометање тока јавног надметања аукционар јавно опомиње учесника и упозорава учеснике о мерама које ће се употребити ако се ометање настави. 
Ако учесник из става 2. овог члана и после опомене омета ток јавног надметања, аукционар му изриче меру удаљења, која се извршава добровољно или је извршавају овлашћена лица, задужена за одржавање реда на јавном надметању. 
Учесник својим понашањем омета ток јавног надметања када: 
1) истиче понуде супротно правилима; 
2) омета рад аукционара или Комисије на било који други начин. 
Учесник коме је изречена мера удаљења нема право на враћање депозита. 
Члан 24.
Учесник јавног надметања коме је изречена мера удаљења из члана 23. став 3. ове уредбе, може уложити приговор, усмено на записник. 
Приговор из става 1. овог члана, не одлаже Поступак, а о основаности приговора одлучује Комисија, непосредно по његовом улагању. 
Одлука Комисије по приговору је коначна. 
Члан 25.
Мере из члана 23. став 3. ове уредбе, аукционар може изрицати и осталим присутним лицима.
Члан 26.
Ако учесник у Поступку који је проглашен купцем или који истакне другу највишу понуду, не потпише записник, не закључи уговор о продаји или не изврши плаћање у предвиђеном року, губи својство купца и право да учествује у поступку приватизације, као и право на враћање депозита.
Записник о јавном надметању
Члан 27.
О почетку, току и завршетку јавног надметања саставља се записник. 
Записник из става 1. овог члана садржи: 
1) списак регистрованих учесника; 
2) почетну цену; 
3) продајну цену и податке о купцу; 
4) средства и услове плаћања; 
5) две последње истакнуте понуде ако их је било; 
6) презиме и име председника, осталих чланова Комисије, аукционара и записничара; 
7) датум и време почетка и завршетка јавног надметања; 
8) изречене мере према учесницима и присутним лицима; 
9) приговоре подносиоца пријаве; 
10) остале податке од значаја за рад Комисије. 
Записник из става 1. овог члана потписују: 
1) председник Комисије, чланови Комисије, аукционар и записничар; 
2) учесници на јавном надметању.
Члан 28.
Записник се саставља у довољном броју истоветних примерака, од којих два припадају 
				Министарству*, а по један учесницима на јавном надметању. 
Субјекту приватизације доставља се копија записника на његов захтев.
У случају продаје акција, односно удела који су пренети 
				Акционарском фонду копија записника доставља се и Акционарском 
				фонду. 

Након спроведеног јавног надметања, Комисија обавештава 
				Министарство о учеснику који је истакао највишу понуду и 
				учеснику који је истакао другу највишу понуду.*

Министарство доноси одлуку којом проглашава за купца 
				учесника који је истакао највишу понуду и проглашава учесника 
				који је истакао другу највишу понуду.*
*Службени гласник РС, број 12/2016
 
Прибављање мишљења надлежне организације за спречавање прања новца
Члан 29.
Пре закључења уговора о продаји, Министарство* прибавља од надлежне организације за спречавање прања новца мишљење о непостојању сметњи на страни проглашеног купца за закључење уговора.
Мишљење из става 1. овог члана доставља се најкасније у року од 15 дана од дана пријема захтева 
				Министарства*.
У случају да према мишљењу надлежне организације за спречавање прања новца на страни проглашеног купца постоје сметње за закључење уговора, лице које је проглашено купцем губи својство купца и право да учествује у поступку приватизације, као и право на враћање депозита.
*Службени гласник РС, број 12/2016
 
Члан 30.*


Уговор о продаји закључује се најкасније у року од 30 
				дана од дана прибављања мишљења о непостојању сметњи на страни 
				купца из члана 29. ове уредбе.*
*Службени гласник РС, број 12/2016
 
Уговор о продаји капитала
Члан 31.
Уговор о продаји капитала сматра се закљученим кад га потпишу купац и 
				Министарство* и оверава се од стране надлежног органа.
*Службени гласник РС, број 12/2016
 
Уговор о продаји имовине
Члан 32.
Уговор о продаји имовине закључују проглашени купац и продавац у складу са законом и прописима за састављање исправа о правном послу.
Брисани су ранији ст. 2-4. (види члан 13. Уредбе - 
				12/2016-60)
 
Члан 33.*

Ако проглашени купац који је позван на закључење уговора не 
				потпише уговор о продаји или не уплати продајну цену у складу са 
				уговором о продаји, а било је других истакнутих понуда, уговор о 
				продаји закључује се са учесником који је истакао другу највишу 
				понуду по цени коју је тај учесник понудио у Поступку.*
				*Службени гласник РС, број 12/2016

				 


Губитак права на враћање депозита*

				*Службени гласник РС, број 12/2016
 
Члан 34.*

Учесник губи право на враћање депозита уколико:*

1) јe повукао пријаву, односно одустао од понуде;*

2) је доставио документацију у пријави, за коју се 
				испоставило да није тачна, важећа односно веродостојна;*

3) није извршио допуну пријаве у складу са овом 
				уредбом;*

4) је проглашен за купца, позван, а не потпише уговор о 
				продаји;*

5) у другим случајевима у складу са овом уредбом;*

6) у другим случајевима дефинисаним упутством за 
				понуђаче.*

				*Службени гласник РС, број 12/2016

				 


Враћање депозита*

				*Службени гласник РС, број 12/2016

				 
Члан 35.*

Депозит се враћа Проглашеном купцу у складу са уговором 
				о продаји.*

Депозит се враћа учеснику у року од 15 дана од дана 
				доношења одлуке којом се његова пријава одбацује или одбија 
				понуда.*

У случају више учесника, депозит учесника враћа се у 
				року од 15 дана од дана одржавања јавног надметања, осим 
				учеснику који је истакао другу највишу понуду чији депозит се 
				задржава до затварања трансакције у складу са уговором о 
				продаји.*

У случају поништаја поступка, депозит учесника враћа се 
				у року од 15 дана од дана доношења одлуке о поништају поступка.*

На депозит враћен у року не обрачунава се камата.*

Депозит учеснику који је изгубио право на враћање 
				депозита у складу са чланом 34. ове уредбе не враћа се.*
*Службени гласник РС, број 12/2016
 
Члан 36.*

Министарство проглашава Поступак неуспешним уколико:*

1) није достављена ниједна пријава;*

2) ниједна пријава не испуњава услове;*

3) ниједна понуда не испуњава услове;*

4) се не закључи уговор о продаји;*

5) у другим случајевима у складу са овом уредбом;*

6) у другим случајевима дефинисаним упутством за 
				понуђаче.*

Министарство може својом одлуком да поништи поступак у 
				било које време, све до потписивања уговора о продаји.*

Одлука о проглашењу поступка неуспешним, односно о 
				поништењу поступка објављује се на интернет страници 
				Министарства даном доношења и доставља учеснику у року од пет 
				дана од дана доношења.*
*Службени гласник РС, број 12/2016
 
IV. ЗАВРШНА ОДРЕДБА
Члан 37.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-14044/2014
У Београду, 6. новембра 2014. године
Влада
Председник,
Александар Вучић, с.р.