На основу члана
24. Закона о контроли
државне помоћи
(„Службени гласник
РС”, број 51/09) и члана
42. став 1. Закона о
Влади („Службени
гласник РС”, бр.
55/05, 71/05 – исправка, 101/07
и 65/08),
Влада доноси
 
УРЕДБУ
о начину
и поступку пријављивања
државне помоћи
"Службени
гласник РС",
број 13 од 12.
марта 2010.
 
Члан 1.
Овом уредбом се
ближе прописује 
начин и поступак
пријављивања
шеме државне помоћи
и индивидуалне
државне помоћи.
Члан 2.
Државна помоћ
се пријављује
као шема државне
помоћи и као индивидуална
државна помоћ
у складу са чланом
12. Закона о контроли
државне помоћи.
Члан 3.
Давалац државне
помоћи, односно
предлагач прописа
који представља
основ за доделу
државне помоћи
(у даљем тексту:
подносилац пријаве),
подноси пријаву
државне помоћи
пре доделе, односно
пре упућивања
прописа у процедуру
доношења, Комисији
за контролу државне
помоћи (у даљем
тексту: Комисија).

Уз пријаву државне
помоћи подноси
се Општи образац
државне помоћи,
а по потреби и
Посебни образац
за пријављивање
државне помоћи.

На захтев Комисије,
подносилац пријаве
доставља и друге
податке и информације,
у складу са чланом
2. став 1. тачка 4) Закона
о контроли државне
помоћи.
Члан 4.
Општи образац
пријаве државне
помоћи из члана
3. став 2. ове уредбе,
и Упутство за
попуњавање, одштампани
су уз ову уредбу
и чине њен саставни
део. 
Посебан образац
за пријављивање
државне помоћи
објављује се на
интернет презентацији
Комисије.
Члан 5.
Пријава државне
помоћи, подноси
се Комисији преко
Министарства
финансија, поштом
и у електронском
облику.
Члан 6.
Ова уредба ступа
на снагу осмог
дана од дана објављивања
у „Службеном гласнику
Републике Србије”.
 
 05 број
110-1568/2010
 У
Београду, 1. марта
2010. године
 Влада
 Председник,
 др
Мирко Цветковић,
с.р.

	 

Прилог 1 
	- Општи образац пријаве државне помоћи

Упутство за попуњавање општег обрасца пријаве државне 
помоћи