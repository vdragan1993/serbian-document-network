На основу члана 45. став 3. Закона о државном премеру и
катастру и уписима права на непокретностима („Службени гласник РС”, бр. 83/92,
53/93, 67/93, 48/94, 12/96 и 15/96),

Влада Републике Србије доноси
  
ОДЛУКУ


о промени границе катастарских општина Доња Расовача и Бучић
„Службени гласник
РС“, број 7 од 6. марта 2000.
 
 
Члан 1.
Мења се део границе између катастарских општина (у даљем
тексту: КО) Доња Расовача и Бучић у општини Мерошина од граничне белеге број 26
до тромеђе КО Доња Расовача, КО Мерошина и КО Бучић, тако да нова граница иде од
белеге број 26 јужном страном к.п. број 2910 (пут), источном, а затим северном страном
к.п. број 2909 (пут), источном страном к.п. број 2907 (пут), јужном страном к.п.
број 2908 (пут), источном страном к.п. број 2806, сече поток и иде левом страном
потока до белеге број 26/8, јужном страном к.п. бр. 2880 (пут) и 2883 (пут) и западном
страном к.п. број 2882 (пут) – КО Доња Расовача до белеге број 26/10, затим иде
западном страном к.п. број 581 (пут), јужном страном к.п. број 570 (пут) и западном,
а затим северном страном к.п. број 568 (пут) – КО Бучић до белеге број 26/24, затим
иде источном страном к.п. број 2873/1 (пут) и јужном страном к.п. број 2879 (пут)
– КО Доња Расовача до белеге број 26/16 и северозападном страном к.п. број 564
(пут) – КО Бучић до тромеђе КО Доња Расовача, КО Мерошина и КО Бучић.
 
Члан 2.
Скица промене границе КО Доња Расовача и КО Бучић одштампана
је уз ову одлуку и чини њен саставни део.
 
Члан 3.
На основу ове одлуке Републички геодетски завод извршиће
обележавање и опис промењене граничне линије и настале промене спровести на плановима
и у катастарском операту.
 
Члан 4.
Ова
одлука ступа на снагу осмог дана од дана објављивања у „Службеном гласнику Републике
Србије”.
 
05 број 015-643/2000
У Београду, 2. марта 2000.
године
Влада Републике Србије
Потпредседник,
др Војислав Шешељ, с.р.