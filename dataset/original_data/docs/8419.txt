Редакцијски пречишћен текст

				 

				 

				 

На основу члана 6. став 2. Закона о хемикалијама („Службени гласник РС”, бр. 36/09 и 88/10) и тачке 8. став 5. подтачка 7) и став 6. Одлуке о оснивању Агенције за хемикалије („Службени гласник РС”, број 78/09), 
				 

Управни одбор Агенције за хемикалије на седници одржаној 3. децембра 2010. године донео је 
				 
 
ОДЛУКУ
о критеријумима, висини, начину обрачуна и плаћања накнаде за проверу података из досијеа о хемикалији, као и о висини других накнада утврђених Законом о хемикалијама


"Службени 
	гласник РС", бр. 3 од 24. јануара 2011, 25
	од 12. априла 2011, 55 од 27. јула 2011, 5 од 25. 
	јануара 2012.

	 
Члан 1. 

Овом одлуком прописују се: ближи критеријуми, висина, начин обрачуна и плаћања накнаде за проверу података из досијеа о хемикалији; висина накнаде за процену оправданости захтева за употребу алтернативног хемијског назива супстанце; висина накнаде за стручну процену података које доставља извозник ради спровођења поступка претходног обавештења и PIC поступка; висина накнаде за издавање дозволе за обављање делатности промета и дозволе за коришћење нарочито опасних хемикалија; висина накнаде за продужење дозволе за обављање делатности промета и дозволе за коришћење нарочито опасних хемикалија; висина накнаде за процену техничког досијеа о сурфактанту, као и висина накнаде за давање стручне оцене о својствима и намени одређених хемикалија у вези са применом ограничења и забрана производње, стављања у промет и коришћења хемикалија, као и за утврђивање, на основу процене својстава, намене и коришћења да ли је одређена хемикалија детергент и слично.
 
Члан 2.

Висина накнаде за проверу података из досијеа о хемикалији обрачунава се у зависности од следећих критеријума: броја и количине хемикалија које је произвођач, увозник или даљи корисник (у даљем тексту: лице које уписује хемикалије) ставио у промет у претходној години. 
				 

Накнада за укупан број хемикалија које су стављене у промет у претходној години обрачунава се према следећој формули: 
				 
 




				 

при чему је:  

N – накнада за укупан број хемикалија које су стављене у промет у претходној години,

а – максимална накнада која се плаћа за проверу података за једну хемикалију у износу од 7.000 динара,

b – минимална накнада која се плаћа за проверу података за једну хемикалију у износу од 2.000 динара,

K – корективни коефицијент који износи 1,018,

n – укупан број хемикалија које пријављује лице које уписује хемикалије. 
				 

Накнада за укупну количину хемикалија које су стављене у промет у претходној години одређује се према следећој табели: 
				 
 





						Количина хемикалија стављених у промет


						(изражена у тонама)**



						Износ накнаде


						(изражен у динарима)**





						>**



						≤**



						 





						≥ 0,1**



						1**



						100**





						1**



						2**



						500**





						2**



						4**



						1.000**





						4**



						10**



						1.500**





						10**



						20**



						3.000**





						20**



						30**



						5.000**





						30**



						40**



						10.000**





						40**



						50**



						20.000**





						50**



						100**



						50.000**





						100**



						250**



						70.000**





						250**



						500**



						85.000**





						500**



						750**



						100.000**





						750**



						1.000**



						120.000**





						1.000**



						2.000**



						130.000**





						2.000**



						3.500**



						140.000**





						3.500**



						5.000**



						150.000**





						5.000**



						10.000**



						175.000**





						10.000**



						15.000**



						200.000**





						15.000**



						30.000**



						225.000**





						30.000**



						50.000**



						250.000**





						50.000**



						75.000**



						275.000**





						75.000**



						100.000**



						300.000**





						100.000**



						200.000**



						400.000**





						200.000**



						350.000**



						450.000**





						350.000**



						500.000**



						500.000**





						500.000**



						750.000**



						650.000**





						750.000**



						1.000.000**



						800.000**





						1.000.000**



						и више**



						1.000.000**



Висина накнаде из става 1. овог члана обрачунава се сабирањем накнаде за укупан број хемикалија које су стављене у промет у претходној години из става 2. овог члана и накнаде за укупну количину хемикалија које су стављене у промет у претходној години из става 3. овог члана.
Висина накнаде из овог члана не може бити већа од* 0,3%** 
				пословног прихода који је лице које уписује хемикалије остварило 
				у претходној години.*

Ако је обрачуната висина накнаде већа од* 0,3%** 
				пословног прихода који је лице које уписује хемикалије остварило 
				у претходној години, плаћа се накнада у износу од 0,5% пословног 
				прихода.*
*Службени гласник РС, број 55/2011


**Службени 
				гласник РС, број 5/2012
 
Члан 3. 

Лице које уписује хемикалије, накнаду из члана 2. ове одлуке 
				обрачунава и плаћа Агенцији за хемикалије (у даљем тексту: 
				Агенција) у највише шест једнаких месечних рата, с тим да се 
				прва месечна рата плаћа приликом подношења пријаве ради уписа 
				хемикалија у Регистар хемикалија, а последња најкасније 180 дана 
				од дана подношења пријаве.*

Лице које уписује хемикалије дужно је да достави Агенцији доказ 
				о свакој извршеној уплати из става 1. овог члана.*

*Службени 
				гласник РС, број 25/2011

				 
Члан 4. 

На основу података из досијеа о хемикалији Агенција решењем о упису хемикалије у Регистар хемикалија утврђује коначну висину накнаде из члана 2. ове одлуке.

Ако је лице које уписује хемикалије платило мањи, односно већи износ накнаде од утврђеног коначног обрачуна накнаде из става 1. овог члана, Агенција решењем из става 1. овог члана утврђује увећање, односно смањење накнаде. 
				 

Решењем из става 1. овог члана утврђује се и начин и рок плаћања, односно враћања накнада из ст. 1. и 2. овог члана. 
				 

Рокови из става 3. овог члана не могу бити дужи од 30 дана од дана пријема решења.
 
Члан 5. 

Висина накнаде за процену оправданости захтева за употребу алтернативног хемијског назива супстанце износи 40.000 динара. 
				 

Изузетно од става 1. овог члана, уколико је уз захтев за употребу алтернативног хемијског назива супстанце приложен доказ да је у Европској унији одобрен такав алтернативни хемијски назив за ту супстанцу, висина накнаде за процену оправданости захтева за употребу алтернативног хемијског назива супстанце износи 15.000 динара.
 
Члан 6. 

Висина накнаде за стручну процену података које доставља извозник ради спровођења поступка претходног обавештења и PIC поступка износи 9.450 динара за сваки појединачни поступак. 
				 


Изузетно од става 1. овог члана кад се за једну хемикалију 
				истовремено спроводе и поступак претходног обавештења и PIC 
				поступак висина накнаде износи 9.450 динара.*

*Службени 
				гласник РС, број 25/2011
 
Члан 7. 

Висина накнаде која се плаћа за издавање дозволе за обављање делатности промета нарочито опасних хемикалија увознику, произвођачу односно даљем кориснику износи 25.000 динара. 
				 
 
Члан 8. 

Висина накнаде за издавање дозволе за обављање делатности промета нарочито опасних хемикалија дистрибутеру који није увозник, произвођач, односно даљи корисник износи 15.000 динара. 
				 
 
Члан 9.

Висина накнаде за издавање дозволе за коришћење нарочито опасних хемикалија износи 8.000 динара. 
				 
 
Члан 10. 

Висина накнаде за продужење дозволе за обављање делатности промета и дозволе за коришћење нарочито опасних хемикалија износи 80% од накнаде прописане 
				у чл. 7, 8. и 9.* ове одлуке.  


*Службени 
				гласник РС, број 5/2012
 
Члан 11. 

Висина накнаде за процену података садржаних у техничком досијеу о сурфактанту који не испуњава критеријуме потпуне аеробне биоразградљивости износи 400.000 динара. 
				 
 
Члан 12.

Висина накнаде за давање стручне оцене о својствима и намени одређених хемикалија у вези са применом ограничења и забрана производње, стављања у промет и коришћења хемикалија, као и за утврђивање, на основу процене својстава, намене и коришћења да ли је одређена хемикалија детергент и слично износи 5.000 динара. 
				 
 
Члан 13.

Ова одлука, по добијању сагласности Владе, објављује се у „Службеном гласнику Републике Србије” и ступа на снагу осмог дана од дана објављивања. 
				 
 

Број 401-00-37/2010-05

У Београду, 3. децембра 2010. године

Председник

Управног одбора,

проф. др Бранимир Јованчићевић, с.р.

				 

				 

ОДРЕДБЕ КОЈЕ НИСУ УНЕТЕ У ПРЕЧИШЋЕН ТЕКСТ 
				ОДЛУКЕ

				 


Одлука
				


о измени и допуни Одлуке о критеријумима, висини, начину 
				обрачуна и плаћања накнаде за проверу података из досијеа о 
				хемикалији, као и о висини других накнада утврђених Законом о 
				хемикалијама: 
				„Службени гласник РС“, број 25/2011-69


 
Члан 
				3.
Накнада за проверу података из досијеа о хемикалији у 2011. 
				години плаћа се у висини од 50% од износа накнаде обрачунате у 
				складу са чланом 2. Одлуке о критеријумима, висини, начину 
				обрачуна и плаћања накнаде за проверу података из досијеа о 
				хемикалији, као и о висини других накнада утврђених Законом о 
				хемикалијама.

				 
Члан 
				4.

Ова одлука, по добијању сагласности Владе, објављује се у 
				„Службеном гласнику Републике Србије” и ступа на снагу наредног 
				дана од дана објављивања.  

				 



Одлука
				


о изменама и допуни Одлуке о критеријумима, висини, начину 
				обрачуна и плаћања накнаде за проверу података из досијеа о 
				хемикалији, као и о висини других накнада утврђених Законом о 
				хемикалијама: 
				„Службени гласник РС“, број  
5/2012-29

				 

Члан 3.

Накнада за 
				проверу података из досијеа о хемикалији у 2012. години плаћа се 
				у висини од 50% од износа накнаде обрачунате у складу са чланом 
				2. Одлуке о критеријумима, висини, начину обрачуна и плаћања 
				накнаде за проверу података из досијеа о хемикалији, као и о 
				висини других накнада утврђених Законом о хемикалијама.
 

Члан 4.

Ова одлука, по 
				добијању сагласности Владе, објављује се у „Службеном гласнику 
				Републике Србије” и ступа на снагу наредног дана од дана 
				објављивања, а одредба члана 1. ове одлуке примењиваће се на 
				обрачун висине накнаде за проверу података из досијеа о 
				хемикалији достављеног након ступања на снагу ове одлуке.