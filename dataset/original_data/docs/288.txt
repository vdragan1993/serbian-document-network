Редакцијски пречишћен текст
 
 
На основу члана 17. став 1. и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
ОДЛУКУ 
о образовању Комисије за давање предлога Влади за избор и спровођење модела стратешког развоја Акционарског друштва Аеродром Никола Тесла Београд
"Службени гласник РС", бр. 45 од 6. маја 
				2016, 80 од 30. септембра 2016.
 
1. Образује се Комисија за давање предлога Влади за избор и спровођење модела стратешког развоја Акционарског друштва Аеродром Никола Тесла Београд (у даљем тексту: Комисија).
2. Задатак Комисије је:
1) разматрање предлога датих од стране саветника изабраног у поступку јавне набавке у складу са Закључком Владе 05 број 404-4085/2015-1 од 9. априла 2015. године, а који се односе на модел стратешког развоја Акционарског друштва Аеродром Никола Тесла, Београд (у даљем тексту: Друштво);
2) предлагање Влади доношења акта о покретању поступка у складу са изабраним моделом стратешког развоја Друштва;
3) праћење реализације изабраног модела сходно одлуци Владе.
3. У Комисију се именују:
1) за председника:
– Зорана Михајловић, потпредседник Владе и министар грађевинарства, саобраћаја и инфрастуктуре;
2) за заменика председника:
– Горан Кнежевић, министар привреде;
3) за чланове:
– Душан Вујовић, министар финансија;
– Синиша Мали, градоначелник Београда;
– Весна Станковић Јевђовић, председник Надзорног одбора Акционарског друштва Аеродром Никола Тесла Београд;
– Саша Влаисављевић, вршилац дужности генералног директора Акционарског друштва Аеродром Никола Тесла Београд.
*Службени гласник РС, број 80/2016
 
4. Комисија може од органа државне управе тражити податке, документа и извештаје који су од значаја за делокруг рада Комисије.
5. Стручне и административно-техничке послове за потребе Комисије обављаће Министарство привреде.
6. За секретара Комисије одређује се Бранко Луковић, виши саветник у Министарству привреде.
7. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-4377/2016
У Београду, 27. априла 2016. године
Влада
Председник,
Александар Вучић, с.р.