На основу члана 21. став 2. Уредбе о врстама загађивања, критеријумима за обрачун накнаде за загађивање животне средине и обвезницима, висини и начину обрачунавања и плаћања накнаде („Службени гласник РС”, бр. 113/05, 6/07, 8/10, 101/10, 15/12 и 91/12) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Министар пољопривреде и заштите животне средине доноси
 
ПРАВИЛНИК
о усклађеним износима накнаде за загађивање животне средине
"Службени гласник РС", број 44 од 29. априла 
				2016.
 
Члан 1.
Овим правилником прописују се усклађени износи накнаде за загађивање животне средине, и то: накнаде за емисије из појединачних извора загађивања, за произведени или одложени отпад, за супстанце које оштећују озонски омотач и за пластичне кесе.
Члан 2.
Износи накнаде за емисије из појединачних извора загађивања су за:
1) једну тону емисије SO2 – 9.005 динара; 
2) једну тону емисије NO2 – 7.204 динара;
3) једну тону емисије прашкастих материја – 14.410 динара;
4) једну тону емисије прашкастих материја из асфалтних база – 139.450 динара.
Члан 3.
Износи накнаде за произведени или одложени отпад су за:
1) једну тону одложеног неопасног индустријског отпада – 306 динара;
2) једну тону произведеног опасног отпада – 1.532 динара.
Члан 4.
Износ накнаде за супстанце које оштећују озонски омотач износи 52 динара за један килограм увезене супстанце.
Члан 5.
Износи накнаде за пластичне кесе су за:
1) пластичне кесе са адитивима – 1.296 динара по тони пластичних кеса стављених на тржиште Републике Србије;
2) пластичне кесе без адитива – 25.914 динара по тони пластичних кеса стављених на тржиште Републике Србије.
Члан 6.
Даном ступања на снагу овог правилника престаје да важи Правилник о усклађеним износима накнаде за загађивање животне средине („Службени гласник РС”, број 25/15).
Члан 7.
Овај правилник ступа на снагу наредног дана од дана објављивања у „Службеном гласнику Републике Србије”.
 
Број 110-00-80/16-09
У Београду, 31. марта 2016. године
Министар, 
проф. др Снежана Богосављевић Бошковић, с.р.