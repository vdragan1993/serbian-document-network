Редакцијски пречишћен текст
 
 
 
 
На основу члана 31. Закона о регионалном развоју („Службени гласник РС”, бр. 51/09 и 30/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08 и 16/11), 
	
Влада доноси
 
 
ОДЛУКУ
о оснивању Регионалног развојног савета за Београдски регион

„Службени 
				гласник РС“, бр. 51 од 13. јула 2011,
	74 од 
	5. октобра 2011, 20 од 16. 
	марта 2012, 91 од 18. октобра 2013.
 
 
1. Оснива се Регионални развојни савет за Београдски регион (у даљем тексту: Регионални савет). 
	
 
2. Регионални савет има председника и 13* чланова. Мандат председнику и члановима Регионалног савета траје пет година.
 
*Службени 
	гласник РС, број 91/2013
 
3. У Регионални савет именују се:
– за председника
Драган Ђилас – градоначелник Београда, 
– за чланове:
(1) Катарина Обрадовић Јовановић, начелник Одељења 
	за политику развоја малих и средњих предузећа и предузетништва у 
	Министарству економије и регионалног развоја, представник Владе;*
(2) Брисана је (види тачку 2. Одлуке - 
	20/2012-87)
(3) Брисана је (види тачку 2. Одлуке - 91/2013-4)
(4) Ненад Миленковић, председник општине Нови Београд, представник градске општине на предлог Градског већа Београда;
(5) Бранислав Јовановић, председник општине Младеновац, представник градске општине на предлог Градског већа Београда;
(6) Др Драган Вуканић, председник општине Вождовац, представник градске општине на предлог на предлог Градског већа Београда;
(7) Живорад Милосављевић, председник општине Сопот, представник градске општине на предлог Градског већа Београда;
(8) Бранко Матић, заменик председника Скупштине општине Обреновац, представник градске општине на предлог Градског већа Београда;
(9) Бранко Гашић, члан Општинског већа Палилула, представник градске општине на предлог на предлог Градског већа Београда;
(10) Марија Лековић, члан Општинског већа Звездара, представник градске општине на предлог Градског већа Београда;
(11) Данко Рунић, директор Агенције за европске интеграције и сарадњу са удружењима, представник јавног сектора, на предлог Градске управе града Београда;
(12) Душан Дамјановић, извршни директор „Палго-центра” представник цивилног сектора, на предлог Градске управе града Београда;
(13) Мр Лазар Марићевић, председник Управног одбора „Центра за развој Србије”, представник цивилног сектора, на предлог Градске управе града Београда; 
	
(14) Мр Јелена Јеринић – асистент Правног факултета – Универзитета Унион; представник цивилног сектора, на предлог Градске управе града Београда;
(15) Данијела Божовић, генерални секретар „Уније европских федералиста Србије”, представник цивилног сектора, на предлог Градске управе града Београда.
 
*Службени гласник РС, 
	број 74/2011
 
4. Регионални савет обавља следеће послове:
1) јавно промовише циљеве регионалног развоја и подстиче њихову реализацију на територији региона;
2) даје мишљење на регионалну стратегију која се доноси за регион за који је основан регионални развојни савет;
3) даје мишљење на програм финансирања развоја региона, за који је основан, који се финансира из средстава буџета Републике Србије;
4) даје мишљења и предлоге на остале развојне документе на регионалном нивоу;
5) формира радне групе на нивоу региона за одређена питања од значаја за регион; 
	
6) доноси Пословник о свом раду;
7) подноси Влади и Националном савету једном годишње извештај о свом раду;
8) обавља и друге послове, у складу са законом којим се уређује регионални развој.
 
5. Регионални савет у свом раду може користити стручну помоћ која му се пружа у виду међународних пројеката, а ради проучавања појединих сложених питања из свог делокруга рада, може ангажовати стручне образовне институције и истакнуте стручњаке као чланове радних група.
 
6. Регионални савет ради и одлучује на седницама. Седницама на којима се разматрају питања од посебног значаја за регион за који је основан Регионални савет присуствује председник Националног савета за регионални развој.
Седнице регионалног савета одржавају се по потреби, а најмање једном у три месеца.
Начин рада и одлучивања Регионалног савета и акти које доноси Регионални савет детаљније се уређују Пословником о раду.
 
7. Административне и стручно-техничке послове за потребе Регионалног савета обавља акредитована регионална развојна агенција која има седиште у региону за који је основан Регионални савет, на основу овлашћења Регионалног савета.
Послови из става 1. ове тачке односе се на: 
1) послове у вези са сазивањем и припремом и одржавањем седница Регионалног савета;
2) стручне послове у вези са припремањем мишљења, препорука, закључака и других аката Регионалног савета;
3) чување и стављање на увид члановима Регионалног савета и стручне групе Регионалног савета мишљења, препорука, записника, закључака, извештаја и других аката Регионалног савета;
4) вођење и чување архиве Регионалног савета;
5) обављање и других послова по овлашћењу Регионалног савета.
До избора акредитоване регионалне развојне агенције, послове из става 1. ове тачке обавља Национална агенција за регионални развој. 
	
 
8. Председник и чланови Регионалног савета не примају накнаду за свој рад.
 
9. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-4107/2011-2
У Београду, 30. јуна 2011. године
Влада
Председник,
др Мирко Цветковић, с.р.