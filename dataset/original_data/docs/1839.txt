На основу члана 38. став 2. Закона о пореском поступку и пореској администрацији („Службени гласник РС”, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12 и 47/13) и члана 40. став 8. Закона о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04, 18/10, 101/11, 119/12 и 47/13),
Министар финансија и привреде доноси
ПРАВИЛНИК
о садржају пореске пријаве за обрачун пореза на добит на приходе које по основу капиталних добитака и по основу закупа и подзакупа непокретности и покретних ствари остварује нерезидентни обвезник
"Службени гласник РС", број 56 од 28. јуна 
				2013.
Члан 1.
Овим правилником прописује се садржај пореске пријаве за обрачун пореза на добит на приходе које по основу капиталних добитака и по основу закупа и подзакупа непокретности и покретних ствари остварује нерезидентни обвезник у складу са чланом 40. ст. 5. и 6. Закона о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04, 18/10, 101/11, 119/12 и 47/13 – у даљем тексту: Закон).
Члан 2.
Пореска пријава за обрачун пореза на добит на приходе које по основу капиталних добитака насталих у складу са одредбама чл. 27. до 29. Закона и приходе које по основу закупа и подзакупа непокретности и покретних ствари из члана 40. став 6. Закона, остварује нерезидентни обвезник, на територији Републике, подноси се на Обрасцу ППКДЗ – Пореска пријава за обрачун пореза на приходе које по основу капиталних добитака и по основу закупа и подзакупа остварује нерезидентни обвезник (у даљем тексту: пореска пријава), који је одштампан уз овај правилник и чини његов саставни део. 
Пореска пријава подноси се надлежном пореском органу, у општини на чијој територији се налази непокретност, односно на чијој територији се налази седиште привредног друштва у којем нерезидентни обвезник има удео или хартије од вредности чијом продајом остварује капитални добитак. 
У случају када нерезидентни обвезник продајом инвестиционе јединице оствари приход по основу капиталног добитка, пореска пријава подноси се надлежном пореском органу, у општини на чијој територији се налази седиште инвестиционог фонда. 
У случају када нерезидентни обвезник давањем у закуп и подзакуп непокретности на територији Републике остварује приход, пореска пријава подноси се надлежном пореском органу, у општини на чијој територији се налази непокретност, а у случају када нерезидентни обвезник остварује приход по основу закупа и подзакупа покретних ствари на територији Републике, пореска пријава подноси се надлежном пореском органу у општини на чијој територији се налази седиште или пребивалиште лица које исплаћује приход по основу закупа и подзакупа покретних ствари.
Члан 3.
Нерезидентни обвезник је, за приходе из члана 40. ст. 5. и 6. Закона, дужан да надлежном пореском органу, преко пореског пуномоћника одређеног у складу са прописима којима се уређује порески поступак и пореска администрација (у даљем тексту: порески пуномоћник), поднесе пореску пријаву у року од 30 дана од дана остваривања тих прихода. 
Нерезидентни обвезник подноси пореску пријаву и у случају када у складу са уговором о избегавању двоструког опорезивања порез на капитални добитак плаћа у држави чији је резидент, уз навођење основа за неплаћање пореза у Републици.
Уз пореску пријаву из става 2. овог члана нерезидентни обвезник подноси потврду о резидентности оверену од надлежног органа друге државе уговорнице чији је резидент, и то на посебном обрасцу или овереном преводу потврде на обрасцу који прописује надлежни орган државе са којом је закључен уговор о избегавању двоструког опорезивања. 
Члан 4.
Нерезидентни обвезник уз пореску пријаву подноси и сву неопходну документацију којом доказује основ и начин обрачуна капиталног добитка, а нарочито обрачун продајне и набавне цене имовине у складу са Законом (књиговодствене исправе, уговори о куповини односно продаји, подаци о обављеном преносу хартија од вредности, позивање на уговор о избегавању двоструког опорезивања и др.). 
Нерезидентни обвезник који продајом имовине из члана 27. Закона оствари капитални губитак, преко пореског пуномоћника, подноси надлежном пореском органу пореску пријаву и сву неопходну документацију којом доказује основ и начин одређивања капиталног губитка. 
Нерезидентни обвезник који остварује приход од закупа и подзакупа непокретности и покретних ствари уз пореску пријаву подноси уговор о закупу, односно подзакупу, као и осталу документацију неопходну за утврђивање пореске обавезе.
Члан 5.
У пореској пријави – Обрасцу ППКДЗ, у делу I Подаци о оствареним приходима, у колону 3 уносе се следећи подаци:
1) под редним бројем 1. – укупно остварен капитални добитак исказан као збир остварених капиталних добитака са ред. бр. 2, 3, 4. и 5; 
2) под редним бројем 2. – капитални добитак остварен продајом непокретности, у складу са одредбом члана 27. Закона; 
3) под редним бројем 2.1. – продајна цена непокретности чијом продајом је остварен капитални добитак, утврђена у складу са одредбом члана 28. Закона; 
4) под редним бројем 2.2. – набавна цена непокретности чијом је продајом остварен капитални добитак, утврђена у складу са одредбама члана 29. Закона; 
5) под ред. бр. 3. и 4. – капитални добитак остварен продајом удела у капиталу правних лица и акција и осталих хартија од вредности (у даљем тексту: ХОВ), у складу са одредбом члана 27. Закона; 
6) под ред. бр. 3.1. и 4.1. – продајна цена удела у капиталу правних лица и акција и осталих ХОВ чијом продајом је остварен капитални добитак, утврђена у складу са одредбом члана 28. Закона; 
7) под ред. бр. 3.2. и 4.2. – набавна цена удела у капиталу правних лица и акција и осталих ХОВ чијом је продајом остварен капитални добитак, утврђена у складу са одредбама члана 29. Закона; 
8) под редним бројем 5. – капитални добитак остварен продајом инвестиционе јединице у случају када је инвестициону јединицу откупио отворени инвестициони фонд, у складу са одредбом члана 27. Закона; 
9) под редним бројем 5.1. – продајна цена инвестиционе јединице, тј. цена по којој је инвестициона јединица откупљена од стране отвореног инвестиционог фонда;
10) под редним бројем 5.2. – набавна цена инвестиционе јединице, утврђена у складу са одредбама члана 29. Закона; 
11) под редним бројем 6. – бруто приход који од закупа и подзакупа непокретности остварује нерезидентни обвезник, у складу са одредбом члана 40. став 6. Закона;
12) под редним бројем 7. – бруто приход који од закупа и подзакупа покретних ствари остварује нерезидентни обвезник, у складу са одредбом члана 40. став 6. Закона.
Члан 6. 
Нерезидентни обвезник који продајом имовине из члана 27. Закона оствари капитални губитак, у пореској пријави – Обрасцу ППКДЗ не исказује податке у делу I Подаци о оствареним приходима.
Члан 7. 
Даном ступања на снагу овог правилника престаје да важи Правилник о садржају пореске пријаве за обрачун пореза на добит на приходе које по основу капиталних добитака остварују нерезидентна правна лица („Службени гласник РС”, бр. 20/10 и 122/12).
Члан 8.
Овај правилник ступа на снагу наредног дана од дана објављивања у „Службеном гласнику Републике Србије”.
Број 110-00-286/2013-04
У Београду, 27. јуна 2013. године
Министар,
Млађан Динкић, с.р.
   
   
Образац ППКДЗ




РЕПУБЛИКА СРБИЈА




Нерезидентни обвезник:
Порески идентификациони број (ПИБ) 
_________________________________




МИНИСТАРСТВО ФИНАНСИЈА И ПРИВРЕДЕ




Назив правног лица – фирма 
________________________________




– ПОРЕСКА УПРАВА –




Држава резидентства, седиште и адреса 
 ________________________________




– Организациона јединица –
_______________________




Назив банке и број рачуна у Републици Србији
________________________________








Порески пуномоћник:
ПИБ/ЈМБГ 
________________________________








Назив/име
________________________________




ПОРЕСКА ПРИЈАВАЗА ОБРАЧУН ПОРЕЗА НА ПРИХОДЕ КОЈЕ ПО ОСНОВУ КАПИТАЛНИХ ДОБИТАКА И ПО ОСНОВУ ЗАКУПА И ПОДЗАКУПА ОСТВАРУЈЕ НЕРЕЗИДЕНТНИ ОБВЕЗНИК 




I. Подаци о оствареним приходима




1


2


3


4




Ред. бр.


Опис


Износ динара


Датум остварења прихода




1.


Укупно остварен капитални добитак (2+3+4+5)








2.


Капитални добитак остварен продајом непокретности (2.1. – 2.2.)








2.1.


Продајна цена непокретности








2.2.


Набавна цена непокретности








3.


Капитални добитак остварен продајом удела у капиталу правних лица (3.1. – 3.2.)








3.1.


Продајна цена удела у капиталу правних лица








3.2.


Набавна цена удела у капиталу правних лица 








4.


Капитални добитак остварен продајом акција и осталих ХОВ (4.1. – 4.2.)








4.1.


Продајна цена акција и осталих ХОВ








4.2.


Набавна цена акција и осталих ХОВ








5.


Капитални добитак остварен продајом инвестиционе јединице (5.1. – 5.2.) 








5.1.


Продајна цена инвестиционе јединице








5.2.


Набавна цена инвестиционе јединице








6.


Бруто приход остварен по основу закупа и подзакупа непокретности








7.


Бруто приход остварен по основу закупа и подзакупа покретних ствари








II. Попис приложених доказа




III. Напомена








________________________________
Место и датум


_________________________________________________________________
Потпис пореског пуномоћника/овлашћеног лица пореског пуномоћника