На основу члана 21. став 4. Закона о заштити ваздуха („Службени гласник РС”, бр. 36/09 и 10/13) и члана 17. став 1. и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС),
Влада доноси
 
УРЕДБУ
о утврђивању Листе категорија квалитета ваздуха по зонама и агломерацијама на територији Републике Србије за 2012. годину

	"Службени гласник РС", број 17 од 14. фебруара 2014.
 
Члан 1.
Овом уредбом утврђује се Листа категоријa квалитета ваздуха по зонама и агломерацијама на територији Републике Србије за 2012. годину, која је дата у Прилогу – Листа категорија квалитета ваздуха по зонама и агломерацијама на територији Републике Србије за 2012. годину, који је одштампан уз ову уредбу и чини њен саставни део.
Одредба става 1. овог члана не примењују се на зону „Косово и Метохија”, која обухвата територију Аутономне покрајине Косово и Метохија, за време важења Резолуције Савета безбедности ОУН број 1244.
Члан 2.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-1380/2014
У Београду, 14. фебруара 2014. године
Влада
Председник,
Ивица Дачић, с.р.
 
ПРИЛОГ
ЛИСТА КАТЕГОРИЈА КВАЛИТЕТА ВАЗДУХА ПО ЗОНАМА И АГЛОМЕРАЦИЈАМА НА ТЕРИТОРИЈИ РЕПУБЛИКЕ СРБИЈЕ ЗА 2012. ГОДИНУ
 
На територији Републике Србије утврђује се ЛИСТА КАТЕГОРИЈA КВАЛИТЕТА ВАЗДУХА, на основу резултата оцењивања квалитета ваздуха у 2012. години: 
	
1. ПРВА КАТЕГОРИЈА КВАЛИТЕТА ВАЗДУХА
1) Зона „Србија” осим територије града Ваљево;
2) Зона „Војводина”;
3) Агломерација „Нови Сад”.
2. ДРУГА КАТЕГОРИЈА КВАЛИТЕТА ВАЗДУХА
1) Агломерација „Ниш”;
2) Агломерација „Ужице”. 
3. ТРЕЋА КАТЕГОРИЈА КВАЛИТЕТА ВАЗДУХА
1) Агломерација „Београд”;
2) Агломерација „Бор”;
3) Агломерација „Косјерић”;
4) Агломерација „Смедерево”;
5) Агломерација „Панчево”;
6) Територија града Ваљево у оквиру зоне „Србија”.