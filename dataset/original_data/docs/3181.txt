ЗАКОН

о задужењу


Србије и


Црне


Горе код


Европске 
инвестиционе банке (Пројекат 
за побољшање стања школа – 

Србија и


Црна


Гора)

"Службени лист СЦГ", број 44 од 22. октобра 2005.

 

 

Члан 1.

Србија и Црна Гора задужује се у износу од
25 милиона евра у
своје име, а за рачун државе чланице Републике Србије, код Европске инвестиционе банке, за
финансирање Пројекта за побошљање стања школа.

 

Члан 2.

Задужење из члана 1. овог закона извршава
се на основу Уговора о
финансирању (Пројекат за побољшање стања школа – Србија и Црна Гора)
закљученог 11.
маја 2005. године између Србије и Црне Горе, као зајмопримца и Европске
инвестиционе банке,
као зајмодавца.

 

Члан 3.

Средствима овог зајма финансираће се
изградња осам
школа (пет основних и три средње), као и реновирање школа за ученике са
посебним потребама у неразвијеним
општинама широм Србије. Пројекат 
укључује
и изградњу и опремање нових центара за обучавање наставника и усавршавање средњег
стручног образовања.

 

Члан 4.

Република Србија се обавезује да, у року од
30 дана од дана ступања
на снагу овог закона, изда Србији и Црној Гори контрагаранцију о редовном
обезбеђењу средстава,
ради благовременог плаћања доспелих обавеза предвиђених уговором из члана 2. овог закона.

Република Србија се обавезује да ће
обезбеђивати средства
у буџету за текућу годину за измирење дела доспелих обавеза.

Средства из става 2. овог члана Република
Србија преноси на посебан
рачун Србије и Црне Горе код 
Народне
банке Србије, отворен са искључивом наменом отплате зајма из члана 2. овог закона.

 

Члан 5.

Курсне разлике које могу настати у вези са
измирењем обавеза,
у смислу овог закона, сноси Република Србија.

 

Члан 6.

Народна банка Србије наплаћује од Републике Србије трошкове за
трансфер средстава за отплату 
обавеза
Европској инвестиционој банци, као провизију за услуге које пружа у смислу овог закона.

 

Члан 7.

Овај закон ступа на снагу наредног дана од
дана објављивања у
“Службеном листу СЦГ”.