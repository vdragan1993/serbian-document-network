ЗАКОН
о давању гаранције Републике Србије у корист Hypo Alpe-Adria bank a.d. Beograd и Societe Generalе banka Srbija a.d. Beograd за измиривање обавеза Грађевинске дирекције Србије д.о.о. Београд, по основу уговора о кредиту за изградњу стамбено-пословних објеката на локацији касарне „Степа Степановић” у Београду

"Службени гласник РС", број 15 од 2. марта 
	2012.
 
Члан 1.
Република Србија преузима обавезу да као гарант измири обавезе Грађевинске дирекције Србије д.о.о. Београд (у даљем тексту: Зајмопримац) по динарским дугорочним кредитима са валутном (евро) клаузулом, одобреним од стране Hypo Alpe-Adria bank a.d. Beograd и Societe Generalе banka Srbija a.d. Beograd у укупном износу од 35.000.000 евра (словима: тридесетпетмилиона евра), увећаних за износ припадајуће уговорене камате, накнада и трошкова.
Члан 2.
Гаранцију из члана 1. овог закона, Република Србија издаје у корист Hypo Alpe-Adria bank a.d. Beograd, на име обавеза из Уговора о дугорочном кредиту бр. 47/12, за кредитну партију број I, за изградњу објекта 2г, 2д, 2ђ и 2е на кат. парц. бр. 7764/21 КО Вождовац у износу од EUR 15.075.000 (словима: петнаестмилионаседамдесетпетхиљада евра), увећаног за износ припадајуће уговорене камате, накнада и трошкова, закљученог између Зајмопримца и Hypo Alpe-Adria bank a.d. Beograd, дана 23. јануара 2012. године.
Члан 3.
Гаранцију из члана 1. овог закона, Република Србија издаје у корист Societe Generalе banka Srbija a.d. Beograd, на име обавеза из Уговора о дугорочном кредиту бр. ЛТЛ 261576, за кредитну партију број II, за изградњу објекта 3а на кат. парц. бр. 7764/22 КО Вождовац у износу од EUR 5.730.000 (словима: петмилионаседамстотинатридесетхиљада евра), увећаног за износ припадајуће уговорене камате, накнада и трошкова, закљученог између Зајмопримца и Societe Generalе banka Srbija a.d. Beograd, дана 20. јануара 2012. године.
Члан 4.
Гаранцију из члана 1. овог закона, Република Србија издаје у корист Hypo Alpe-Adria bank a.d. Beograd, на име обавеза из Уговора о дугорочном кредиту бр. 45/12, за кредитну партију број III, за изградњу објекта 3б на кат. парц. бр. 7764/22 КО Вождовац у износу од EUR 4.635.000 (словима: четиримилионашестстотинатридесетпетхиљада евра), увећаног за износ припадајуће уговорене камате, накнада и трошкова, закљученог између Зајмопримца и Hypo Alpe-Adria bank a.d. Beograd, дана 23. јануара 2012. године.
Члан 5.
Гаранцију из члана 1. овог закона, Република Србија издаје у корист Hypo Alpe-Adria bank a.d. Beograd, на име обавеза из Уговора о дугорочном кредиту бр. 46/12, за кредитну партију број IV за изградњу објекта 3в на кат. парц. бр. 7764/22 КО Вождовац у износу од EUR 4.950.000 (словима: четиримилионадеветстотинапедесетхиљада евра), увећаног за износ припадајуће уговорене камате, накнада и трошкова, закљученог између Зајмопримца и Hypo Alpe-Adria bank a.d. Beograd, дана 23. јануара 2012. године. 
	
Члан 6.
Гаранцију из члана 1. овог закона, Република Србија издаје у корист Societe Generalе banka Srbija a.d. Beograd, на име обавеза из Уговора о дугорочном кредиту бр. ЛТЛ 261582, за кредитну партију број V, за изградњу објекта 3г на кат. парц. бр. 7764/22 КО Вождовац у износу од EUR 4.610.000 (словима: четиримилионашестстотинадесетхиљада евра), увећаног за износ припадајуће уговорене камате, накнада и трошкова, закљученог између Зајмопримца и Societe Generalе banka Srbija a.d. Beograd, дана 20. јануара 2012. године.
Члан 7.
Република Србија (у даљем тексту: Гарант) овим неопозиво и на први позив гарантује да ће измирити дуг Зајмопримца према Hypo Alpe-Adria bank a.d. Beograd и Societe Generalе banka Srbija a.d. Beograd (у даљем тексту: Банке), односно свих плативих износа о њиховом доспећу, у свему на начин и у складу са условима из појединачних уговора о кредиту, са роком важности који ће бити дужи за месец дана од рока доспећа кредита, чиме се ствара обавеза отплате дуга насталa по основу дате гаранције да плати доспелу, а неизмирену обавезу уколико Зајмопримац не изврши ту своју обавезу благовремено, у складу са уговорима о кредиту са Банкама. 
	
Уколико Гарант не изврши своје обавезе у року који је наведен у ставу 1. овог члана, свака од Банака ће имати право да прогласи доспелим све износе који су плативи у складу са одредбама појединачних уговора о кредиту.
У случају активирања ове гаранције, Гарант се обавезује да ће обезбедити у буџету за одговарајућу фискалну годину средства неопходна за извршавање преузетих обавеза по овој гаранцији.
Члан 8.
Отплату кредита врши Зајмопримац према Банкама у динарима индексирано према вредности евра, све у складу са одредбама појединачних уговора о кредиту.
Средства за отплату кредита обезбедиће Зајмопримац из сопствених прихода.
Зајмопримац је дужан да средства за отплату кредита обезбеђује према плану отплате, у износу који укључује главницу, обрачунату камату и пратеће трошкове задуживања.
Члан 9.
Ако по основу дате гаранције Гарант изврши обавезу уместо Зајмопримца, има право на повраћај главнице, камате, пратећих трошкова задуживања и пратећих трошкова који настану због неизвршења, односно неблаговременог извршења обавезе, као и свих других трошкова који могу настати у вези са извршавањем обавеза уместо Зајмопримца, до висине износа измирене обавезе, као и право да од Зајмопримца наплати обрачунату законску затезну камату.
Право на повраћај средстава из става 1. овог члана, Гарант ће остварити тако што ће иницирати наплату са рачуна Зајмопримца на основу овлашћења добијеног од Зајмопримца или других инструмената обезбеђења, у складу са прописима којима се уређује платни промет.
Члан 10.
Овај закон ступа на снагу наредног дана од дана објављивања у „Службеном гласнику Републике Србије”.