На основу члана 41a став 2. Закона о заштити природе („Службени гласник РС”, бр. 36/09, 88/10 и 91/10 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 16/11, 68/12 – УС, 72/12, 7/14 – УС и 44/14),
Влада доноси
 
УРЕДБУ
о проглашењу Специјалног резервата природе „Сува планина”
"Службени гласник РС", број 72 од 19. августа 
				2015.
 
Члан 1.
Део подручја Суве планине у југоисточној Србији, ставља се под заштиту као Специјални резерват природе „Сува планина”, I категорије подручје међународног и националног, односно изузетног значаја (у даљем тексту: Специјални резерват природе „Сува планина”).
Члан 2.
Специјални резерват природе „Сува планина” ставља се под заштиту ради очувања биолошких, предеоних, геолошких и геоморфолошких вредности, изузетног фаунистичког и флористичког диверзитета, односно великог броја врста биљака и животиња међу којима има ендемичних, реликтних, строго заштићених и заштићених врста, нарочито 58 врста лишајева, 1244 таксона флоре, 259 таксона инсеката, 12 врста риба, 23 врсте водоземаца и гмизаваца, 139 врста птица и 26 врста сисара. Поред јединственог живог света, на подручју Суве планине налазе се објекти геолошког и културно-историјског наслеђа.
Члан 3.
Специјални резерват природе „Сува планина”, укупне површине 18 116 hа 68 a 97 m² налази се на територији општине Нишка Бања, Гаџин Хан и Бела Паланка.
Опис границе и графички приказ Специјалног резервата природе „Сува планина” дати су у Прилогу – Опис границе и графички приказ Специјалног резервата природе „Сува планина”, који је одштампан уз ову уредбу и чини њен саставни део.
Члан 4.
На подручју Специјалног резервата природе „Сува планина” успостављају се режими заштите I, II и III степена. 
Режим заштите I степена, утврђује се на површини 848 hа 20 а 95 m² односно 4,68 % подручја у државном власништву, режим заштите II степена на површини 2194 hа 54 а 37 m² односно 12,11 % подручја и режим заштите III степена на површини од 15 073 ha 93 а и 65 m² односно 83,21% подручја, у државном и приватном власништву. 
Режим заштите I степена обухвата две засебне целине: „Мосор” и „Соколов камен – Трем – Смрдан – Дивна горица”. 
Режим заштите II степена обухвата две засебне целине „Валожје – Големо Стражиште” и „Рубовац – Церје (Ребрине)”.
Члан 5.
На површинама на којима је утврђен режим заштите I степена забрањује се коришћење природних ресурса, изградња објеката, као и извођење било каквих радова. 
На површинама на којима је утврђен режим заштите I степена радови и активности се ограничавају на:
1) научна истраживања и праћење природних процеса;
2) контролисану посету у образовне, рекреативне и општекултурне сврхе које нису у супротности са циљевима очувања природних вредности; 
3) обележавање граница;
4) спровођење заштитних, санационих и других неопходних мера у случају пожара, природних непогода, удеса, реконструкцијa, болести и пренамножења одређених биљних и животињских врста, санација и одржавање постојећих објеката од посебног значаја, као што су високонапонски далеководи. 
На површинама на којима је утврђен режим заштите II степена, поред забрана радова и активности утврђених чланом 35. Закона о заштити природе, забрањује се изградња нових скијалишта.
На површинама на којима је утврђен режим заштите II степена радови и активности се ограничавају на:
1) изградњу електрана на биогас и то искључиво на биљну масу снаге од укупно 1 MW само изван подручја са изразитим морфолошким и другим вредностима;
2) изградњу соларних електрана на примену соларних ћелија на већ изграђеним објектима;
3) изградњу мањих објеката туристичког смештаја, угоститељства, туристичке инфраструктуре за презентацију природних вредности или објеката у традиционалном стилу који су у складу са потребама културног, сеоског и екотуризма искључиво изван високопланинског нивелационог краса и уз услов да не угрожавају стаништa врста;
4) изградњу објеката и уређење простора за потребе очувања унапређења и приказивања природних вредности и одржавање објеката саобраћајне и друге инфраструктуре;
5) реинтродукцију врста флоре и фауне изчезлих са заштићеног подручја или његових појединих делова и предузимање мера активне заштите;
6) коришћење и одржавање ливада и пашњака као травних станишта без њиховог преоравања и пошумљавања;
7) уређење видиковаца, едукативних стаза и других образовних и рекреативних садржаја;
8) спровођење заштитних, санационих и других неопходних мера у случају пожара, елементарних непогода и удеса појава биљних и животињских болести и премножавања штеточина, у складу са законом;
9) постављање наменских објеката за прихрањивање, чување и посматрање дивљачи и лов дивљачи;
10) постављање бачија на подручју које не угрожава станишта биљних и живoтињских врста, посебно угрожених и ретких врста;
11) контролисану испашу и кошење уз примену заштитних мера за флору и фауну.
На површинама на којима је утврђен режим заштите III степена, поред забрана радова и активности утврђених чланом 35. Закона о заштити природе, забрањује се и: 
1) извођење активности које могу довести до оштећења или деградације објеката геонаслеђа (подразумева и узимање фосилног материјала са профила); 
2) експлоатација бигра;
3) уништавање, узнемиравање, сакупљање и предузимањe других активности, којима би се могле угрозити биљне и животињске врсте, и њихова станишта;
4) свако порибљавање водотока, осим оног утврђеног важећим програмима;
5) изградња нових рибњака и проширење постојећих;
6) испуштање непречишћених отпадних вода, као и вода неодговарајућег квалитета у површинске водотоке или друге реципијенте;
7) формирање мрциништа;
8) коришћење отровних мамаца за псе и вукове;
9) стварање депонија отровних супстанци и осталог опасног отпада, као и изградња објеката за прераду или уништавање смећа, отровних супстанци и осталог опасног отпада;
10) изградња објеката и њихово инфраструктурно опремање до доношења одговарајућег планског акта, осим адаптације, санације и реконструкције већ постојећих сеоских, стамбених и туристичко-рекреативних објеката.
На површинама на којима је утврђен режим заштите III степена радови и активности се ограничавају на:
1) експлоатацију и примарну прераду минералних сировина за подручја за која су сходно закону којим се уређује рударство и геолошка истраживања започете активности уз услов да морају бити на удаљености од 2–3 km од подручја са утврђеним режимом заштите I и II степена;
2) очување и унапређење разноврсности аутохтоног живог света, посебно ретких, заштићених и у другом погледу значајних биљних и животињских врста, њихових популација и станишта;
3) примену мера у газдовању шумама којима се осигурава умерено повећање површина под шумским екосистемима и побољшање њихове структуре и здравственог стања, посебно у погледу заступљености виших узгојних типова, количине и квалитета дрвне масе, разноврсности и аутохтоности флористичко-дендролошког састава;
4) очување и обнављање објеката народног градитељства (кућа, вајата, бунара, амбара/кошева, сеника, качара, воденица и др) и уређење места на којима се налазе; сакупљање, конзервација и чување предмета, алата и опреме везаних за традиционални сеоски живот, очување усамљених примерака или група шумског дрвећа на ливадама, њивама, поред путева и у двориштима;
5) изградњу, реконструкцију и одржавање објеката електроенергетске, телекомуникационе, хидротехничке, саобраћајне и комуналне инфраструктуре;
6) рекултивацију деградираних површина;
7) уређење објеката и места за привремено одлагање и сакупљање комуналног и пољопривредног отпада;
8) изградњу мањег броја базена за воду за потребе напајања стоке и противпожарну заштиту у близини границе подручја са режимима заштите I и II степена уз услов да се вода допрема цевоводима;
9) извођење свих радова на удаљености од минимум 100 m у пречнику од стабала у чијим се крошњама налазе гнезда строго заштићених и заштићених врста;
10) сечу старих репрезентативних јединки аутохтоних врста дрвећа;
11) примену хемијских средстава уз сагласност министарства надлежног за послове заштите животне средине при обављању радова и активности у области сточарства, ратарства, воћарства и виноградарства са циљем популарисања и преласка на органску производњу и обнављање и чување старих сорти и врста биљних култура и раса домаћих животиња.
Члан 6.
Специјални резерват природе „Сува планина” поверава се на управљање ЈП „Србијашуме” из Београда (у даљем тексту: Управљач).
Члан 7.
У обављању законом утврђених послова управљања заштићеним подручјем, Управљач је дужан нарочито да: 
1) управља заштићеним подручјем на начин који омогућава да се у потпуности спроведу прописане мере и активности заштите (режим заштите) у циљу очувања и унапређења заштићеног подручја;
2) врши обележавање заштићеног подручја;
3) донесе десетогодишњи план управљања и годишњи програм управљања;
4) обезбеди чуварску службу;
5) донесе акт о унутрашњем реду и чуварској служби;
6) у случају насталих промена које могу уништити или нарушити основну вредност заштићеног подручја обавештава Завод за заштиту природе Србије;
7) обезбеђује услове за спровођење научноистраживачких, образовних, информативно - пропагандних и других активности у складу са законом којим се уређује заштита природе;
8) обезбеђује финансијска средства из сопствених прихода и из накнада за коришћење заштићеног подручја, као и других извора утврђених законом;
9) се обраћа надлежним органима ради обезбеђивања средстава из општинског и републичког буџета и других извора прихода;
10) учествује у поступку утврђивања накнаде за ускраћивање или ограничавање права коришћења; 
11) издаје сагласности и одобрења; 
12) прати стање и води евиденцију о природним вредностима, непокретностима и људским активностима, и 
13) утврђује и наплаћује накнаду за коришћење заштићеног подручја.
Управљач је дужан да изврши упис делатности управљања заштићеним подручјем у складу са прописима којима се уређује класификација делатности у року од 60 дана од дана ступања на снагу ове уредбе.
Члан 8.
Очување, унапређење, одрживо коришћење и приказивање природних и других вредности подручја Специјалног резервата природе „Сува планина” спроводи се према плану управљања који доноси Управљач на период од десет година (у даљем тексту: План управљања), са садржином и на начин прописан законом којим се уређује заштита природе.
План управљања садржи циљеве и приоритетне задатке очувања повољног стања као и превентивне мере заштите од пожара у складу са законом којим се уређује заштита од пожара и прописима донетим на основу тог закона.
План управљања Управљач доноси и доставља министарству надлежном за послове заштите животне средине (у даљем тексту: Министарство) најкасније у року од десет месеци од дана ступања на снагу ове уредбе.
У поступку давања сагласности на План управљања, Министарство прибавља мишљења министарстава надлежних за послове науке, просвете, културе, рударства и енергетике, привреде, грађевине, саобраћаја и просторног планирања, туризма и финансија.
Управљач је дужан да једном у три године анализира спровођење Плана управљања и остварене резултате и по потреби изврши његову ревизију.
До доношења Плана управљања, Управљач врши послове на основу годишњег програма управљања који је дужан да донесе и достави Министарству на сагласност у року од 60 дана од дана ступања на снагу ове уредбе.
План управљања остварује се годишњим програмом управљања, који садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких докумената, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката, организационих и материјалних услова за извршење програма, висине и извора потребних финансијских средстава.
Члан 9.
Управљач је дужан да обезбеди спровођење режима заштите, односно унутрашњи ред и чување заштићеног подручја у складу са правилником о унутрашњем реду и чуварској служби који доноси уз сагласност Министарства у року од шест месеци од дана ступања на снагу ове уредбе.
У оквиру садржине прописане законом којим се уређује заштита природе, правилником из става 1. овог члана се ближе утврђују забрањени радови и активности, као и правила и услови обављања радова и активности који су допуштени на подручју Специјалног резервата природе „Сува планина”.
Правилник из става 1. овог члана се објављује у „Службеном гласнику Републике Србије”.
Члан 10.
Управљач је дужан да на прописан начин обележи Специјални резерват природе „Сува планина”, његову спољну границу, односно границе режима заштите, најкасније у року од 12 месеци од дана ступања на снагу ове уредбе.
Члан 11.
Управљач је дужан да заснује дигиталну базу података о природним и створеним вредностима, непокретностима, активностима и другим подацима од значаја за управљање Специјалним резерватом природе „Сува планина” у року од две године од дана ступања на снагу ове уредбе.
Члан 12.
Управљач доноси и доставља Министарству на сагласност акт о накнади за коришћење заштићеног подручја Специјалног резервата природе „Сува планина” у року од шест месеци од дана ступања на снагу ове уредбе.
Члан 13.
Средства за спровођење Плана управљања обезбеђују се из буџета Републике Србије, од накнаде за коришћење заштићеног подручја, прихода остварених обављањем делатности Управљача и из других извора, у складу са законом.
Члан 14.
Планови уређења простора, шумске, ловне, пољопривредне и друге основе и програми који обухватају заштићено подручје Специјални резерват природе „Сува планина” усагласиће се са Просторним планом Републиком Србије, Планом управљања и режимима заштите утврђеним овом уредбом.
Члан 15.
Ова уредба ступа на снагу осмог дана од дана објављивања у „Службеном гласнику Републике Србије”.
05 број 110-8587/2015
У Београду, 13. августа 2015. године
Влада
Председник, 
Александар Вучић, с.р.
ПРИЛОГ
ОПИС ГРАНИЦЕ И ГРАФИЧКИ ПРИКАЗ СПЕЦИЈАЛНОГ РЕЗЕРВАТА ПРИРОДЕ „СУВА ПЛАНИНА”
Граница Специјалног резервата природе „Сува планина” започиње код места званог Рајац, на граници између општина Гаџин Хан и Ниш, тј. на граници КО Копривница и КО Доња Студена и правцем истока иде унутрашњом, јужном границом к.п. број парцеле 3747 (пут) у КО Доња Студена (што је и заједничка парцела са КО Копривница) до к.п. број 3242, где граница скреће ка северу, улази на подручје КО Доња Студена и продужава спољним границама к.п. бр. 3242, 3241, 3240 и 3239 до полигоне тачке 157, где пресеца пут у правцу међе к.п. број 3270 и 3237. Одатле граница прати спољашњу границу к.п. број 3237 до границе са КО Горња Студена. 
У КО Горња Студена граница правцем југоистока прати спољашње границе к.п. бр. 2957, 2956, 2955, 2960, 2961, 2965, 2966, 2970, 2971, 2978, 2981, 2929, 2928 и 2927, сече к.п. број 5028 (пут) и продужава к.п. бр. 3264, 3265, 3266, 3261, 3253, 3293, 3297, 3317, 3322, 3314, 3313, 3334, 3335, 3336, 3337, 3339, 3398, 3364, 3363, 3362, 3361 и 3356 сече к.п. број 5032 (пут), наставља к.п. бр. 3525, 3522/2, 3521, 3522/1, 3527, 3530, 3531, 3534, 3553, 3552, 3551, 3549, 3548, 3547, 3546, 3555 и 3694, скреће ка северу парцелом 5040 (пут) коју затим сече у правцу тромеђе к.п. бр. 5040, 3695 и 3696. Од ове тромеђе граница наставља северном (спољном) границом к.п. број 3696 до к.п. број 5033 (пут), чију западну страну прати у правцу југа до к.п. број 3075. У правцу истока граница продужава к.п. бр. 3705, 3725, 3724, 3723, 3722, 4397 и 4399, скреће ка југу к.п. бр. 4401, 4402, 4405, 4426, 4424, 4423, 4420, 4419, 4767, 4766, 4765, 4764 и 4757, сече к.п. број 5039 (пут) у правцу тромеђе к.п. бр. парцела 5039, 4454 и 4533. Од тромеђе граница продужава спољним границама к.п. бр. 4533, 4534, 4536, 4537, 4523 и 5039 све до к.п. број 5038 (пут) коју сече, а која је и међна парцела са КО Вета и општином Бела Паланка. 
У КО Вета граница прати северну страну к.п. број 10089 до тромеђе к.п. бр. 10090, 10096 и 10089, одакле даље прати северне стране к.п. бр. 10096, 10095, 10079, 10078, 10076, 10075 и 10074 до тромеђе к.п. бр. 10074, 10073 и 10698 где пресеца к.п. број 10698 (пут) у правцу четворомеђе к.п. бр. 10698, 10050, 10046 и 10049 и продужава к.п. бр. 10049 и 10048 где у правцу тромеђе к.п. бр. 10047, 10048 и 10720 пресеца к.п. број 10720 (поток Зли дол). Граница даље прати десну обалу потока Зли дол, спољашњу границу к.п. бр. 10026 и 10035 до к.п. број 10686, коју сече у правцу тромеђе к.п. бр. 10686, 9232 и 9239. Даље граница прати у правцу североистока спољне границе к.п. бр. 9239, 9236, 9221, 9222/1, 9223, 9218 и 9217, пресеца к.п. број 9209 и наставља к.п. бр. 9207, 9208, поново 9207, 10686, 4951, 4952, 4953, 4962 4956 и 4961, где излази на к.п. број 10685 (пут), чијом јужном страном парцеле, даље иде све до к.п. број 10709 (поток), који пресеца у правцу најсеверније тачке к.п. број 9329. Одатле граница продужава источним странама к.п. бр. 9329 и 9353, пресеца к.п. број 10717 и наставља спољним границама к.п. бр. 9413, 9739, 9737, 9735, 9730, 9725, 9718, 9715, 9709, 9699, 9696, 9697, 9693 и 9692 и пресеца к.п. број 10699 у правцу тромеђе к.п. бр. 10699, 9650 и 9637. Надаље, граница иде у правцу истока северним границама к.п. бр. 9637, 9516, 9518, 9520, 9519, 9522, 9523, 9524, 9529, 9528, 9533 и 9535 до к.п. број 10694 (пут), коју пресеца у правцу тромеђе к.п. бр. 10694, 8842 и 8841. Од ове тромеђе граница надаље прати спољашње, северне границе к.п. бр. 8841, 8846, 8847, 8848 и 10715 (поток Србиновац), све до улива потока Србиновац у Јабуковачки поток, односно до к.п. број 10712, коју пресеца у правцу тромеђе к.п. бр. 8800, 10712 и 10693 и наставља у правцу југоистока спољним, источним границама к.п. бр. 10693, 8222, 8223, 8224, 8225 и 8226, скреће ка североистоку и к.п. бр. 8227 и 10700 (пут), долази до тромеђе к.п. бр. 10700, 8205 и 8229, где пресеца к.п. број 10700 у правцу тромеђе к.п. бр. 10700, 8239 и 8235. У наставку граница прати спољашње северне и источне границе к.п. бр. 8239, 8241, 8243, 8244, 8248, 8249, 8252, 8264, 8277, 8276 и 10713 (пут), коју пресеца у правцу тромеђе к.п. бр. 10713, 8299/2 и 10692. Граница у продужетку прати унутрашњу, јужну страну к.п. број 10692 (пут) све до тромеђе к.п. бр. 10692, 8524/2 и 8517, где пресеца к.п. број 8503 (пут) и северном границом к.п. број 8482 излази на границу КО Вета и КО Топоница.
У КО Топоница граница СРП-а прати границу катастарских општина у правцу југа к.п. број 7646 (поток Царевац), коју пресеца у правцу тромеђе к.п. бр. 7646, 7062 и 7071, затим продужава северном границом к.п. број 7071 и 7070, скреће истом парцелом ка југу до к.п. број 7088, коју пресеца у правцу тромеђе к.п. бр. 7088, 7082 и 7081, одакле северном границом к.п. број 7081 иде до к.п. број 7606, коју пресеца у правцу тромеђе к.п. бр. 7030, 7606 и 7033. Надаље граница прати северне стране к.п. бр. 7033, 7012, 7011, 7010, 7009, 7008, 7007 и 7006, до тромеђе к.п. бр. 7006, 7015 и 7633, где пресеца к.п. број 7633 (пут) у правцу тромеђе к.п. бр. 7633, 7162 и 7163. Граница даље наставља к.п. бр. 7162 и 7161, где у правцу тромеђе к.п. бр. 7644, 7185 и 7183, пресеца к.п. број 7644 (поток Јаловица). Од последње тромеђе, граница СРП-а се простире у правцу југа источним границама к.п. бр. 7185, 7196, 7198, 7199, 7206, 7205, 7204, 7203, 7215, 7236, 7222, 7227, 7229, 7233, 7232, 7286, 7282, 7319, 7350, 7349, 7347, 7345, 7343, 7342, 7533, 7534, 7528, 7526, 7525, 7524 и 7519, где пресеца к.п. број 7627 (пут) у правцу тромеђе к.п. бр 7627, 7445 и 7444. Од тромеђе граница продужава источним границама к.п. бр. 7445, 7446 и 7443, којима стиже до границе КО Топоница и КО Космовац, прати је у правцу североистока и истока све до места званог Станин врх, тј. до к.п. број 7618 (пут) у КО Топоница.
Граница СРП-а надаље прати у правцу севера унутрашњу страну к.п. број 7618, тако да је пут ван СРП-а све до тромеђе к.п. бр.7618, 5159/2 и 7621, где пресеца к.п. број 7618 (пут) и наставља на исти начин у правцу севера к.п. број 7621 (пут), до тромеђе к.п. бр. 7621, 5220 и 5221, а затим се простире у правцу севера пратећи западне границе к.п. бр. 5220, 5210, 5211, 5193, 5197 и 5200, где на тромеђи парцела 5200, 5202 и 7618, поново пресеца к.п. број 7618 (пут), у правцу тромеђе к.п. бр. 7618, 5087 и 5088. Надаље граница СРП-а поново прати границу пута (к.п. број 7618), тако да је пут ван СРП-а до тромеђе к.п. бр. 7618, 5064 и 7616, одакле наставља к.п. број 7616 (пут), на исти начин као и са к.п. број 7618. Граница СРП-а даље прати унутрашњу границу к.п. број 7616, до тромеђе к.п. бр. 7616, 4775 и 4727, одакле продужава западним границама к.п. бр. 4775, 4774, 4738, 4737, 4548, 4542, 4540, 4539, 4538, 4534, 4533, 4530, 4529, 4528 и 4525, где стиже до границе са КО Вргудинац, коју прати у правцу истока до међе к.п. бр. 6448 и 6458. Одавде граница СРП-а скреће ка северу западном границом к.п. број 6458 до тромеђе к.п. бр. 6458, 6448 и 6676. Од ове тромеђе граница прати западну границу к.п. број 6676 (која је уједно и граница размере геодетских планова (1:5000)) до тромеђе к.п. бр. 6071, 6069 и 6676, где скреће ка северозападу јужном границом к.п. број 6069, а тиме се и враћа на планове размере 1:2500. 
Северним границама к.п. бр. 6069 и 6068 граница долази до к.п. број 6027 (пут), коју даље прати али тако да је пут ван СРП-а. Граница СРП-а даље се простире границом к.п. број 6027, коју прати до раскрснице тј., до тромеђе к.п. бр. 6027, 6668 и 6029, где граница скреће ка истоку, унутрашњом, јужном границом к.п. број 6668 (пут), коју прати до тромеђе к.п. бр. 6668, 6675 и 6676. Надаље граница опет прати границу плана размере 1:5000 и то прво северном границом к.п. број 6673 у правцу истока, а затим и источном границом к.п. број 6676, у правцу југоистока, до к.п. број 6683 чијом источном страном стиже до тромеђе к.п. бр. 6683, 6681 и 6459. Од те тромеђе северном границом к.п. број 6681 стиже до границе КО Вргудинац и КО Ново Село, одакле се у КО Ново Село простире у правцу истока, северном границом к.п. број 2305, која је уједно и гранична парцела размере планова (1:2500 и 1:5000). 
У тачки сустицања к.п. бр. 2305, 2259, 2225 и 2226 граница се пружа ка североистоку и прати југоисточну границу к.п. број 2226 (пут) до тромеђе к.п. бр. 2226, 2200 и 2274, одакле даље иде у правцу истока северним странама к.п. бр. 2200 и 2201, а затим и источним границама у правцу југа – к.п. бр. 2201, 2204 и 2205 граница иде до тромеђе к.п. бр. 2205, 2280 и 2287. Од те тромеђе граница надаље прати парцеле које се налазе на плановима размере 1:5000 и то западном границом к.п. број 2287 скреће ка југу и источним границама к.п. бр. 2288, 2289, 2290, 2291 и 2292 стиже до границе КО Ново Село и КО Мокра и прати је у правцу југа до међе к.п. бр. 55 и 9997, што је и граница размере планова у КО Мокра. Од поменуте међе, граница СРП-а прати границу размере планова тј. прати спољну границу к.п. број 9997 у правцу југа и то до тромеђе к.п. бр. 9997, 5036 и 10001, одакле наставља северном границом к.п. бр. 10001 и 10000, а затим скреће ка југу источном границом к.п. бр. 10000, 10001, 10002, 10003, 9997, 10004, 10005 и 9997, све до тромеђе к.п. бр. 9997, 7727 и 9762. Од ове тромеђе граница парцела граница СРП-а, прелази на листове размере 1 : 2500 и то северном и источном страном парцеле 9762 и источном границом к.п. бр. 9763 и 9764, до четворомеђе к.п. бр. 9764, 9782, 9783 и 9761, одакле граница скреће на исток северним границама к.п. бр. 9783, 9735, 9732, 9731, 9728, 9727, 9717, 9718, 9715, 9716, 9713, 9712, 9709 и 9707, где пресеца к.п. број 9972 на најкраћем растојању у правцу тромеђе к.п. бр. 9972, 7803 и 7804/2. Северном границом к.п. број 7804/2, граница иде до тромеђе к.п. бр. 7804/2, 7212 и 9969. к.п. број 9969 је пут од Дивљанског манастира ка селу Дивљане, чијом јужном границом парцеле, тако да пут остаје ван СРП-а, а граница заштићеног подручја стиже до границе КО Мокра и КО Дивљана. 
У КО Дивљана граница СРП-а прати западну границу к.п. број 3547 (пут) у правцу југа (тако да пут остаје ван граница природног добра) до међе к.п. бр. 3547, 2575, 2574 и 2547/1, одакле скреће на исток северном страном к.п. број 2547/1, затим сече к.п. број 1339/1 (поток) и к.п. број 3555/1 и иде у правцу тромеђе к.п. бр. 3555/1, 2505 и 2509/1, где надаље наставља у правцу истока пратећи јужну границу к.п. број 2505 све до тромеђе к.п. бр. 2505, 2506 и 3548. Од те тромеђе до границе КО Дивљана и КО Доња Коритница граница СРП-а, прати западну границу к.п. број 3548 (пут), тако да пут остаје ван природног добра. 
У КО Доња Коритница, на исти начин као и у КО Дивљана, граница заштићеног подручја прати западну страну пута у правцу југа – к.п. број 5538, до тромеђе к.п. бр. 5538, 2778 и 5548, где у правцу тромеђе к.п. бр. 5548, 3220 и 5542, пресеца к.п. број 5548 (поток) и продужава западном границом к.п. број 5542 (пут), до међе к.п. бр. 5542, 3163, 3162 и 4199. Од ове међе граница наставља источном границом к.п. број 3162, а затим и источном, спољном, границом к.п. број 5547 (што је десна обала Коритничке реке) све до границе КО Доња Коритница и КО Горња Коритница. 
У КО Горња Коритница граница заштићеног подручја прати унутрашњу, јужну границу пута, к.п. бр. 3497, 227 и 2089 до тромеђе к.п. бр. 2090, 2089 и 3506, где граница скреће ка југу и прати западну границу к.п. број 3506 (пут) до места где у правцу тромеђе к.п. бр. 2327, 2324 и 3506, на најкраћем растојању, сече к.п. број 3506. Од те тромеђе граница прати јужну границу к.п. број 2327, а затим се простире у правцу југоистока југозападном границом к.п. број 3505 (пут), (к.п. број 3505 остаје ван природног добра) до тромеђе к.п. бр. 3505, 3123 и 3124, где сече к.п. број 3505 у правцу тромеђе к.п. бр. 3505, 3139 и 3504. Надаље граница прати јужну страну к.п. број 3504 (пут) до тромеђе к.п. бр. 3504, 2819 и 2867/1 где граница скреће ка југу, прво источном границом к.п. број 2867/1, а затим и северним границама к.п. бр. 2848, 2846, 2845 и 2841 наставља источном страном до тромеђе к.п. бр. 2841, 2838 и 3202/1, одакле иде северном границом к.п. број 3202/1, стиже до границе КО Горња Коритница и КО Шљивовик, прати је у правцу југа до тромеђе КО Горња Коритница, КО Шљивовик и КО Бежиште. Од тромеђе ових катастарских општина, граница скреће у правцу запада и прати границу КО Горња Коритница и КО Бежиште до тромеђе к.п. бр. 4974, 30 и 29 у КО Бежиште, где скреће ка југозападу и прати границу листова размере 1:5000 и 1:2500 до тромеђе к.п. бр. 4854/2,30 и 4984 где граница иде југозападном границом к.п. број 4984, која се налази на листу размере 1:5000, и од краја те парцеле наставља граничном линијом размере листова у КО Бежиште све до границе КО Бежиште и КО Ресник (што је и граница општина Бела Паланка и Бабушница) коју прати у правцу запада до тромеђе КО Ресник, КО Богдановац и КО Бежиште и продужава до тромеђе катастарских општина Бежиште, Богдановац и Велики Крчимир што је и тромеђе општина Бела Паланка, Бабушница и Гаџин Хан. Од те тромеђе граница прати границу КО Богдановац и КО Велики Крчимир, пролази кроз тромеђу КО Богдановац, КО Штрбовац и КО Велики Крчимир, наставља границом КО Штрбовац и КО Велики Крчимир до тромеђе к.п. бр. 210, 6508 и 11100 у КО Велики Крчимир, одакле граница скреће у КО Велики Крчимир у правцу северозапада јужним странама к.п. бр. 210 и 578 до тромеђе к.п. бр. 578, 579 и 11089, где сече к.п. број 11089 (поток) у правцу тромеђе к.п. бр. 1247, 11089 и 205, одакле јужном страном к.п. број 205 граница стиже до границе КО Велики Крчимир и КО Мали Крчимир. 
Кроз КО Мали Крчимир граница СРП-а прати северну страну к.п. број 2672 (пут), до међе к.п. бр. 2672, 730, 729 и 2673 (пут), коју надаље прати по северној страни парцеле, тако да је пут ван СРП-а, до тромеђе к.п. бр. 2673, 742 и 748. Од те тромеђе граница скреће на исток парцелом 742, а затим ка северу западним странама к.п. бр. 747, 746, 745, 749, 744, скреће ка западу јужном границом к.п. број 743 до тромеђе к.п. бр. 743, 751 и 2670 где пресеца к.п. број 2670 (пут) у правцу тромеђе к.п. бр. 2670, 404 и 799, одакле продужава у правцу севера западним границама к.п. бр. 404, 406, 398, 382, где скреће ка западу и јужном границом к.п. број 2669 (пут), излази на границу КО Мали Крчимир и КО Семче коју прати у правцу југозапада до међе к.п. бр. 97 и 102 у КО Семче. 
Кроз КО Семче граница прати јужне стране к.п. бр. 97 и 98 до тромеђе к.п. бр. 98, 99 и 3254, где пресеца к.п. бр. 3254 (пут) и 3253 (поток) у правцу међе к.п. бр. 3253, 111, 58 и 40/2, где скреће ка северу западном страном к.п. број 40/2, до тромеђе к.п. бр. 40/2, 43 и 48, одакле јужним странама к.п. бр. 43, 47, 45 и 46, стиже до границе КО Семче и КО Велики Вртоп. У наставку, у правцу севера граница прати границу КО Семче и КО Велики Вртоп до међе к.п. бр. 3192 и 3191 у КО Велики Вртоп, одакле прати западне стране к.п. бр. 3191, 3190, 3189, 3188, 3187, 4784 и 31, где на тромеђи к.п. бр. 31, 4771 и 25 скреће ка западу јужном границом к.п. бр. 25, 3091, 3092 и опет границом к.п. број 25 до краја КО Велики Вртоп, тј. до границе са КО Шебет. 
У КО Шебет граница СРП-а прати западну границу к.п. бр. 1024, 1025, 1026, 1027, 1028, 1029 и 1032, скреће ка западу јужном границом к.п. бр. 1005 и 351 до тромеђе к.п. бр. 351, 912 и 2215, одакле прати северну границу к.п. број 2215 (пут) до тромеђе к.п. бр. 2215, 894 и 896. Од тромеђе граница се пружа у правцу запада пратећи северну границу к.п. број 894, а затим и југоисточну границу к.п. број 2211 којом стиже до тромеђе к.п. бр. 2211, 889 и 2209, где у наставку прати северну границу к.п. број 2209 (пут), тако да пут остаје ван СРП-а, све до границе КО Шебет и КО Калетинац коју надаље прати у правцу тромеђе КО Шебет, КО Калетинац и КО Овсињинац. Граница СРП-а даље прати границу КО Калетинац и КО Овсињинац, пролази кроз тромеђу катастарских општина Овсињинац, Калетинац и Сопотница и у правцу југа прати границу КО Овсињинац и КО Сопотница до међе к.п. бр. 4635 и 6622 (пут) у КО Сопотница, одакле граница заштићеног подручја надаље у правцу северозапада прати унутрашњу, североисточну страну к.п. број 6622, тако да она остаје ван СРП-а, све до међе к.п. бр. 6622 и 6633 (поток) где к.п. број 6633 у правцу тромеђе к.п. бр. 6633, 4027 и 6621. Од те тромеђе, граница надаље прати северну границу парцеле 6621 (пут), све до границе КО Сопотница и КО Доњи Душник, где скреће ка северу пратећи границу КО Сопотница и КО Доњи Душник, затим пролази кроз тромеђу КО Сопотница, КО Доњи Душник и КО Горњи Душник., продужава границом КО Горњи Душник и КО Горњи Душник, пролази кроз тромеђу катастарских општина Горњи Душник, Доњи Душник, Миљковац и наставља у правцу северозапада границом КО Горњи Душник и КО Миљковац тј. унутрашњом, северном, страном к.п. број 2191 (пут), тако да пут остаје ван СРП-а, све до тромеђе к.п. бр. 2191, 482 и 2201. Од тромеђе граница пресеца к.п. број 2201 у правцу тромеђе к.п. бр. 2201, 393 и 2190, одакле прати северну границу к.п. број 2190 (пут) до границе КО Миљковац и КО Дуга Пољана, где скреће на север пратећи границу те две КО у правцу тромеђе катастарских општина Миљковац, Дуга Пољана и Ћелије, кроз коју пролази и продужава границом КО Ћелије и КО Дуга Пољана, све до тромеђе КО Ћелије, КО Дуга Пољана и КО Чагровац. Од тромеђе тих катастарских општина у правцу севера наставља границом КО Ћелије и КО Чагровац до међе к.п. бр. 3716 и 7322 у КО Чагровац, одакле се пружа у правцу северозапада пратећи североисточну границу к.п. број 7322 (пут), тако да је пут ван СРП-а, све до границе КО Чагровац и КО Јагличје, коју надаље прати у правцу запада до међе к.п. бр. 1685 и 7343, што је и ушће потока “Кукина падина” у поток “Јаглички дол”. Одавде граница прати леву обалу потока “Јаглички дол” тј. источну границу к.п. број 7343 до међе к.п. бр. 7343, 1165, 1164 и 7338, одакле прати јужне стране к.п. бр. 7343 и 918, а затим североисточну границу к.п. број 942 све до тромеђе к.п. бр. 942, 885 и 7338, одакле продужава јужном границом к.п. број 7338 до тромеђе граница к.п. бр. 7338, 861 и 649 (пут). Граница СРП-а од тромеђе прати североисточну границу к.п. број 649 до границе КО Чагровац и КО Јагличје и наставља у правцу тромеђе КО Чагровац, КО Јагличје и КО Гаџин Хан, одакле скреће ка североистоку границом КО Јагличје и КО Гаџин Хан до тромеђе катастарских општина Јагличје, Гаџин Хан и Копривница. 
У КО Копривница линија границе продужава у правцу севера, прати западне границе к.п. бр. 6487 и 6494, затим скреће ка североистоку, а северозападним границама к.п. бр. 6487 и 6471, продужава до тромеђе к.п. бр. 6471, 6470 и 7743. Од тромеђе, граница даље наставља у правцу североистока југоисточном границом к.п. број 7743 (пут), до тромеђе к.п. бр. 7743, 6314 и 7722 где пресеца к.п. број 7722 (пут) у правцу тромеђе к.п. бр. 7722, 6018 и 6017. Од ове тачке линија границе СРП-а наставља у правцу запада, прати северну границу к.п. број 7722 до тромеђе к.п. бр. 7722, 5877/1 и 7742. Гранична линија даље иде у правцу северозапада границом к.п. број 7742 (пут), тако да пут остаје ван СРП-а, до тромеђе к.п. бр. 5601, 7741 и 7742, одакле скреће ка североистоку и североисточном страном к.п. број 7741 стиже до тромеђе к.п. бр. 7741, 5593 и 5592. Одавде граница СРП-а скреће ка северозападу југозападном границом к.п. број 5592, којом излази на границу КО Копривница и КО Гаџин Хан, тј. на границу к.п. број 7717 (Копривничка река). Десном обалом Копривничке реке тј. северозападном границом к.п. број 7717, гранична линија се пружа у правцу североистока до тромеђе к.п. бр. 7717, 1521 и 7722, где пресеца к.п. број 7722 у правцу тромеђе к.п. бр. 7722, 1814/2 и 1814/1. Одавде граница продужава југоисточном страном к.п. број 1814/1 где на тромеђи к.п. бр. 1814/1, 1700 и 7728 пресеца к.п. број 7728 у правцу тромеђе к.п. бр. 7728, 1770 и 1769. Од ове тромеђе граница СРП-а продужава у правцу северозапада североисточном границом к.п. број 7728 (пут), до границе КО Копривница и КО Доња Студена тј до границе општина Гаџин Хан и Ниш што је и почетна тачка описа границе СРП Сува планина.
Опис граница режима заштите I степена
Режим заштите I степена на подручју специјалног резервата природе обухвата две засебне целине: „Мосор”, и „Соколов камен – Трем – Смрдан – Дивна горица” .
МОСОР: граница режима I степена заштите целине „Мосор” започиње у најсевернијој тачки, на међи к.п. бр. 1733 и 1952 у КО Копривница, општина Гаџин Хан и КО Доња Студена, општина Нишка Бања. Граница даље наставља у правцу југоистока, затим граница прати КО Копривница и КО Доња Студена, пролази кроз тромеђу катастарских општина Копривница, Доња Студена и Горња Студена, наставља границом КО Копривница и КО Горња Студена до тромеђе КО Копривница, КО Горња Студена и КО Јагличје. Од те тромеђе граница скреће на запад јужном границом к.п. број 1952 у КО Копривница до тромеђе к.п. бр. 1952, 1961 и 7729 (пут), сече к.п. број 7729 у правцу тромеђе к.п. бр. 7729, 1965 и 1962 и наставља јужном страном к.п. број 1962 до тромеђе к.п. бр. 1963, 1967 и 1983. Одавде граница прво скреће ка југу, а затим на северозапад, пратећи источну и западну границу к.п. број 1983 до тачке која је најближа тромеђи к.п. бр. 7729, 1984 и 2000, где пресеца к.п. број 7729 (пут), скреће на запад пратећи прво јужну, затим западну и северну границу парцеле 2000, стиже до тромеђе к.п. бр. 2000, 2001 и 1952. Од те тромеђе граница прати у правцу севера западну границу к.п. број 1952 све до почетне тачке описа. 
Целина Мосор према шумским основама обухвата делове Г.Ј. Сува планина III и то одељење 4 одсек „а” и одсек „1”. 
СОКОЛОВ КАМЕН – ТРЕМ – СМРДАН – ДИВНА ГОРИЦА: граница заштите I степена ове целине започиње на тромеђи к.п. бр. 5041 и 5018, у КО Горња Студена и КО Јагличје и прати, у правцу југоистока, југозападну границу к.п. број 5041 (пут) до границе одсека б и ц 14. одељења у ГЈ Селичевица–Коритник. Одавде линија границе скреће ка југу и сече к.п. број 5018, пратећи североисточну границу одсека б одељења 14.,13. и 12. у ГЈ Селичевица–Коритник, све до границе КО Горња Студена и КО Вета, коју прати у правцу југа до границе одсека б и ц у 42. одељењу ГЈ Сува планина 1 - Трем. У КО Вета граница сече к.п. број 10164 пратећи одсеке 42/ц, 41/1, 41/ц, 40/ц, 39/ц, 38/ц, 37/ц, 36/ц, 35/д, 33/б и 32/д, којима стиже до границе КО Вета и КО Топоница. У КО Топоница граница сече к.п. број 7589/1, тако што прати границе одсека 32/д,28/ц и 27/б и стиже до границе КО Топоница и КО Космовац. У КО Космовац сече к.п. број 3493 пратећи одсеке 27/б, 26/б, 25/б, 24/д, 23/ц, 22/ц, 21/1, 21/ф, 20/б, 19/б, 18/б, обилази к.п. број 3495 северном границом пратећи границу одсека 18/3, наставља и сече к.п. број 3493 границама одсека 16/ц, 15/б, 14/ц, 14/2, опет 14/ц, 13/ц, а затим и границом одсека 13/3, којим пролази по северној страни парцеле 3496 и наставља одсеком 13/ц, до најјужније тачке к.п. број 3277. Од те тачке, граница прати источне границе к.п. бр. 3277, 3273, 3272 и 3261, сече к.п. бр. 3252 и 3253, пратећи границе одсека 11/б, 10/б, до к.п. број 3258 коју обилази западном и северно границом, а границом одсека 10/1, стиже до међе к.п. бр. 3253, 3255, 3254 и 3237. Одатле граница продужава западном границом к.п. број 3254, источном и северном границом к.п. број 3234, северном границом к.п. број 3235, јужном границом к.п. број 3233 и западном границом к.п. број 3232, где стиже до најзападније тачке те к.п. број 3232, одакле наставља границом одсека 9/е до к.п. број 3220, прати њену западну границу и границу одсека 8/3, којим стиже до границе КО Космовац и КО Топоница. У КО Топоница граница прати западну границу к.п. број 7650, сече к.п. број 7647 границама одсека 8/ф, 7/д, обилази к.п. број 7648 западном границом. Границом одсека 6/б, граница I степена “Соколов камен – Трем – Смрдан” и “Дивна горица”, долази до границе КО Топоница и КО Вргудинац. У КО Вргудинац граница даље прати јужну границу к.п. број 6679, сече к.п. број 6676 по граници одсека 88/ц, ГЈ Сува планина 1 - Ракош, у правцу к.п. број 6680, чијом североисточном границом продужава, сече к.п. број 6683 (пут), и наставља источном границом к.п. број 6680, до њене најјужније тачке, одакле границама одсека 87/а и 86/е, сече парцелу 6681, долази до границе са КО Ново Село у коме пресеца к.п. број 2305 и стиже до границе КО Ново Село и КО Космовац. У КО Космовац, граница сече к.п. број 3219, одсецима 86/1 и 77/1, пресеца границу са КО Мокра, у којој сече к.п. број 9997 пратећи одсеке 77/а, 76/1, 76/ц, 75/б, 75/2 опет 75/б, 59/б и 58/б, излази на границу КО Космовац и КО Мокра коју прати до границе 57. и 53. одељења у ГЈ Сува планина 1-Ракош. Одатле граница опет сече парцелу 9997 у КО Мокра пратећи границе одсека 53/а, 53/б и 52/е, до границе КО Мокра и КО Космовац. Од те тачке граница наставља у КО Космовац западним границама к.п. бр. 3547, 3549 и 3550, сече к.п. број 3493 по граници одсека 14/1 ГЈ Сува планина 1-Трем, до најсеверније тачке к.п. број 3542, чијом северозападном границом, наставља у правцу запада. Надаље граница прати јужне границе к.п. бр. 3493, 3500, 3493 опет и к.п. број 3498, до границе КО Космовац и КО Шебет. Одатле се граница пружа у правцу запада границом КО Космовац и КО Шебет, пролази кроз тромеђу катастарских општина Космовац, Шебет и Калетинац, наставља границом КО Космовац и КО Калетинац, пролази кроз тромеђу катастарских општина Космовац, Калетинац и Топоница, продужава границом КО Калетинац и КО Топоница, пролази кроз тромеђу катастарских општина Калетинац, Топоница и Сопотница, наставља границом КО Топоница и КО Сопотница, пролази кроз тромеђу катастарских општина Топоница, Сопотница и Вета, продужава границом КО Сопотница и КО Вета, пролази кроз тромеђу катастарских општина Сопотница, Вета и Горњи Душник, наставља границом КО Вета и КО Горњи Душник до тромеђе катастарских општина Вета, Горњи Душник и Ћелије. Од те тромеђе граница скреће на југозапад границом КО Горњи Душник и КО Ћелије, а затим скреће ка западу пратећи јужну границу к.п. број 403 у КО Ћелије до тромеђе катастарских општина Ћелије, Чагровац и Горња Студена. Граница надаље иде границом КО Чагровац и КО Горња Студена, пролази кроз тромеђу катастарских општина Горња Студена, Чагровац и Јагличје и наставља границом КО Горња Студена и КО Јагличје до почетне тачке описа подручја режима заштите првог степена Трем.
Први степен заштите целине Соколов камен – Трем – Смрдан – Дивна Горица обухвата одељења и одсеке: 
– ГЈ Сува планина I Трем: 6/б, 7/д, 8/2, 8/3, 8/ф, 9/1, 9/2, 9/3, 9/е, 9/ф, 10/1, 10/2, 10/3, 10/б, 11/1, 11/б, 12/1, 12/а, 13/1, 13/2, 13/3, 13/ц, 14/1, 14/2, 14/ц, 15/1, 15/б, 16/1, 16/2, 16/3, 16/ц, 18/1, 18/2, 18/3, 18/б, 19/1, 19/2, 19/б, 20/1, 20/2, 20/б, 21/1, 21/2, 21/ф, 22/2, 22/ц, 23/2, 23/ц, 24/1, 24/д, 25/1, 25/б, 26/1, 26/б, 27/1, 27/2, 27/б, 28/1, 28/ц, 32/1, 32/д, 33/б, 35/д, 36/ц, 37/1, 37/ц, 38/ц, 39/1, 39/ц, 40/2, 40/ц, 41/1, 41/ц, 42/1 и 42/ц.
– ГЈ Селичевица – Коритник: 12/3, 12/б, 13/1, 13/б, 14/2 и 14/б.
– ГЈ Сува планина III: 13/1 и
– ГЈ Сува планина I Ракош: 52/е, 53/а, 53/б, 58/б, 59/1, 59/2, 59/3, 59/б, 75/2, 75/3, 75/б, 76/1, 76/2, 76/б, 76/ц, 77/1, 77/а, 77/б, 86/1, 86/е, 87/1, 87/а, 88/1, 88/а, 88/б, 88/ц и 88/д.
Опис граница режима заштите II степена
ВАЛОЖЈЕ – ГОЛЕМО СТРАЖИШТЕ: Граница режима заштите II степена Валожје – Големо Стражиште почиње у најсевернијој тачки, на тромеђи катастарских општина Сопотница, Топоница и Калетинац. Од те тромеђе граница прати границе катастарских општина до тромеђе к.п. бр. 3498 и 3499 у КО Космовац са КО Шебет. Надаље граница прати северну границу парцеле 3499 коју и пресеца на најкраћем растојању у правцу најсеверније тачке парцеле 3502 и од ње прати источну границу к.п. број 3499 до границе КО Космовац и КО Велики Вртоп коју прати до тромеђе КО Космовац и к.п. бр. 10 и 11 у КО Велики Вртоп. У КО Велики Вртоп граница прати источну границу к.п. број 11 до одсека 40/б, чију границу надаље прати до границе КО Велики Вртоп и КО Мали Крчимир. У КО Мали Крчимир граница наставља северном границом к.п. број 31 до к.п. број 33 где скреће ка југу, одсеца део к.п. број 31 и продужава у правцу запада јужним странама к.п. бр. 33 и 32, а затим и источном границом к.п. број 80/3 до тачке са најкраћим растојањем у правцу најзападније тачке к.п. број 26, где пресеца к.п. број 31 по граници одсека 29/1. Од те тачке граница прати источну границу к.п. број 31 до границе КО Мали Крчимир и КО Велики Крчимир, скреће на североисток и прати границу катастарских општина до најјужније тачке к.п. број 15, скреће на север и западном и северном границом те парцеле поново излази на границу истих КО коју прати до тромеђе КО Велики Крчимир и к.п. бр. 5 и 108 у КО Велики Крчимир. У КО Велики Крчимир, граница прати ка југу, источну границу к.п. број 79, скреће на исток обилазећи к.п. број 106 и одатле пресеца к.п. број 79 у правцу најсеверније тачке к.п. број 80, чијом северном границом продужава до најисточније тачке к.п. број 83, где опет пресеца к.п. број 79 у правцу најближе тачке к.п. број 5. Од те тачке граница прати у правцу југа источну границу к.п. број 79 а затим скреће границом исте парцеле у правцу запада до к.п. број 156 коју обилази по њеној јужној граници до најзападније тачке те парцеле. Од те тачке граница надаље у правцу запада, сече к.п. број 79 тако што пролази кроз најјужнију тачке к.п. број 157, наставља ка к.п. број 158, прати њену јужну границу, пролази крој најјужнију тачку к.п. број 167, продужава ка к.п. бр. 169 и 170, чијим јужним границама наставља ка к.п. бр. 186 и 187, обилази их по јужним границама и наставља у правцу тромеђе к.п. бр. 79 и 191 и 265 у КО Мали Крчимир. У КО Мали Крчимир граница прати североисточне границе к.п. бр. 265, 264 и 263, а затим сече парцелу 31 у правцу запада пратећи јужне границе к.п. бр. 239, 241 и 218, и наставља у правцу тромеђе границе КО Мали Крчимир и к.п. бр. 3124 и 11 у КО Велики Вртоп. У КО Велики Вртоп граница у правцу запада прати јужне границе к.п. бр. 3124, 3110, 3104, 3103 и 3102, опет 3103, сече к.п. број 11 у правцу јужних граница к.п. бр. 3097, 3096, 422 и 437, скреће на северозапад и прати североисточне и северне границе к.п. бр. 441, 439, 441, 442, 443, 444, 445, 446, 447, 448, 449, 450, 453, 454, 455, 457, 460, 461, 464, 465, 468, 469, 470, 471 и 472 са чије најсеверније тачке продужава у правцу међне тачке к.п. број 51 на граници КО Велики Вртоп и Шебет тј. у правцу најјужније тачке к.п. број 171 у КО Шебет. Од те тачке граница прати границу катастарских општина Велики Вртоп и Шебет, до тромеђе КО Велики Вртоп и к.п. бр. 20 и 351. Од ове тромеђе, граница се надаље простире у КО Шебет прати западну и јужну границу к.п. број 20 све до границе са КО Калетинац, прати је до тромеђе границе КО Шебет и к.п. бр. 2638 и 86, у КО Калетинац. У КО Калетинац граница прати северозападну границу парцеле 86 до тромеђе к.п. бр. 86, 2630 и 2629, где одсеца део к.п. број 86 у правцу најисточније тачке к.п. број 2627 и продужава границом к.п. број 86 до границе КО Калетинац и КО Сопотница, коју у правцу североистока прати до тромеђе катастарских општина Калетинац, Сопотница и Топоница што је и почетна тачка описа.
Целина Валожје – Големо Стражиште обухвата одељења и одсеке ГЈ Сува планина III: 19/1-10, 21/1-7, 22/1-4, 23/1, 23/2, 23/3, 24/1,24/4, 24/5, 24/6, 24/7, 26/х, 29/1-23, 30/2, 30/3, 31/1, 31/11, 31/18, 31/19, 31/б, 31/ц, 32/б, 32/10, 32/11, 32/16, 32/19, 35/7, 40/1, 40/2, 40/б, 41/б и 42/ц.
РУБОВАЦ – ЦЕРЈЕ (РЕБРИНА): Граница ове целине почиње на тромеђи к.п. бр. 5, 210 и 305, а затим се простире у правцу југоистока, прати северне границе к.п. бр. 305, 306, 307, 308, 210, 316 скреће на југ источним границама к.п. бр. 316, 210 и 317, сече к.п. број 5 у правцу тромеђе к.п. бр. 5, 210 и 385, одакле наставља у правцу југа источним границама к.п. бр. 210, 387, 393, 394, 378, 395, 396 и 210, коју пресеца у правцу најзападније тачке к.п. број 402 пратећи границу к.п. број 65. одељења у ГЈ Сува планина III. Од те тачке, граница надаље прати западну границу к.п. бр. 402 и 574, пресеца к.п. број 576 и наставља границом одсека 68/2 до тромеђе одсека 68/2, 68/3 и 65/2. Од ове тромеђе, граница наставља границом одсека 65/2 којом пресеца к.п. број 210, прати западне стране к.п. бр. 527, 526 и 525, опет сече к.п. број 210 и продужава западном границом одсека 64/1, којом стиже до границе к.п. бр. 5 и 210, што је уједно и граница одељења 64 и 60. Одатле граница прати, у правцу севера, северозападну и северну границу к.п. број 210, до тромеђе к.п. бр. 5, 210 и 211, продужава североисточном границом к.п. број 211 и пресеца к.п. број 5 у правцу тромеђе к.п. бр. 5, 257 и 258. Надаље граница прати западне границе к.п. бр. 258, 259, 260, 261, 262, 263, 264, 265, 266, 267, 270, 272, 273, 274, 275, 276, 277, 278, 279, 280, 281 и 210, скреће на исток и северним границама к.п. бр. 304 и 210 стиже до почетне тачке описа.
Опис граница режима заштите III степена
Подручје са режимом заштите III степена чини подручје дефинисано спољним границама заштићеног подручја и границама режима заштите I и II степена.