Редакцијски пречишћен текст
  
На основу члана 43. став 1. тачка 7. Закона
о здравственој
исправности
животних
намирница и предмета опште употребе (“Службени лист
СФРЈ”, бр. 53/91), савезни секретар за рад, здравство,
борачка питања
и социјалну
политику доноси
 
 
ПРАВИЛНИК
о условима у погледу стручних кадрова, просторија и опреме које морају да испуњавају здравствене и друге организације за вршење анализа и суперанализа намирница и предмета опште употребе
„Службени лист
СРЈ", бр. 4 од 8. маја 1992, 7 од 16. фебруара 2001, 60 од
8. новембра 2002.
 
 
Члан 1.
Овим правилником прописују се услови које у погледу
кадрова, просторија и опреме морају испуњавати здравствене и друге организације
које врше анализу и суперанализу здравствене исправности намирница и предмета
опште употребе (у даљем тексту: организација).
 
Члан 2.
Организације које врше физичко-хемијску анализу
намирница и предмета опште употребе ради утврђивања здравствене исправности
морају испуњавати следеће услове:
1) у погледу стручних кадрова морају имати раднике са:
а) завршеним фармацеутским, технолошким или
природно-математичким факултетом (одсек хемије и физичке хемије) од којих један
мора бити специјалиста за санитарну хемију, а други специјалиста за санитарну
(хемијску) токсикологију;
б) завршеном вишом или средњом хемијском, фармацеутском
или медицинском школом, санитарног или лабораторијског смера;
2) у погледу опреме морају имати:
в) вакуум сушницу са терморегулацијом до 200 °С;
б) гасно-течни хроматограф са различитим детекторским
системима;
в) течно-течни хроматограф са различитим детекторским
системима;
г) атомско-апсорпциони спектрометар са додацима за рад
са:
– пламеном техником;
– техником графитне пећи;
– техником хладне паре;
– хидридном техником;
д) гасно масени хроматограф;
ђ) поларограм (није обавезан ако постоји
атомско-апсорпциони спектрометар);
е) апарат за одређивање етеричног уља по Клевенгеру;
ж) апарат за одређивање воде по Деанстарку;
з) UV–VIS спектрофотометар;
и) pH-метар;
ј) уређај за одређивање азота-микро-Kjeldahl (2 ком);
к) уређај за екстракцију масти по Soxletu са 4–6 места;
л) пећ за жарење до 900 °С;
љ) прибро за хроматографију на хартији;
м) прибор за хроматографију на танком слоју;
н) прибор за хроматографију на стубу различитих
димензија;
њ) уређај за дестилацију;
о) уређај за бидестилацију;
п) прибор за дестилацију под нормалним и сниженим
притиском, са и без Виргерове колоне;
р) прибор за дестилацију воденом паром;
с) прецизну вагу, од 300 до 2.000 g;
т) полуаналитичку вагу до 2.000 g;
ћ) аналитичку вагу до ± 0.0001 g;
у) рефрактометре са могућношћу подешавања температуре;
ф) пикнометре различите запремине;
х) хомогенизатор и машину за млевење меса;
ц) млинове за житарице и комбиновани миксер;
ч) фрижидер;
џ) хладњак за дубоко хлађење;
ш) центрифугу, универзалну;
ш1) центрифугу до 10.000 о/min;
ш2) ротациони вакуум-упаривац (2 ком);
ш3) термостат (40° ± 1 °С) – (2 ком);
ш4) лабораторијски решо;
3) у погледу просторија морају имати:
а) просторију за пријем материјала, вођење и чување
документације;
б) просторију за припрему узорака за анализу;
в) две просторије за анализу са дигестором и централном
вентилацијом;
г) просторију за ваге;
д) две просторије за апарате;
ђ) просторију за чување компримованих гасова;
е) просторију за чување потрошног материјала са
посебним ормаром за чување запаљивих течности;
ж) просторију за прање лабораторијског посуђа са
дигестором или вентилацијом;
з) просторију за високи стручни кадар;
и) просторију за руководиоца лабораторије.
 
Члан 3.
Организације које врше микробиолошку анализу здравствене
исправности намирница и предмета опште употребе морају испуњавати следеће
услове:
1) у погледу стручних кадрова морају имати раднике са:
а) завршеним медицинским, природно-математичким (смер
биологије) ветеринарским, технолошким или пољопривредним факултетом, од којих
најмање један мора бити специјалиста за микробиологију са паразитологијом или
специјалиста за микробиологију намирница;
б) завршеном вишом или средњом школом здравствене
струке, лабораторијског или санитарног смера;
2) у погледу опреме морају имати:
а) pH-метар,
б) термостат за температуру до 37 °С;
в) термостат за температуру до 44 °С;
г) водено купатило;
д) светлосни микроскоп;
ђ) мембран-филтер;
е) Сајцов филтер;
ж) хладњак за дубоко замрзавање;
з) два фрижидера са замрзивачем;
и) Kochov лонац,
ј) техничку вагу, до 1000 g;
к) аналитичку вагу до + 0,0001 g;
л) асептичку комору или UV лампу;
љ) апарат за дестилацију воде;
м) апарат за стварање анаеробних услова;
н) бројач колонија;
њ) центрифуге за велике брзине;
о) апарат за хомогенизацију намирница;
п) водено купатило;
р) уређај за мембран-филтрацију;
3) у погледу просторија морају имати:
а) просторију за пријем материјала;
б) две просторије за примарну обраду и вршење основних
микробиолошких анализа (посебна просторија за намирнице, а посебна просторија
за предмете опште употребе);
в) просторију за прање и стерилизацију прљавог прибора;
г) просторију за припрему микробиолошких подлога;
д) просторију за чување потрошног материјала;
ђ) просторију за бактериолошке анализе;
е) просторију за паразитолошке анализе;
ж) просторију за миколошке анализе;
з) просторију за рад са лабораторијским животињама;
и) просторију за високи стручни кадар;
ј) просторију за руководиоца лабораторије.
 
Члан 4.
Организације које врше вирусолошку анализу намирница и воде
за пиће морају испуњавати следеће услове:
1) у погледу стручних кадрова морају имати:
а) најмање једног радника са завршеним медицинским или
природно-математичким факултетом (смер биологије), са специјализацијом из
микробиологије и искуством од три године у области вирусологије;
б) најмање једног радника са завршеном вишом или
средњом школом здравствене струке, лабораторијског смера;
2) у погледу опремљености морају имати:
а) ламинарну комору;
б) различите лабораторијске посуде од неутралног стакла
(пипете, епрувете, боце по Rouxu, Demetrovu и Erlenmayeru, микроплоче итд);
в) хранљиве плодлоге: слани пуферски раствори са
серумом и без серума за култивисање ћелија;
г) миксер хомогенизатор са стакленим перилицама или
песком;
д) мембранске филтере, ултрафилтере;
ђ) центрифуге, ултрацентрифуге;
е) замрзиваче температуре од –20 °С;
ж) криоскопе од –70 °С и –195 °С;
з) културе ткива (различите и по потреби);
и) термостат за културу ткива;
ј) апаратуру за адсорпцију на мембрани – помоћу
електролита, оксида гвожђа и префилтрације (само за лабораторије које врше
вирусолошки преглед воде за пиће);
к) апарате и прибор за имуноелектрофоретске,
имуноензимске и имунофлуоресцентне методе;
л) електронски микроскоп;
3) у погледу просторија морају имати:
а) просторију за пријем материјала;
б) просторију за прање и стерилизацију прљавог прибора;
в) две просторије за вршење вирусолошких анализа;
г) просторију за коначну идентификацију и детерминацију
вируса;
д) просторију за рад са лабораторијским животињама.
 
Члан 5.
Здравствене организације које врше основни
физичко-хемијски преглед воде за пиће морају испуњавати следеће услове:
1) у погледу стручних кадрова морају имати раднике са:
а) завршеним фармацеутским, технолошким или
природно-математичким факултетом (одсек хемије или физичке хемије), од којих
један мора бити специјалиста за санитарну хемију;
б) завршеном вишом или средњом хемијском, фармацеутском
или медицинском школом, санитарног или лабораторијског смера;
2) у погледу опреме морају имати:
а) спектрофотометар;
б) кондуктометар;
в) Hellige компаратор или сл.;
г) турбидиметар;
д) pH–метар;
ђ) водено купатило;
е) сушницу;
ж) аналитичку вагу до ± 0,0001 g;
з) термометар до –15 °С до –105 °С;
и) решо;
3) у погледу просторија морају имати:
а) просторију за пријем материјала, вођење и чувањ
документације;
б) просторију за вршење анализа;
в) просторију са дигестором и централном вентилацијом;
г) просторију за ваге;
д) просторију за приручни магацин,
ђ) просторију за прање лабораторијског посуђа са
дигестором или вентилацијом.
 
Члан 6.
Здравствене организације које врше периодичне
физичко-хемијске прегледе воде за пиће и прегледе воде из нових захвата морају
испуњавати следеће услове:
1) у погледу стручних кадрова морају имати раднике са:
а) завршеним фармацеутским, технолошким или
природно-математичким факултетом (одсек хемије или физичке хемије), од којих
један мора бити специјалиста за санитарну хемију, а други специјалиста за
санитарну (хемијску) токсикологију или специјалиста за снабдевање водом и
дистрибуцију отпадних вода;
б) завршеном вишом, средњом хемијском, фармацеутском
или медицинском школом, санитарног или лабораторијског смера;
2) у погледу опреме морају, поред опреме из члана 5.
под б) овог правилника, имати и:
а) гасно-техни хромограф или различитим детекторским
системима;
б) течно-течни хроматограф са различитим детекторским
системима;
в) атомски апсорпциони спектрометар са додацима за рад
са:
– пламеном техником;
– техником графитне пећи,
– техником хладне паре;
– хидридном техником;
г) гасно-масени хроматограф;
д) поларограф којим је могуће извести диференцијално
пулсно мерење;
ђ) инфрацрвени спектрофотометар;
е) јон селективне електроде;
ж) електронски микроскоп;
з) апарат за аерацију по Wicklboldu;
и) спектрофлуориметар;
ј) анализатор за укупни угљеник;
к) прибор за хроматографију на хартију;
л) прибор за хроматографију на наком слоју;
љ) прибор за хроматографију на стубу различитих
димензија;
м) уређај за дестилацију;
н) уређај за бидестилацију;
њ) прибор за дестилацију воденом паром;
о) прецизну вагу од 300 до 2000 g;
п) полуаналитичку вагу до 2000 g;
р) аналитичку вагу до ± 0,0001 g;
с) термостат чија се температура подешава према потреби
(2 ком);
3) у погледу просторија морају имати:
а) просторију за пријем материјала, вођење и чување
документације,
б) просторију за вршење анализе;
в) просторију са дигестором и централном вентилацијом;
г) просторију за ваге;
д) две просторије за апарате;
ђ) просторију за чување компримованих гасова;
е) просторију за чување потрошног материјала са
посебним ормаром за чување запаљивих течности;
ж) просторију за прање лабораторијског посуђа са
дигестором или вентилацијом;
з) просторију за руководиоца лабораторије.
 
Члан 7.
Здравствене организације које врше основни
микробиолошки преглед воде за пиће морају испуњавати следеће услове:
1) у погледу стручних кадрова морају имати:
а) раднике са завршеним медицинским фаултетом и
специјализацијом из микробиологије са паразитологијом;
б) раднике са завршеном вишом или средњом спремом,
лабораторијског или санитарног смера;
2) у погледу опреме морају имати:
а) термостат за температуру до 37 °С;
б) термостат за температуру до 44 °С:
в) водено купатило;
г) светлосни микроскоп;
д) мембран филтер;
ђ) фрижидер;
е) Kohov лонац;
ж) асептичку комору или UV-лампу;
з) апарат за дестилацију воде;
и) апарат за стварање анаеробних услова;
ј) бројач колонија;
3) у погледу просторија морају имати:
а) просторију за пријем материјала;
б) просторију за вршење микробиолошких анализа;
в) просторију за прање и стерлизацију прљавог прибора;
г) просторију за припрему микробиолошких подлога;
д) просторију за чување потрошног материјала;
ђ) просторију за високообразовни кадар.
 
Члан 8.
Здравствене организације за испитивање биолошке
исправности воде за пиће морају испуњавати следеће услове:
1) у погледу стручних кадрова морају имати:
а) раднике са завршеним природно-математичким
факултетом (одсек биологије), од којих најмање један има научно звање из
области биологије микроорганизама или екологије-хидробиологије;
б) раднике са завршеном вишом или средњом школом
здравствене струке, лабораторијског смера;
2) у погледу опреме морају имати:
а) pH-метар;
б) уређај за дестилацију;
в) уређај за бидестилацију воде;
г) техничку вагу;
д) аналитичку вагу;
ђ) термостате од 25 до 60 °С;
е) водедно купатило са тресилицом;
ж) мембран-филтер са одговарајућом вакуум-пумпом;
з) Сајцов филтер;
и) бројач колонија;
ј) центрифугу до 10.000 о/min;
к) суви стерилизатор;
л) миксер или хомогенизатор са стакленим перлицама или
песком;
љ) специјалне боце за разблаживање, пипете и Бунзенов
пламеник;
м) аутоклав;
н) фрижидер и хладњак за дубинско смрзавање или
термостатну хладњачу на ±4 °С;
њ) UV-лампу;
о) ламинарну комору,
п) микроскоп;
р) бинокуларну лупу;
с) планктонске мреже;
т) специјалне боце за дубинско узимање воде;
ђ) специјалне подлоге (селективне, диференцијалне) за
обогаћивање култура и квалитативно одређивање микроорганизама;
3) у погледу просторија морају имати;
а) просторију за пријем материјала;
б) просторију за примарну обраду и вршење анализа;
в) просторију за прање и стерилизацију;
г) просторију за припрему подлога;
д) просторију за чување документације;
ђ) просторију за мерне инструменте и микроскопе;
е) просторију за приручни магацин.
 
Члан 9.
Организације које врше суперанализу намирница и
предмета опште употребе морају испуњавати следеће услове:
1) у погледу стручних кадрова морају имати:
а) најмање једног радника са високом стручном спремом и
одговарајућом специјализацијом, зависно од врсте испитивања, који има и научно
звање или искуство од пет година на пословима анализе, односно суперанализе
намирница и предмета опште употребе;
б) најмање једног радника са вишом или средњом стручном
спремом и искуством од три године на пословима анализе, односно суперанализе
намирница и предмета опште употребе.
Организације из става 1. овог члана морају у погледу
опреме и просторија испуњавати услове предвиђене овим правилником за
организације које врше анализе здравствене исправности намирница и предмете
опште употребе.
 
Члан 10.
Лабораторије које врше суперанализе појединих врста
намирница и/или предмета опште употребе морају бити оспособљене да анализом
утврде поједине* параметре здравствене исправности одређене прописима о
здравственој исправности за ту врсту намирница и/или предмета опште употребе.
 
*Службени лист СРЈ, број 
7/2001
 
Члан 10а.*
Извештаје о резултатима испитивања појединих параметара
здравствене исправности животних намирница и предмета опште употребе потписују
стручно лице у организацији које обавља ту врсту испитивања.*
Стручно мишљење о здравственој исправности намирница и
предмета опште употребе на основу извештаја из става 1. овог члана, потписује
одговорно лице у тој организацији.*
 
*Службени лист СРЈ, број 
60/2002
 
Члан 11.
Уз захтев за утврђивање испуњења услова за вршење
анализе, односно суперанализе намирница и предмета опште употребе прилаже се:
1) списак радника са врстом и степеном стручне спреме,
односно научним звањем;
2) списак опреме за евиденционим бројем;
3) број и намена просторија;
4) списак метода које се примењују за одговарајућа
испитивања;
5) списак врсте намирница и/или предмета опште
употребе, као и параметара здравствене исправности чије анализе, односно
суперанализе могу да врше.
 
Члан 12.
Утврђивање испуњења услова за вршење анализа, односно
суперанализа намирница и предмета опште употребе врши се комисијски.
Захтев са прилозима из члана 13. овог правилника
подноси се у пет примерака.
 
Члан 13.
Провера испуњења услова за вршење анализа, односно
суперанализа намирница и предмета опште употребе врши се најдоцније по истеку
три године од доношења решења.
 
Члан 14.
Овај правилник ступа на снагу осмог дана од дана
објављивања у „Службеном листу СРЈ”.
 
Бр. 4/1-02-007/92-001
9.
априла 1992.
године 
Београд 
Савезни
секретар за рад,
здравство,
борачка питања
и 
социјалну политику

Радиша
Гачић,
с.р.