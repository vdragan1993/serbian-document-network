Редакцијски пречишћен текст
  


 

 

На основу члана 
220. став 1. тачка 1), а у вези са чланом 62. став 6. Закона о тржишту хартија 
од вредности и других финансијских инструмената („Службени гласник РС” број 
47/2006),

Комисија за 
хартије од вредности доноси

 

 

ПРАВИЛНИК

о објављивању 
обавештења о трговини дужничким хартијама од вредности ван организованог тржишта

"Службени 
гласник РС", бр. 100 од 10. новембра 2006, 116 од 29. децембра 2006.

 

 

Члан 1.

Овим 
правилником уређује се садржај и начин достављања обавештења о трговини 
дужничким хартијама од вредности ван организованог тржишта.

 

Члан 2.

Продавац 
дужничких хартија од вредности, којима је трговао у складу са чланом 62. став 1. 
Закона о тржишту хартија од вредности и других финансијских инструмената (у 
даљем тексту: Закон) дужан је да одмах након извршеног салдирања, о трговини 
дужничким хартијама од вредности ван организованог тржишта обавести организатора 
тржишта на коме се тргује овим хартијама.

Продавац 
хартија од вредности из става 1. овог члана је лице за чији рачун се трговало 
тим хартијама од вредности.

Централни 
регистар је такође дужан да о трговини дужничким хартијама од вредности ван 
организованог тржишта, одмах након извршеног салдирања, обавести организатора 
тржишта на коме се тргује овим хартијама.

 

Члан 3.

Обавештење о 
трговини дужничким хартијама од вредности ван организованог тржишта, које 
продавац доставља организатору тржишта на коме се тргује овим хартијама садржи:

1) пословно 
име* и седиште, односно име и 
адресу продавца;

2) пословно 
име* и седиште 
брокерско-дилерског друштва које је учествовало у трговини за рачун продавца;

3) податке о 
врсти, класи, ЦФИ коду и ИСИН броју хартија од вредности;

4) број 
(количину) хартија од вредности којима се трговало;

5) цену хартија 
од вредности по којој се трговало;

6) датум, време 
и место трговања и датум салдирања;

7) име и 
презиме, е-маил и/или поштанска адреса и телефонски број овлашћеног лица за 
контакт са организатором тржишта поводом тог обавештења;

8) датум 
подношења обавештења и потпис лица које доставља обавештење.

Обавештење које 
Централни регистар доставља организатору тржишта на коме се тргује овим 
хартијама садржи податке из тачке 3), 4) и 6) става 1. овог члана.

 

*Службени 
гласник РС, број 116/2006

 

Члан 4.

Продавац, је 
дужан да организатору тржишта на коме се тргује дужничким хартијама из члана 2. 
овог правилника достави обавештење писменим путем, или у облику електронског 
документа, у складу са правилима организатора тржишта на коме се тргује тим 
дужничким хартијама.

Централни 
регистар је дужан да организатору тржишта на коме се тргује наведеним дужничким 
хартијама из члана 2. овог правилника, достави обавештење на начин прописан 
правилима пословања Централног регистра и организатора тржишта, односно на начин 
договорен између Централног регистра и организатора тржишта.

 

Члан 5.

Организатор 
тржишта је дужан да одмах по пријему обавештења из члана 3. овог правилника 
објави на свом вебсајту податке о врсти, класи, ЦФИ код, ИСИН број и броју 
(количини) дужничких хартија од вредности којима се трговало ван организованог 
тржишта и датуму трговања.

Организатор 
тржишта је дужан да на начин из претходног става овог члана омогући свим 
заинтересованим лицима приступ извештајима, без наплате посебне накнаде за ту 
врсту услуге.

 

Члан 6.

Организатор 
тржишта утврђује својим правилима ближе услове и начин објављивања података из 
члана 5. овог правилника и начин вођења евиденције о достављеним и објављеним 
подацима.

 

Члан 7.

Даном почетка 
примене овог правилника, престаје да важи Правилник о објављивању обавештења о 
трговини хартијама од вредности ван берзе („Службени гласник РС”, број 
102/2003).

 

Члан 8.

Овај правилник 
ступа на снагу наредног дана од дана објављивања у „Службеном гласнику Републике 
Србије”, а примењује се почетком примене новог Закона о тржишту хартија од 
вредности и других финансијских инструмената („Службени гласник РС”, број 
47/06).

 

Број 
2/0-02-501/13-06

У Београду, 10. 
новембра 2006. године

Председник 
Комисије,

Милко 
Штимац, с.р.