На основу члана 43. став 1. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	
Влада доноси
 
ОДЛУКУ
о образовању Јединице за управљање Пројектом везаним за системе за наводњавање који се финансирају из кредита Фонда за развој Абу Дабија из Уједињених Арапских Емирата

	"Службени гласник РС", број 37 од 24. априла 2013.
 
1. Образује се Јединица за управљање Пројектом везаним за системе за наводњавање који се финансирају из кредита Фонда за развој Абу Дабија из Уједињених Арапских Емирата (у даљем тексту: Јединица), у саставу:
– руководилац:
Бранислав Жежељ, саветник министра пољопривреде, шумарства и водопривреде;
– заменик руководиоца:
Мишела Николић, помоћник министра финансија и привреде;
– чланови:
1) Миодраг Пјешчић, представник Републичке дирекције за воде, Министарство пољопривреде, шумарства и водопривреде,
2) Зоран Кнежевић, представник Управе за пољопривредно земљиште, Министарство пољопривреде, шумарства и водопривреде,
3) Лука Томић, представник Кабинета првог потпредседника Владе,
4) Бранко Луковић, представник Министарства финансија и привреде,
5) Милица Јевтић, представник Министарства пољопривреде, шумарства и водопривреде.
2. Јединица управља Пројектом везаним за системе за наводњавање који се финансирају из кредита Фонда за развој Абу Дабија из Уједињених Арапских Емирата (у даљем тексту: Пројекат) и обавља: 
	
1) техничке послове и инжењеринг,
2) економске и финансијске послове и
3) правне и друге послове.
3. У оквиру послова из тачке 2. подтач. 1) – 3) ове одлуке, Јединица обавља нарочито и:
1) комуникацију и координацију са надлежним министарствима, посебним организацијама, другим јавним телима и правним лицима надлежним за реализацију појединих компоненти и активности Пројекта;
2) израду конкурсне документације за избор лица која ће реализовати различите сегменте Пројекта;
3) контролу и координацију пројектаната и извођача радова;
4) припрему плана трошкова и динамике радова свих ресурса за реализацију Пројекта;
5) надзор и саветовање свих учесника у Пројекту како би се остварили кључни датуми из динамичког плана и планирани трошкови из предвиђеног буџета Пројекта;
6) саветовање, надзор и координацију свих учесника у Пројекту по питању исходовања потребних дозвола и сагласности од надлежних органа;
7) контролу и координацију извођача и подизвођача радова (динамички планови, набавке, убрзање процеса, корективне мере, контрола квалитета, процена извршених радова, технички преглед);
8) управљање исплатом пројектних активности; 
9) оперативно планирање финансијских средстава и припрему финансијске документације за реализацију исплата;
10) припрему предлога финансијског плана Јединице;
11) финансијско управљање и контролу и планирање извршења плаћања у вези са Пројектом (извештаји о реализацији исплата, припреме за књижење, евиденције о реализацији финансијских трансакција);
12) организацију процеса припреме и послова који се односе на поступке и додељивање уговора који се односе на Пројекат;
13) проверу исправности уговора, финансијских и других докумената везаних за реализацију Пројекта;
14) проверу усклађености и исправности документације при закључењу уговора и других аката;
15) друге послове и активности у вези са реализацијом Пројекта и послове по налогу руководиоца, односно заменика руководиоца Јединице.
4. Јединица може тражити податке и обавештења од државних органа и других организација у вези са спровођењем Пројекта.
5. Административно-техничке послове за потребе Јединице за спровођење Пројекта обављаће Министарство пољопривреде, шумарства и водопривреде.
6. Ова одлука ступа на снагу наредног дана од дана објављивања у „Службеном гласнику Републике Србије”.
 
05 брoj 02-3548/2013
У Београду, 23. априла 2013. године
Влада
Председник,
Ивица Дачић, 
	с.р.