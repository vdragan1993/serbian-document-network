На основу члана 150. Закона о
запошљавању и осигурању за случај незапослености („Службени гласник РС”’, број
71/2003), 
Министар за рад и запошљавање
доноси
 
ПРАВИЛНИК

о садржини, начину и 
поступку вршења стручног надзора над радом националне службе за запошљавање и 
агенција за запошљавање
"Службени
гласник РС, број 7 од 23. јануара 2004.
 
 
Члан 1.
Овим правилником уређује се
садржина, начин и поступак спровођења стручног надзора над радом Националне
службе за запошљавање (у даљем тексту: Национална служба) и агенција за
запошљавање (у даљем тексту: агенција). 
 
Члан 2.
Стручни надзор из члана 1. овог
правилника обухвата:
1) утврђивање правилности рада
и квалитета извршених услуга Националне службе и агенције;
2) утврђивање стручне
оспособљености запослених у Националној служби и агенцији;
 
Члан 3.
Стручни надзор из члана 1. овог
правилника врши Комисија за стручни надзор (у даљем тексту: комисија), коју
образује министар надлежан за послове рада и запошљавања.
Комисију чини потребан број
стручњака који имају одговарајуће занимање и најмање исти степен стручне
спреме, као и запослени у Националној служби и агенцији, над чијим радом се
врши стручни надзор.
 
Члан 4.
Министарство за рад и
запошљавање у року од три дана пре отпочињања вршења стручног надзора обавештава
Националну службу и агенцију о времену вршења стручног надзора.
 
Члан 5.
Министарство за рад и
запошљавање утврђује годишњи програм вршења стручног надзора над радом
Националне службе и агенције.
Стручни надзор над радом
Националне службе и агенције може се вршити и мимо рокова утврђених програмом
за спровођење стручног надзора. 
 
Члан 6.
О извршеном стручном надзору
над радом Националне службе и агенције комисија сачињава извештај који садржи:
1) назив и седиште субјекта над
чијим радом је извршен стручни надзор;
2) датум и место извршеног
стручног надзора;
3) делатност, односно послове у
области запошљавања које обавља Национална служба или агенција;
4) податке о броју корисника
услуга и извршеним услугама Националне службе или агенције;
5) оцену квалитета рада
Националне службе или агенције над чијим радом је извршен стручни надзор;
6) налоге за предузимање мера,
ради отклањања неправилности; 
7) имена и потписе чланова
комисије који су извршили стручни надзор,
 
Члан 7.
Национална служба или агенција у
чијем раду су у поступку стручног надзора утврђене неправилности, обавезне су
да поступе по налозима за предузимање мера из члана 6. став 1. тачка 6. овог
правилника.
 
Члан 8.
Овај правилник ступа на снагу
осмог дана од дана објављивања у „Службеном гласнику Републике Србије”.
 
Број 011-00-618/2003-03
У Београду, 20. јануара
2004. године
Министар,

Драган Миловановић, с.р.