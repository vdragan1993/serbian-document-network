Редакцијски пречишћен текст
 
 
На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07– пречишћен текст, 69/08, 98/12 и 87/13), 
Влада доноси
 
ОДЛУКУ 
о оснивању Координационог тела за реализацију пројекта изградње високог објекта у блоку између улица Кнеза Милоша, Дринске, Сарајевске и Дурмиторске у Београду 
"Службени гласник РС", бр. 75 од 7. 
				септембра 2016, 93 од 18. новембра 2016.
 
1. За координацију послова у реализацији пројекта изградње високог објекта у блоку између улица Кнеза Милоша, Дринске, Сарајевске и Дурмиторске у Београду, оснива се Координационо тело (у даљем тексту: Координационо тело). 
2. Задатак Координационог тела је да анализира планска, техничка и саобраћајна решења, која су значајна за изградњу високог објекта комерцијалне намене, као и да изврши анализу могућих утицаја високог објекта на околину у оквиру подручја укупне површине 35.608,74 m², обухваћеног планом детаљне регулације блока између улица Кнеза Милоша, Дринске, Сарајевске и Дурмиторске у Београду.
3. У Координационо тело именују се:
– за председника: 
проф. др Зорана Михајловић, потпредседник Владе и министар грађевинарства, саобраћаја и инфраструктуре;
– за чланове:
1) Александра Дамњановић, државни секретар у Министарству грађевинарства, саобраћаја и инфраструктуре; 
2) мр Ђорђе Милић, вршилац дужности помоћника министра грађевинарства, саобраћаја и инфраструктуре;
2а) Милена Давидовић, 
				Министарство привреде;
3) Милутин Фолић, главни урбаниста, град Београд;
4) Лука Томић, шеф кабинета градоначелника града Београда;
5) Гили Декел, директор „Direct Capital S” д.о.о, Београд;
6) проф. др Ратко Салатић, Грађевински факултет Универзитета у Београду. 
*Службени гласник РС, број 93/2016
 
4. Административне и стручне послове за потребе Координационог тела обављаће Министарство грађевинарства, саобраћаја и инфраструктуре.
5. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-7853/2016
У Београду, 5. септембра 2016. године.
Влада
Председник, 
Александар Вучић, с.р.