На основу члана 171. став 2. Закона о енергетици („Службени гласник РС”, бр. 57/11, 80/11 – исправка , 93/12 и 124/12), 
	
Министар за енергетику, развој и заштиту животне средине доноси 
 
ПРАВИЛНИК
о роковима, садржају и начину достављања података о набавци и продаји нафте, деривата нафте, биогорива и компримованог природног гаса

"Службени гласник РС", број 22 од 8. марта 
	2013.
 
Члан 1.
Овим правилником ближе се прописују рокови, садржај и начин достављања података од стране енергетских субјеката који обављају делатност производње и трговине нафтом, дериватима нафте, биогоривима и компримованим природним гасом и трговине моторним и другим горивима на станицама за снабдевање возила.
Члан 2.
Енергетски субјекти који обављају енергетску делатност производње дериватa нафте достављају податке министарству надлежном за послове енергетике једном месечно најкасније до 15. у месецу за претходни месец на Обрасцу I-1 Набавна цена сирове нафте, набавна цена сировина за производњу деривата нафте и продајна цена деривате нафте, који је одштампан уз овај правилник и чини његов саставни део.
Садржај података из става 1. овог члана чине подаци о набавци сирове нафте и сировина за производњу деривата нафте и продаји деривата нафте који се односе на количину, порекло, цену и квалитет. 
	
Члан 3. 
Енергетски субјекти који обављају енергетску делатност трговине нафтом, дериватима нафте, биогоривима и компримованим природним гасом достављају податке министарству надлежном за послове енергетике једном месечно најкасније до 15. у месецу за претходни месец на Обрасцу I-2 Набавна цена сирове нафте, набавна цена сировина за производњу деривата нафте и продајна цена дериватa нафте, који је одштампан уз овај правилник и чини његов саставни део.
Садржај података из става 1. овог члана обухвата податке о набавци и продаји сирове нафте, сировина за производњу деривата нафте и деривата нафте, биогорива и компримованог природног гаса који се односе на количину, порекло, цену и квалитет.
Члан 4.
Енергетски субјекти који обављају енергетску делатност трговине моторним и другим горивима на станицама за снабдевање возила достављају податке министарству надлежном за послове енергетике једном недељно најкасније до уторка до 12,00 часова за претходну недељу на Обрасцу I-3 Продајне цене деривата нафте, који је одштампан уз овај правилник и чини његов саставни део. 
	
Садржај података из става 1. овог члана обухвата податке о продаји моторних и других горива који се односе на количину и цену са и без акциза и пореза.
Члан 5. 
Обрасци из чл. 2, 3. и 4. овог правилника достављају се у електронској форми на e-mail адресу министарства надлежног за послове енергетике dostava.podataka@merz.gov.rs.
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00065/2012-03
У Београду, 4. марта 2013. године
Министар,
проф. др 
	Зорана Михајловић, с.р.
 
 
Листа образаца
-
	
	Образац I-1 Набавна цена сирове нафте, набавна цена сировина за производњу 
	деривата нафте и продајна цена деривате нафте
-
	
	Образац I-2 Набавна цена сирове нафте, набавна цена сировина за производњу 
	деривата нафте и продајна цена дериватa нафте
-
	
	Образац I-3 Продајне цене деривата нафте