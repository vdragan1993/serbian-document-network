У складу са чланом 3. став 3. Закона о заштити и одрживом коришћењу рибљег фонда („Службени гласник РС”, број 128/14), чланом 110. став 9. Закона о заштити природе („Службени гласник РС”, бр. 36/09, 88/10 и 91/10 – исправка), Уредбом о проглашењу Специјалног резервата природе „Ритови доњег Потисја” („Службени гласник РС”, број 121/14 – у даљем тексту: Уредба о проглашењу), Решењем о проглашавању природних рибљих плодишта на рибарским подручјима („Службени гласник РС”, бр. 76/94 и 79/02), Статута Јавног предузећа „Резервати природе Зрењанина”, Зрењанин („Службени лист града Зрењанина”, бр. 34/13 и 38/13),
Надзорни одбор ЈП „Резервати природе Зрењанина”, Зрењанин, на седници одржаној 1. децембра 2014. године, донео је
 
ОДЛУКУ
о проглашењу рибарског подручја „Ритови доњег Потисја”
"Службени гласник РС", број 
	3 од 14. јануара 2015.
 
Члан 1. 
Рибарско подручје „Ритови доњег Потисја” се одређује у зони Специјалног резервата природе I категорије „Ритови доњег Потисја”, чије су северне и јужне границе дефинисане Уредбом о проглашењу. Оно обухвата мртваје у режиму II степена заштите, на локалитетима Врбак, Царска земља, Мртвач (Мала и Велика провала), Врбица, Бечкеречка ада, Јегмеч, Арадачки Ајлаш и Комоњ. 
	
Члан 2.
Рибарско подручје „Ритови доњег Потисја” се користи за:
1) рекреативни риболов, у режиму II степена заштите, која обухвата мртваје на локалитетима Мртвач (Мала и Велика провала) и Врбица,
2) селективни риболов, на основу дозволе издате од стране надлежног органа и у присуству инспектора за заштиту животне средине,
3) риболов у научно-истраживачке сврхе, на основу дозволе издате од стране надлежног органа и у присуству чувара природе.
Члан 3. 
Риболов на рибљим плодиштима на локацијама Врбак (што одговара рибљем плодишту „Ељмаш”), Бечкеречка ада (што одговара рибљем плодишту „Мошоринска ада”), Јегмеч (што одговара рибљем плодишту „Вир”), Арадачки Ајлаш (што одговара рибљем плодишту „Мали Аљмаш”) и Комоњ (што одговара рибљем плодишту „Комоњ”) је забрањен.
Риболов на локалитету Царска земља је забрањен.
Риболов на локацији станишта тиског цвета је забрањен.
Члан 4.
О спровођењу ове одлуке стараће се Јавно предузеће „Резервати природе Зрењанина”, Зрењанин у складу са Законом.
Члан 5.
Ова одлука ће бити објављена у „Службеном гласнику Републике Србије”, по претходно прибављеном мишљењу министра пољопривреде и заштите животне средине.
 
Број 124/2014
У Зрењанину, 1. децембра 2014. године
Председник Надзорног одбора,
Предраг Бокић, с.р.