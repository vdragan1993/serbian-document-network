На основу члана 39. став 16, а у вези са чланом 39. став 1. тачка 2) и члана 42. став 9. Закона о безбедности и интероперабилности железнице („Службени гласник РС”, број 104/13), 
Директор Дирекције за железнице доноси
ПРАВИЛНИК
о заједничким безбедносним методама за оцену усаглашености са захтевима за добијање сертификата о безбедности и о елементима система за управљање безбедношћу 
"Службени гласник РС", број 71 од 14. августа 
				2015.
Члан 1.
Овим правилником прописују се заједничке безбедносне методе за оцену усаглашености са захтевима за добијање сертификата о безбедности за управљање железничком инфраструктуром и сертификата о безбедности за превоз, као и елементи система за управљање безбедношћу.
Члан 2.
Заједничка безбедносна метода за оцену усаглашености са захтевима за добијање сертификата о безбедности за управљање железничком инфраструктуром, односно инфраструктуром индустријске железнице обухвата:
1) поступак за оцену испуњености захтева поднетих од стране управљача инфраструктуре (у даљем тексту: управљач), односно имаоца индустријске железнице за издавање сертификата о безбедности за управљање железничком инфраструктуром, односно инфраструктуром индустријске железнице;
2) критеријуме за оцену испуњености захтева за издавање сертификата о безбедности за управљање железничком инфраструктуром Део А и Део Б и за оцену испуњености захтева за издавање сертификата о безбедности за управљање инфраструктуром индустријске железнице;
3) начела за вршење надзора над усклађеношћу са захтевима које мора да испуни систем за управљање безбедношћу, после издавања сертификата о безбедности за управљање железничком инфраструктуром.
Члан 3.
По пријему захтева за издавање сертификата о безбедности за управљање железничком инфраструктуром, односно инфраструктуром индустријске железнице, на основу поступка датог у Прилогу 1, који је одштампан уз овај правилник и чини његов саставни део, оцењује се у којој мери су испуњени захтеви утврђени законом којим се уређује безбедност и интероперабилност железнице, који се односе на издавање сертификата о безбедности за управљање железничком инфраструктуром, односно инфраструктуром индустријске железнице.
Члан 4.
Сертификат о безбедности за управљање железничком инфраструктуром Део А издаје се управљачу на основу критеријума за оцену испуњености захтева за издавање сертификата о безбедности за управљање железничком инфраструктуром Део А датих у Прилогу 2, који је одштампан уз овај правилник и чини његов саставни део.
Члан 5.
Елементи система за управљање безбедношћу управљача дати су у Прилогу 2, који је одштампан уз овај правилник и чини његов саставни део.
Члан 6.
Сертификат о безбедности за управљање железничком инфраструктуром Део Б управљачу, односно сертификат о безбедности за управљање инфраструктуром индустријске железнице имаоцу индустријске железнице, издаје се на основу критеријума за оцену испуњености захтева за издавање сертификата о безбедности за управљање железничком инфраструктуром Део Б, односно сертификата о безбедности за управљање инфраструктуром индустријске железнице датих у Прилогу 3, који је одштампан уз овај правилник и чини његов саставни део.
Члан 7.
Kритеријуми из чл. 4. и 6. овог правилника примењују се и у поступку обнављања сертификата о безбедности за управљање железничком инфраструктуром односно управљање инфраструктуром индустријске железнице.
Члан 8.
Производи или услуге које подносилац захтева за издавање сертификата о безбедности за управљање железничком инфраструктуром односно управљање инфраструктуром индустријске железнице добија од извођача радова или испоручилаца сматрају се усаглашеним са захтевима за безбедност ако су извођачи радова, испоручиоци или производи сертификовани у складу са важећим прописима. 
Члан 9.
После издавања сертификата о безбедности за управљање железничком инфраструктуром, врши се надзор над усклађеношћу са захтевима које мора да испуни систем за управљање безбедношћу нoсиoцa сeртификaтa, примењујући начела дата у Прилогу 7, који је одштампан уз овај правилник и чини његов саставни део. 
Члан 10.
Заједничка безбедносна метода за оцену усаглашености са захтевима за добијање сертификата о безбедности за превоз обухвата:
1) поступак за оцену испуњености захтева поднетих од стране железничких превозника и ималаца индустријске железнице за издавање сертификата о безбедности за превоз;
2) критеријуме за оцену испуњености захтева за издавање сертификата о безбедности за превоз Део А и Део Б;
3) начела за вршење надзора над усклађеношћу са захтевима које мора да испуни систем за управљање безбедношћу, после издавања сертификата о безбедности за превоз.
Члан 11.
По пријему захтева за издавање сертификата о безбедности за превоз Део А и Део Б, на основу поступка датог у Прилогу 4, који је одштампан уз овај правилник и чини његов саставни део, оцењује се у којој мери су испуњени захтеви утврђени законом којим се уређује безбедност и интероперабилност железнице, који се односе на издавање сертификата о безбедности за превоз.
Члан 12.
Сертификат о безбедности за превоз Део А железничком превознику издаје се на основу критеријума за оцену испуњености захтева за издавање сертификата о безбедности за превоз Део А датих у Прилогу 5, који је одштампан уз овај правилник и чини његов саставни део.
Члан 13.
Елементи система за управљање безбедношћу железничког превозника дати су у Прилогу 5, који је одштампан уз овај правилник и чини његов саставни део.
Члан 14.
Сертификат о безбедности за превоз Део Б железничком превознику односно сертификат о безбедности за превоз имаоцу индустријске железнице издаје се на основу критеријума за оцену испуњености захтева за издавање сертификата о безбедности за превоз датих у Прилогу 6, који је одштампан уз овај правилник и чини његов саставни део.
Члан 15.
Kритеријуми из чл. 12. и 14. овог правилника примењују се и у поступку обнављања сертификата о безбедности за превоз.
Члан 16.
Производи или услуге које железнички превозник добија од извођача радова или испоручилаца се сматрају усаглашеним са захтевима за безбедност ако су извођачи радова, испоручиоци или производи сертификовани у складу са важећим прописима. 
Члан 17.
После издавања сертификата о безбедности за превоз, врши се надзор над усклађеношћу са захтевима које мора да испуни систем за управљање безбедношћу нoсиoцa сeртификaтa, примењујући начела дата у Прилогу 7, који је одштампан уз овај правилник и чини његов саставни део. 
Члан 18.
Овај правилник ступа на снагу осмог дана од дана објављивања у „Службеном гласнику Републике Србије”.
Број 340-247-3/2015 
У Београду, 10. августа 2015. године 
Директор,
мр Петар Одоровић, с.р.


Прилог 1.  - Поступак за оцену испуњености захтева у погледу издавања сертификата о безбедности за управљање железничком инфраструктуром, односно инфраструктуром индустријске железнице


Прилог 2. - Критеријум за оцену испуњености захтева за издавање сертификата о безбедности за управљање железничком инфраструктуром Део А и елементи система за управљање безбедношћу управљача инфраструктуре


Прилог 3. - Критеријуми за оцену испуњености захтева за издавање сертификата о безбедности за управљање железничком инфраструктуром Део Б, односно
сертификата о безбедности за управљање инфраструктуром индустријске железнице


Прилог 4. - Поступак за оцену испуњености захтева у погледу издавања сертификата о безбедности за превоз


Прилог 5. - Критеријум за оцену испуњености захтева за издавање сертификата о безбедности за превоз Део А и елементи система за управљање безбедношћу железничког превозника


Прилог 6. - Критеријуми за оцену испуњености захтева за издавање сертификата о безбедности за превоз Део Б железничком превознику и сертификата о безбедности за превоз имаоцу индустријске железнице


Прилог
7. - Начела надзора након издавања сертификата о безбедности за превоз, односно сертификата о безбедности за управљање инфраструктуром