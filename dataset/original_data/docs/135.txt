На
основу члана IV Споразума о зајму (Пројекат „Пружање унапређених услуга на локалном
нивоу”) између Републике Србије и Међународне банке за обнову и развој („Службени
гласник РС – Међународни уговори”, број 121/08) и члана 43. став 1. Закона о Влади
(„Службени гласник РС”, бр. 55/05, 71/05 – исправка, 101/07 и 65/08), 

Влада
доноси 
 
ОДЛУКУ
о успостављању Јединице за фидуцијарне услуге и одређивању
менаџера и пројектних администратора за Пројекат
„Пружање унапређених
услуга на локалном нивоу”
„Службени гласник РС“, број 16 од 6. марта
2009.
 
 

1.
Успоставља се Јединица за фидуцијарне услуге за Пројекат „Пружање унапређених услуга
на локалном нивоу” (у даљем тексту: Пројекат), који се спроводи из кредита Међународне
банке за обнову и развој. 
 

2.
Задаци Јединице за фидуцијарне услуге су: централизовање и одржавање базе података
за Пројекат, координација активности, управљање набавкама и вршење избора консултаната,
консолидовање финансијских информација о различитим активностима Пројекта које ће,
у својим областима надлежности, имплементирати Министарство просвете, Министарство
здравља и Министарство рада и социјалне политике.   
 

3.
За менаџера Јединице за фидуцијарне услуге одређује се Саша Рикановић.
 

4.
Одређују се пројектни администратори, и то:

–
Татјана Бајић, Министарство здравља;

–
Светлана Ђурић, Министарство просвете; 

–
Марина Старчевић, Министарство рада и социјалне политике.
 

5.
Ова одлука ступа на снагу осмог дана од објављивања у „Службеном гласнику Републике
Србије”.
  
05 број 02-1180/2009
У Београду, 26. фебруара 2009. године
Влада
Први потпредседник Владе –
заменик председника Владе,
Ивица Дачић, с.р.