Редакцијски пречишћен текст
 
 
На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13), 
Влада доноси 
 
ОДЛУКУ 
о оснивању Координационог тела за деоницу аутопута Е-763, Сурчин–Обреновац 
"Службени гласник РС", бр. 77 од 14. септембра 
				2016, 88 од 28. октобра 2016.
 
1. Оснива се Координационо тело (у даљем тексту: Координационо тело) за координацију рада и праћење динамике решавања имовинско-правних односа за деоницу аутопута Е-763, Сурчин–Обреновац.
2. Координационо тело прати и координира рад свих надлежних органа у поступцима решавања имовинско-правних односа на траси аутопута Е-763, деоница Сурчин–Обреновац, у складу са планираном динамиком изградње ове деонице, као неопходан, претходни услов за издавање грађевинске дозволе у складу са законом.
3. У Координационо тело именују се:
– за председника: 
Александра Дамњановић, државни секретар у Министарству грађевинарства, саобраћаја и инфраструктуре; 
– за заменика председника:
Горјана Јоксовић, Министарство 
				грађевинарства, саобраћаја и инфраструктуре.
– за чланове:
1) Душанка Шумаревић, Министарство грађевинарства, саобраћаја и инфраструктуре; 
2) Ирена Поповић, Министарство грађевинарства, саобраћаја и инфраструктуре;
3) Дејан Еремија, Министарство финансија;
4) Горан Томић, Јавно предузеће „Путеви Србије”; 
5) Петар Петровић, Јавно предузеће „Путеви Србије”; 
6) Милица Младеновић, градска општина Обреновац;
7) Добринка Тошић, градска општина Сурчин. 
*Службени гласник РС, број 88/2016
 
4. Административне и стручне послове за потребе Координационог тела обављаће Министарство грађевинарства, саобраћаја и инфраструктуре.
Координационо тело састајаће се 
				по потреби, а најмање два пута месечно.
*Службени гласник РС, број 88/2016
 
5. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-8173/2016
У Београду, 13. септембра 2016. године
Влада
Председник,
Александар Вучић, с.р.