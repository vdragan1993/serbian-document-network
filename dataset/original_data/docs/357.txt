На
основу члана 155. став 4. Закона о државним службеницима („Службени гласник РС”,
бр. 79/05, 81/05 – исправка и 83/05 – исправка),

Влада
доноси

 

 

УРЕДБУ

о припреми кадровског
плана у државним органима

„Службени гласник
РС“, број 

8 од 27. јануара 2006.

 

 

I. ОСНОВНЕ ОДРЕДБЕ

 

Садржина уредбе

 

Члан 1.

Овом
уредбом уређује се припрема кадровских планова министарстава, посебних организација,
стручних служби управних округа, судова, јавних тужилаштава, Републичког јавног
правобранилаштва, служби Народне скупштине, председника Републике, Владе, Уставног
суда и служби органа чије чланове бира Народна скупштина 

(у
даљем тексту: органи).

 

Садржина кадровског плана

 

Члан 2.

Кадровски
план приказује: 

1)
постојећи број државних службеника и намештеника по сваком положају, сваком звању
и свакој врсти радних места који су у радном односу у органу на неодређено време;

2)
постојећи број државних службеника и намештеника по сваком звању и свакој врсти
радних места који су у радном односу у органу на одређено време због повећаног обима
посла;

3)
постојећи број приправника у органу по степенима стручне спреме;

4)
број државних службеника и намештеника по сваком положају, сваком звању и свакој
врсти радних места који је потребан органу у радном односу на неодређено време у
години за коју је кадровски план донесен;

5)
број државних службеника и намештеника чији је пријем у радни однос на одређено
време потребан органу због повећања обима посла у години за коју је кадровски план
донесен;

6)
број приправника по степенима стручне спреме чији је пријем потребан органу у години
за коју је кадровски план донесен.

 

Значај кадровског плана

 

Члан 3.

Попуњавање
радних места у органу, пријем у радни однос на одређено време због повећаног обима
посла и пријем приправника у орган допуштени су само ако се уклапају у донесени
кадровски план.

 

Кад се доноси и колико
важи кадровски план

 

Члан 4.

Кадровски
план доноси се у року од 30 дана од дана објављивања закона о буџету Републике Србије
у „Службеном гласнику Републике Србије”.

Кадровски
план важи једну буџетску годину.

Кадровски
план биће измењен ако се у буџетској години донесе закон о изменама и допунама закона
о буџету којим се висина средстава за плате предвиђа за мањи, односно већи број
државних службеника и намештеника.

 

II. ПРИПРЕМА НАЦРТА КАДРОВСКОГ
ПЛАНА

 

Ко, кад и како припрема
нацрт кадровског плана

 

Члан 5.

Сваки
орган сам припрема нацрт свог кадровског плана.

Орган
припрема нацрт кадровског плана истовремено кад припрема предлог свог финансијског
плана.

Нацрт
кадровског плана органа заснива се на процени остварења кадровског плана за текућу
годину, промени пословних процеса која се планира у органу и потреби да се повећа
или смањи број државних службеника и намештеника и да се њихова радна места друкчије
опишу и разврстају због тога што се мења начин рада и обим послова органа.

 

Садржина нацрта кадровског
плана

 

Члан 6.

Нацрт
кадровског плана састоји се од табеларног дела и образложења.

Табеларни
део нацрта кадровског плана приказује: 

1)
постојећи број државних службеника и намештеника по сваком положају, сваком звању
и свакој врсти радних места који су у радном односу у органу на неодређено време;


2)
постојећи број државних службеника и намештеника по сваком звању и свакој врсти
радних места који су у радном односу у органу на одређено време због повећаног обима
посла;

3)
постојећи број приправника у органу по степенима стручне спреме;

4)
број државних службеника и намештеника по сваком положају, сваком звању и свакој
врсти радних места за који се планира да ће бити 

у
радном односу у органу на неодређено време на крају године за коју се кадровски
план припрема;

5)
број државних службеника и намештеника чији се пријем у радни однос на одређено
време у органу планира због повећања обима посла у години за коју се кадровски план
припрема;

6)
број приправника по степенима стручне спреме чији се пријем у орган планира у години
за коју се кадровски план припрема.

У
образложењу нацрта кадровског плана наводе се подаци о остварењу кадровског плана
за текућу годину, разлози због којих треба да се повећа или смањи број државних
службеника и намештеника у радном односу на неодређено време, разлози због којих
треба да се њихова радна места друкчије опишу и разврстају, а ако се планира да
се државни службеници и намештеници примају у радни однос на одређено време – и
разлози због којих се очекује повећан обим посла.

Министарство
које у свом саставу има орган управе у саставу министарства у нацрту свог кадровског
плана најпре приказује податке за министарство без органа управе у саставу, па потом
приказује податке за орган управе у свом саставу и на крају приказује податке за
цело министарство.

 

Коме се доставља нацрт
кадровског плана

 

Члан 7.

Сваки
орган доставља нацрт свог кадровског плана Министарству финансија истовремено с
предлогом свог финансијског плана.

Поред
тога што нацрте својих кадровских планова достављају Министарству финансија, министарства,
посебне организације, службе Владе и стручне службе управних округа достављају их
Служби за управљање кадровима, а судови и јавна тужилаштва Министарству правде.

 

Обавеза Службе за управљање
кадровима и Министарства правде да провере нацрт кадровског плана одређених органа

 

Члан 8.

Служба
за управљање кадровима проверава да ли су нацрти кадровских планова министарстава,
посебних организација, служби Владе и стручних служби управних округа припремљени
према одредбама ове уредбе и ако утврди недостатке, даје упутства како да се они
отклоне.

Министарство
правде при провери нацрта кадровских планова судова и јавних тужилаштава има иста
овлашћења као Служба за управљање кадровима при провери нацрта кадровских планова
министарстава, посебних организација, служби Владе и стручних служби управних округа.


 

Усклађивање нацрта кадровског
плана с нацртом закона о буџету

 

Члан 9.

Ако
се Министарство финансија сагласи с висином буџетских средстава која би била потребна
за спровођење нацрта кадровског плана, припрема нацрта кадровског плана органа је
окончана и сматра се да је он усклађен с нацртом закона о буџету Републике Србије.

Ако
се Министарство финансија не сагласи с висином буџетских средстава која би била
потребна за спровођење нацрта кадровског плана, оно предлаже како да се измени нацрт
кадровског плана.

Ако
се орган сагласи с предложеном изменом, припрема нов нацрт кадровског плана и доставља
га Министарству финансија, а ако се не сагласи, дужан је, пошто о спору одлучи Влада
при разматрању нацрта закона о буџету, да нацрт свог кадровског плана усклади са
ставом Владе. 

 

Обавеза одређених органа
да Служби за управљање кадровима и Министарству правде доставе измењен нацрт кадровског
плана

 

Члан 10.

Нацрте
својих кадровских планова који су измењени по предлогу Министарства финансија или
по одлуци Владе, министарства, посебне организације, службе Владе и стручне службе
управних округа достављају Служби за управљање кадровима, а судови и јавна тужилаштва
Министарству правде.

 

III. ПРИПРЕМА ПРЕДЛОГА
КАДРОВСКОГ ПЛАНА

 

Надлежност за припрему
предлога кадровског плана. Рок за припрему предлога кадровског плана

 

Члан 11.

Предлог
кадровског плана за сва министарства, посебне организације, службе Владе и стручне
службе управних округа припрема Служба за управљање кадровима.

Министарство
правде припрема предлог кадровског плана за све судове и јавна тужилаштва.

Остали
органи сами припремају предлоге својих кадровских планова.

Предлог
кадровског плана припрема се у року од осам дана од дана објављивања закона о буџету
Републике Србије у „Службеном гласнику Републике Србије”.

 

Садржина предлога кадровског
плана

 

Члан 12.

Предлог
кадровског плана органа који сам припрема предлог кадровског плана садржи податке
из табеларног дела нацрта кадровског плана усклађене с променама које су настале
од припреме нацрта до припреме предлога кадровског плана.

Предлог
кадровског плана који припрема Служба за управљање кадровима, односно Министарство
правде садржи за сваки орган податке из табеларног дела нацрта кадровског плана
усклађене с променама које су настале од припреме нацрта до припреме предлога кадровског
плана, као и збирне податке за све органе. 

 

Коме се доставља предлог
кадровског плана

 

Члан 13. 


Служба
за управљање кадровима доставља предлог кадровског плана на проверу органима који
су њиме обухваћени и Министарству финансија.

Министарство
правде доставља предлог кадровског плана свим судовима и јавним тужилаштвима на
проверу, а Министарству финансија на сагласност.

Орган
који сам припрема предлог кадровског плана доставља предлог кадровског плана Министарству
финансија на сагласност.

 

Провера предлога кадровског
плана

 

Члан 14.

Сваки
орган који је обухваћен предлогом кадровског плана који је припремила Служба за
управљање кадровима, односно Министарство правде дужан је да провери да ли су подаци
у делу који се на њега односи тачни и да ли је предлог кадровског плана усклађен
са висином средстава за плате која су органу одобрена законом о буџету Републике
Србије и да о томе у року од осам дана писмено обавести Службу за управљање кадровима,
односно Министарство правде.

Министарство
финансија проверава да ли је предлог кадровског плана који је припремила Служба
за управљање кадровима, односно Министарство правде у потпуности усклађен са законом
о буџету Републике Србије. 

Министарство
финансија проверава и да ли је предлог кадровског плана органа који сам припрема
предлог кадровског плана усклађен са законом о буџету Републике Србије. 


 

IV. ДОНОШЕЊЕ КАДРОВСКОГ
ПЛАНА

 

Надлежност за доношење
кадровског плана

 

Члан 15.

Кадровски
план за министарства, посебне организације, службе Владе и стручне службе управних
округа доноси Влада, на предлог Службе за управљање кадровима.

Кадровски
план за судове и јавна тужилаштва доноси Министарство правде пошто добије сагласност
Министарства финансија.

У
осталим органима кадровски план доноси руководилац органа, ако посебним прописом
није друкчије одређено, пошто добије сагласност Министарства финансија.

 

Обавеза
Службе за управљање кадровима и Министарства правде да одређеним органима доставе
оверен извод из донесеног кадровског плана

 

Члан 16.

Служба
за управљање кадровима доставља сваком органу који је обухваћен донесеним кадровским
планом оверен извод из донесеног кадровског плана у делу који се на њега односи.

Министарство
правде доставља сваком суду и јавном тужилаштву оверен извод из донесеног кадровског
плана у делу који се на њега односи.

 

V. НАДЗОР НАД СПРОВОЂЕЊЕМ
КАДРОВСКОГ ПЛАНА И ПРАЋЕЊЕ СПРОВОЂЕЊА КАДРОВСКОГ ПЛАНА

 

Члан 17.

Усклађеност
попуњавања радних места с кадровским планом надзире у свим органима управна инспекција.

Служба
за управљање кадровима прати спровођење кадровског плана у министарствима, посебним
организацијама, службама Владе и стручним службама управних округа приликом спровођења
интерног и јавног конкуса у њима.

Спровођење
кадровског плана у судовима и јавним тужилаштвима прати Министарство правде.

Влада
може затражити од Службе за управљање кадровима и управне инспекције извештај о
спровођењу кадровског плана у министарствима, посебним организацијама, службама
Владе и стручним службама управних округа и ако утврди да се одступило од кадровског
плана, може да наложи предузимање одговарајућих мера. 

 

VI. ЗАВРШНА ОДРЕДБА

 

Члан 18.

Ова
уредба ступа на снагу 1. јула 2006 године, а примењује се од припреме буџета за
2007. годину. 

 

 

05 број 110-70/2006-2

У Београду, 26. јануара 2006. године

Влада

Потпредседник,

Мирољуб Лабус, с.р.