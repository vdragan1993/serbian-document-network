Редакцијски пречишћен текст

	 

	 

	На основу члана 8. став 1. тачка 1), члана 23. став 1. и члана 59. став 2. Закона о електронским комуникацијама („Службени гласник РС”, број 44/10), члана 12. став 1. тачка 1) и члана 16. став 1. тачка 4. Статута Републичке агенције за електронске комуникације („Службени гласник РС”, број 59/10), а у складу са Препоруком Комисије од 17. децембра 2007. године о релевантним тржиштима производа и услуга у оквиру сектора електронских комуникација подложним претходној регулацији, у складу са Директивом Европског парламента и Савета 2002/21/ЕЗ о заједничком регулаторном оквиру за електронске комуникационе мреже и услуге, C (2007) 5046, 2007/879/EЗ, 
	
Управни одбор Републичке агенције за електронске комуникације на седници од 7. јула 2011. године, донео је
 

	ОДЛУКУ

	о одређивању релевантних тржишта подложних претходној регулацији

"Службени гласник РС", бр. 
	59 од 10. августа 2011, 106 од 28. децембра 2016.
 
1. Овом одлуком одређују се релевантна тржишта подложна претходној регулацији у Републици Србији и њихова географска димензија.
2. Тржишта подложна претходној регулацији у Републици Србији су следећа:
1) Малопродајно тржиште приступа јавној телефонској мрежи на фиксној локацији;
2) Велепродајно тржиште оригинације позива у јавној телефонској мрежи на фиксној локацији;
3) Велепродајно тржиште терминације позива у јавној телефонској мрежи;
4) Велепродајно тржиште (физичког) приступа елементима мреже и припадајућим средствима (укључујући дељени и потпуни рашчлањени приступ локалној петљи);
5) Велепродајно тржиште широкопојасног приступа;
6) Велепродајно тржиште изнајмљених линија;
7) Велепродајно тржиште терминације позива у мобилној мрежи;
8) 
	брисана је (види тачку 1. Одлуке - 106/2016-108)
9) 
	брисана је (види тачку 1. Одлуке - 106/2016-108)
3. Географска димензија тржишта из тачке 2. ове одлуке је територија Републике Србије.
4. Ова одлука ступа на снагу осмог дана од дана објављивања у „Службеном гласнику Републике Србије”.

	Број 1-02-3400-11/11

	У Београду, 7. јула 2011. године

	Председник

	Управног одбора,

	проф. др Јован Радуновић, с.р.