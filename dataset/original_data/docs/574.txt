На основу члана 16. Закона о заштити права и
слобода националних мањина („Службени лист СРЈ”, бр. 11/02 и 57/02) и члана 2. тачка
1. Уредбе о образовању Савета Републике Србије за националне мањине („Службени гласник
РС”, бр. 104/04 и 117/05),
Савет Републике Србије за националне мањине
доноси
 
 
ОДЛУКУ
о потврђивању националног
симбола хрватске националне мањине у Републици Србији
„Службени гласник РС”, број 23 од 17. марта 2006.
 
 
1. Потврђује
се предлог Националног савета хрватске националне мањине у Србији и Црној Гори
и за национални симбол хрватске националне мањине одређује се застава са
хоризонталним пољима истих висина, одозго
на доле: црвена, бела и плава, а преко беле боје и мало преко плаве у центру налази се историјски
хрватски грб, штит са двадесет и пет наизменичких квадрата црвене и беле боје, а
на првом месту је квадрат црвене боје. Однос
дужине и ширине заставе је 2:1.
 
2. Симбол
хрватске националне мањине може се, уз
државне симболе Републике Србије и Србије и Црне Горе, службено
истицати на зградама и у просторијама локалних органа и организација са јавним
овлашћењима током државних празника, у складу
са законом.
 
3. Ова одлука ступа на снагу осмог дана од дана објављивања у „Службеном
гласнику Републике Србије“.
 
 
Број 017-00-4/2006-01
У Београду, 23. децембра 2005. године
Савет Републике Србије за националне мањине
Председник,
Војислав Коштуница, с.р.