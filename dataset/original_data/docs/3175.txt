ЗАКОН


 о 
задужењу 

Србије 
и 

Црне


Горе 
код 

Банке 
за развој 

Савета


Европе 
(Пројекат 
1539-2005) 

"Службени 
лист СЦГ", број 20 од 
12. маја 
2006.

 

 

Члан 1

Србија и
Црна Гора задужује се у износу од 9.600.000 евра, код Банке за развој Савета Европе,
ради финансирања Пројекта реконструкције и обнове кућа уништених у поплави априла
2005. године на подручју Војводине, у североисточној Србији.

 

Члан 2

Задужење из члана 1. овог закона извршава се на основу Закона о ратификацији
Оквирног уговора о зајму између Србије и Црне Горе и Републике Србије и Банке за
развој Савета Европе, са Прописима о зајму ("Службени лист СЦГ - Међународни
уговори", бр. 17/2005), (у даљем тексту: Закон о ратификацији Оквирног уговора
о зајму). 

 

Члан 3

Србија и Црна Гора обавезује се да отвори и одржава посебан рачун у
еврима код Народне банке Србије, са искључивом наменом коришћења средстава зајма
из члана 1. овог закона. 

 

Члан 4

Република Србија се обавезује да, у року од 30 дана од дана ступања
на снагу овог закона, изда Србији и Црној Гори гаранцију за уредно обезбеђење средстава
за измирење доспелих обавеза предвиђених Законом о ратификацији Оквирног уговора
о зајму. 

 

Члан 5

Народна банка Србије наплаћује од Републике Србије трошкове за трансфер
средстава за отплату обавеза Банци за развој Савета Европе, као и провизију за услуге
које пружа у смислу овог закона.

Курсне разлике које могу настати у вези са измиривањем обавеза из овог
закона сноси Република Србија.

Све дажбине и таксе, као и све трошкове проистекле из закључења, извршења,
ликвидације, поништења или обуставе уговора из члана 2. овог закона, заједно са
свим судским или вансудским трошковима, односно трошковима арбитражног поступка
сноси Република Србија. 

 

Члан 6

Овај закон
ступа на снагу наредног дана од дана објављивања у "Службеном листу
СЦГ".