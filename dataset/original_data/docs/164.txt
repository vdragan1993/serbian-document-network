На основу члана 26. став 2. Закона о Влади Републике Србије
(„Службени гласник РС”, бр. 5/91 и 45/93),
Влада Републике Србије доноси
 
 
ОДЛУКУ


о образовању Радне групе за припрему плана Владе 
Републике Србије за територијалну аутономију на Косову и Метохији
„Службени гласник РС“,
број 36 од 4. априла 2004.
 
 
1.
Образује се Радна група за припрему плана Владе Републике Србије за територијалну
аутономију на Косову и Метохији (у даљем тексту: Радна група).
 
2.
Задатак Радне групе је да припреми Предлог плана Владе Републике Србије за територијалну
аутономију на Косову и Метохији. 
 
3.
У Радну групу се именују:
1)
за председника:
–
Слободан Самарџић, професор Факултета политичких наука и саветник председника Владе
Републике Србије за политичка питања; 
2)
за чланове:
–
Бранислав Крстић, професор Архитектонског факултета, потпредседник Координационог
центра Србије и Црне Горе и Републике Србије за Косово и Метохију;
–
Александар Симић, судија Савезног уставног суда;
–
Бошко Мијатовић, члан Економског института и председник Програмског савета Центра
за либерално-демократске студије;
–
Душан Челић, асистент Правног факултета у Косовској Митровици и сарадник Координационог
центра Србије и Црне Горе и Републике Србије за Косово и Метохију;
–
Танасије Маринковић, асистент Правног факултета у Београду.
 
4.
Стручне и административно-техничке послове за потребе Радне групе обавља Генерални
секретаријат Владе Републике Србије.
 
5.
Ова одлука ступа на снагу наредног дана од дана објављивања у „Службеном гласнику
Републике Србије”.
  
05 број 119-2372/2004
У Београду, 1. априла
2004. године

Влада Републике Србије
Потпредседник,

Мирољуб Лабус, с.р.