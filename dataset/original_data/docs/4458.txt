На основу члана 22а
став 2. Закона о задругама („Службени гласник СРС", број 57/89 и „Службени
гласник РС", број 46/95), Министар за омладину и спорт доноси

 

 

ПРАВИЛНИК


о ближим условима у погледу пословног простора и других средстава за оснивање и 
рад омладинске задруге

"Службени
гласник РС", број 
5 од 1. фебруара 1996.

 

 

Члан
1.

Овим правилником
утврђују се ближи услови у погледу пословног простора и других средстава
потребних за оснивање и рад омладинске задруге.

 

Члан
2.

Омладинска задруга
која има до 200 чланова може обављати делатност ако има:

1) једну просторију
од најмање 15 м² за обављање послова учлањивања, издавања упута-уговора,
закључивања упута-уговора и исплату накнада;

2) мокри чвор од
најмање 5 м².

Омладинска задруга
која има од 201 до 500 чланова може обављати делатност ако има:

1) шалтер салу са
чекаоницом од најмање 25 м² за боравак чланова док чекају на посао, за
обављање послова учлањивања, издавања упута-уговора, закључивања упута-уговора
и исплату накнада;

2) мокри чвор од
најмање 5 м².

Омладинска задруга
која има преко 500 чланова може обављати делатност ако има:

1) шалтер салу са
чекаоницом од најмање 35 м² за боравак чланова док чекају на посао, за
обављање послова учлањивања, издавања упута-уговора, закључивање упута-уговора
и исплату накнада;

2) два мокра чвора
од по најмање 5 м².

 

Члан
3.

Овај правилник ступа
на снагу осмог дана од дана објављивања у „Службеном гласнику Републике
Србије".

 

Број
110–54/96

У Београду,
19. јануара 1996. године

Министар

за омладину
и спорт,


Владимир Цветковић, с.
р.