Редакцијски пречишћен текст

 
 

На основу члана 97. Пословника
Владе („Службени гласник РС”, број 61/06 – пречишћен текст) и члана 4. Уредбе о
изменама и допунама Уредбе о коефицијентима за обрачун и исплату плата
именованих и постављених лица и запослених у државним органима („Службени гласник
РС”, број 37/08),

Републички секретаријат за
законодавство, у сарадњи са Генералним секретаријатом Владе, утврдио је
пречишћен текст Уредбе о коефицијентима за обрачун и исплату плата именованих и
постављених лица и запослених у државним органима.

Пречишћен текст Уредбе о
коефицијентима за обрачун и исплату плата именованих и постављених лица и
запослених у државним органима обухвата:

1. 
Уредбу о коефицијентима за
обрачун и исплату плата именованих и постављених лица и запослених у државним
органима („Службени гласник РС”, број 95/05 – пречишћен текст).

2. 
Уредбу о изменама Уредбе о
коефицијентима за обрачун и исплату плата именованих и постављених лица и
запослених у државним органима („Службени гласник РС”, број 6/07), из које је
изостављен члан 2, којим је утврђено када та уредба ступа на снагу.

3. 
Уредбу о изменама и допунама
Уредбе о коефицијентима за обрачун и исплату плата именованих и постављених
лица и запослених у државним органима („Службени гласник РС”, број 37/08), из
које је изостављен члан 3, којим је утврђено да се коефицијенти из члана 1. те
уредбе користе ради одређивања коефицијената за обрачун и исплату плата
запослених у органима територијалне аутономије и локалне самоуправе почев од
плате за април 2008. године, у складу са актима органа територијалне аутономије
и локалне самоуправе, члан 4, којим је дато овлашћење за утврђивање и
достављање на објављивање пречишћеног текста Уредбе о коефицијентима за обрачун
и исплату плата именованих и постављених лица и запослених у државним органима,
као и члан 5, којим је утврђено када та уредба ступа на снагу.

 

Број 110-00-384/2008-01

У Београду, 17. априла 2008.
године

Републички секретаријат за
законодавство

Директор, 


Зоран М. Балиновац, 
с.р.

 

 

УРЕДБА

о коефицијентима за обрачун и исплату плата именованих и
постављених лица и запослених у државним органима

"Службени
гласник РС", бр. 44 од 24. априла 2008 - пречишћен текст, 2 од 13. јануара 2012.

 

 

Члан 1.

Овом уредбом утврђују се
коефицијенти за обрачун и исплату плата именованих и постављених лица и
запослених у министарствима, посебним организацијама, судовима, јавним
тужилаштвима, Републичком јавном правобранилаштву, органима за прекршаје, у
службама председника Републике, Народне скупштине Републике Србије (у даљем
тексту: Народна скупштина), Владе Републике Србије (у даљем тексту: Влада) и
Уставног суда.

 

Члан 2.

Коефицијенти за обрачун и
исплату плата именованих и постављених лица износе:

– 24,00 за директора посебне
организације, генералног секретара председника Републике, секретара Народне
скупштине, Генералног секретара Владе, државног секретара, као и за директора
Канцеларије за придруживање Европској унији;

– 22,00 за заменика секретара
Народне скупштине, заменика Генералног секретара Владе, шефа Кабинета
председника Владе, директора службе Владе који је одговоран председнику Владе,
заменика директора посебне организације, заменика директора Канцеларије за
придруживање Европској унији и директора органа управе у саставу министарства;

– 21,50 за секретара
министарства, помоћника министра, секретара Уставног суда, секретара Врховног
суда Србије, заменика шефа Кабинета председника Владе, шефа Кабинета
потпредседника Владе, заменика директора службе Владе који је одговоран
председнику Владе, директора службе Владе који је одговоран Генералном
секретару Владе и директора Управе за заједничке послове републичких органа;

– 21,10 за Републичког јавног
правобраниоца;

– 20,20 за помоћника директора
посебне организације, помоћника Генералног секретара Владе, заменика шефа
Кабинета потпредседника Владе, помоћника директора службе Владе који је
одговоран председнику Владе, заменика директора службе Владе који је одговоран
Генералном секретару Владе и заменика директора Управе за заједничке послове
републичких органа;

– 19,10 за заменика Републичког
јавног правобраниоца;

– 17,70 за републичког
саветника, помоћника директора органа управе у саставу министарства, помоћника
директора службе Владе који је одговоран Генералном секретару Владе и помоћника
директора Управе за заједничке послове републичких органа;

– 17,00 за председника већа за
прекршаје;

– 16,50 за начелника округа;

– 16,00 за саветника Народне
скупштине;

– 15,10 за судију већа за
прекршаје и старешину општинског органа за прекршаје;

– 14,10 за судију општинског
органа за прекршаје.

 

Члан 3.

Постављена лица у службама
председника Републике, Народне скупштине, Владе и Уставног суда за која овом
уредбом нису утврђени коефицијенти уподобљавају се постављеним лицима за која
су овом уредбом утврђени коефицијенти, полазећи од сложености послова и
одговорности.

 

Члан 4.

За обрачун и исплату плата
запослених у државним органима примењују се следећи коефицијенти:

– 16,50 за вишег саветника и
саветника Врховног суда Србије;

– 14,10 за саветника, судског
саветника и саветника у јавном тужилаштву;

– 12,05 за самосталног стручног
сарадника, вишег судијског сарадника и вишег тужилачког сарадника;

– 10,77 за вишег стручног
сарадника, судијског сарадника и тужилачког сарадника;

– 10,45 за стручног сарадника,
преводиоца и библиотекара;

– 9,91 за вишег сарадника;

– 8,95 за сарадника;

– 8,85 за стенографа,
висококвалификованог радника и вишег референта;

– 8,74 за референта и
дактилографа;

– 8,00 за квалификованог
радника, и

– 6,40 за неквалификованог
радника.

Коефицијенти из става 1. овог
члана користе се искључиво ради одређивања коефицијената за обрачун и исплату
плата запослених у органима територијалне аутономије и локалне самоуправе.

 

Члан 5.

Кoeфициjeнт 
из чл. 2. и 4. oве уредбе, зa именована и постављена лица и запослене у органима 
територијалне аутономије и локалне самоуправе увeћaвa сe, по основу сложености и 
одговорности послова, зa дoдaтни коефицијент и то:*

1) у органима 
територијалне аутономије и органима грaда Бeoгрaда*

– до 18,00 – 
за именовано и постављено лице,*

– до 16,80 – 
зa сaмoстaлнoг стручнoг сaрaдникa,*

– до 16,40 – 
зa вишeг стручнoг сaрaдникa,*

– до 11,50 – 
зa стручнoг сaрaдникa, прeвoдиoцa и библиотекара,*

– до 7,19 – 
зa вишeг сaрaдникa,*

– до 5,33 – 
зa сaрaдникa и висококвалификованог радника,*

– до 3,03 – 
зa стенографа и вишeг рeфeрeнтa,*

– до 1,85 – 
зa рeфeрeнтa и дaктилoгрaфa,*

– до 1,05 – 
зa квалификованог рaдникa,*

– до 1,05 – 
зa неквалификованог рaдникa;*

2) у органима 
градова*

– до 13,50 – 
за именовано и постављено лице,*

– до 12,60 – 
зa сaмoстaлнoг стручнoг сaрaдникa,*

– до 12,30 – 
зa вишeг стручнoг сaрaдникa,*

– до 8,63 – 
зa стручнoг сaрaдникa, прeвoдиoцa и библиотекара,*

– до 5,10 – 
зa вишeг сaрaдникa,*

– до 4,70 – 
зa сaрaдникa и висококвалификованог радника,*

– до 2,00 – 
зa стенографа и вишeг рeфeрeнтa,*

– до 1,80 – 
зa рeфeрeнтa и дaктилoгрaфa,*

– до 1,00 – 
зa квалификованог рaдникa,*

– до 1,00 – 
зa неквалификованог рaдникa;*

3) у органима 
општина*

– до 9,00 – 
за именовано и постављено лице,*

– до 8,40 – 
зa сaмoстaлнoг стручнoг сaрaдникa,*

– до 8,20 – 
зa вишeг стручнoг сaрaдникa,*

– до 5,75 – 
зa стручнoг сaрaдникa, прeвoдиoцa и библиотекара,*

– до 3,60 – 
зa вишeг сaрaдникa,*

– до 2,30 – 
зa сaрaдникa и висококвалификованог радника,*

– до 1,20 – 
зa стенографа и вишeг рeфeрeнтa,*

– до 0,93 – 
зa рeфeрeнтa и дaктилoгрaфa,*

– до 0,53 – 
зa квалификованог рaдникa,*

– до 0,53 – 
зa неквалификованог рaдникa.*

Кoeфициjeнт 
из чл. 2. и 4. ове уредбе, увећан за коефицијент утврђен зa именовано и 
постављено лице, односно звaњe и зaнимaњe у складу са ставом 1. овог члана, мoжe 
сe увeћaти:*

– именованом 
и постављеном лицу – највише до 30%;*

– запосленом 
кojи кooрдинирa нajслoжeниje aктивнoсти – највише дo 10%, с тим да овај број 
запослених не може прећи 2% од укупног броја запослених;*

– запосленом 
кojи рукoвoди унутрaшњoм oргaнизaциoном jeдиницом – 10%;*

– запосленом 
кojи ради на припреми и извршењу буџета или финансијског плана, вођењу пословних 
књига и састављању рачуноводствених извештаја – највише дo 10%.*

– запосленом 
нa пoслoвимa кoмунaлнoг пoлицajцa – 10%;*

– запосленом 
нa пoслoвимa буџeтскe инспeкциje – највише дo 10%.*

Зaпoслeнoм 
који има право на увeћaњe кoeфициjeнтa пo вишe oснoвa из стaвa 2. oвoг члaнa, 
укупно увeћaњe кoeфициjeнтa нe мoжe бити веће од 10 %.*

 

*Службани гласник 
РС, број 2/2012
 
 
 

ОДРЕДБЕ КОЈЕ 
НИСУ УНЕТЕ У "ПРЕЧИШЋЕН ТЕКСТ" УРЕДБЕ

 

 

Уредба о 
измени Уредбе о 

коефицијентима за обрачун и исплату плата именованих и постављених лица и 
запослених 
у државним органима: "Службени гласник РС", број 2/2012-3

 

Члан 2.

Ова уредба 
ступа на снагу осмог дана од дана објављивања у „Службеном гласнику Републике 
Србије”, а примењује се почев од обрачуна и исплате плата за јануар 2012. 
године.