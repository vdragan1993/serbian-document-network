Редакцијски пречишћен текст

 
  

На основу члана 43. став 2. Закона о заштити животне средине („Службени
гласник РС”, бр. 66/91, 83/92, 53/93 – др. закон, 67/93 – др. закон, 48/94 – др.
закон, 53/95 и 135/04), 
        Влада доноси
 
 
УРЕДБУ
 о заштити Специјалног резервата природе „Увац”

 
"Службени гласник РС", бр. 25 од 24. марта 2006.
и 110 од 8. децембра 2006.
  
 
Члан 1.

Подручје
долине реке Увац између брда Лупоглав у међуречју Увца и Вапе и бране на Радоињском
језеру и делови долина притока Увца – потока Чајак, Вељушнице, Ракоњског, Пурића,
Рабренског, Секулића и Дубоког потока, Злошнице, Волујачког потока, Марића реке,
Тисовице, Суводола, Вршевине и Кладнице, стављају се под заштиту као специјални
резерват природе под именом „Увац” и утврђују за заштићено природно добро од изузетног
значаја, односно природно добро I категорије (у даљем тексту: Специјални
резерват природе „Увац”). 
 
Члан 2.

Специјални
резерват природе „Увац” ставља се под заштиту да би се очувао и размножио белоглави
суп – ретка врста лешинара, да би се очувала станишта и побољшало стање других значајних
врста птица, ловне дивљачи и осталог животињског света, да би се обезбедили услови
за поновно насељавање врста биљака и животиња које су нестале с тог подручја, да
би се сачувала и повећала разноврсност риба и оптималним уловом и коришћењем сачувала
и повећала њихова бројност, да би се сачували разноврсност флоре, шумских и осталих
биљних заједница, да би се сачувала рељефна и водена обележја и спелеолошке и друге
вредности геонаслеђа, да би се очували и побољшали природни чиниоци животне средине,
првенствено квалитет вода и земљишта, да би се очувала лепота и разноврсност предела
и створили услови за одрживо коришћење и планско уређење заштићеног подручја у интересу
науке, образовања, културе, рекреације и екотуризма. 
 
Члан 3.

Специјални
резерват природе „Увац” налази се на територији општине Нова Варош и обухвата делове
катастарских општина Акмачићи, Амзићи, Божетићи, Буковик, Бурађа, Вилови, Вранеша,
Горње Трудово, Дебеља, Комарани, Мишевићи, Негбина, Ојковица, Радијевићи, Радоиња,
Сеништа, Трудово и Штитково, површине 5525 хектара, и на територији општине Сјеница
и обухвата делове катастарских општина Горње Лопиже, Доње Горачиће, Доње Лопиже,
Дружинићи, Кладница, Крстац и Урсуле, површине 2018 хектара. 
Укупна
површина заштићеног подручја Специјалног резервата природе „Увац” је 7543 хектара,
од чега је 5667 хектара у државној и друштвеној својини, а 1876 хектара у приватној
својини и другим облицима својине. 

Опис
границе и графички приказ заштићеног подручја Специјалног резервата природе „Увац”
одштампани су уз ову уредбу и чине њен саставни део. 
 
Члан 4.

На
подручју Специјалног резервата природе „Увац” утврђује се режим заштите
II степена којим се: 
1.
Забрањују: 
1)
изградња индустријских објеката, складишта индустријске и друге робе, великих сточарских
и живинарских фарми и других објеката који неповољно утичу на ваздух, воде, шуме
и земљиште или изгледом, прекомерном буком или на други начин могу нарушити природне
и остале вредности заштићеног подручја, посебно заједницу белоглавог супа, рибе,
квалитет воде и лепоту предела, 
2)
изградња и реконструкција стамбених, економских и помоћних објеката пољопривредних
домаћинстава, викендица и привремених објеката изван грађевинских рејона и грађевинског
земљишта утврђених и проглашених у складу са законом, а док се не донесу одговарајући
урбанистички планови забрањена је и изградња објеката пољопривредних домаћинстава
изван постојећих грађевинских парцела, 
3)
изградња водопривредних објеката на притокама Увца који ометају размножавање или
спречавају миграције риба, 
4)
експлоатација минералних сировина и изградња рударских објеката, осим планског
отварања привремених позајмишта грађевинског или украсног камена за локалне потребе,

5)
оштећивање гнезда и уништавање јаја и младунаца, узнемиравање и уништавање птица,
посебно белоглавог супа, осталих врста птица грабљивица и лешинара, као и присвајање
и уништавање других дивљих врста животиња заштићених као природне реткости, 
6)
кретање без пратње чувара или одобрења овлашћеног лица и боравак на обележеним
местима на којима се белоглави суп и друге посебно значајне врсте птица гнезде и
хране, а забрањено је и ложење ватре на отвореном, камповање, паркирање, брање и
сакупљање гљива, шумских плодова, биљака и животиња у близини тих места, 
7)
одстрел дивљачи на обележеним местима гнежђења и хранилиштима белоглавог супа,
других ретких птица грабљивица и лешинарских врста, 
8)
риболов, осим спортског риболова и излова ради научног истраживања, праћења стања
водених екосистема и рибљег насеља и регулисања бројности пренамножених и мање вредних
врста риба, а у складу са програмом унапређења рибарства, 
9)
употреба чамаца и других пловила на језерима и кретање без пратње чувара или одговарајућег
одобрења коритима и обалама водотока који су плодишта риба, 
10)
непланско порибљавање и уношење врста риба које су стране исходном рибљем фонду
текућих вода у сливу Дрине, осим планског, ограниченог и строго контролисаног насељавања
алохтоних врста ради унапређења рибљих насеља у језерима, 
11)
брање, оштећивање и уништавање биљака које су заштићене као природне реткости или
посебно значајне по другом основу, 
12)
крчење и чиста сеча шуме, осим ради промене врсте дрвећа и узгојних облика шуме
на малим површинама, изградње шумских комуникација и објеката, заштите и надзора
природних вредности и за друге дозвољене намене изградње и уређења простора у складу
са законом, као и сеча репрезентативних стабала дрвећа и примерака заштићених, ретких
и у другом погледу значајних врста дрвећа и жбуња, 
13)
садња, засејавање и насељавање дивљих врста биљака и животиња страних за природни,
изворни живи свет западне Србије, осим пошумљавања и садње биљака на малим површинама
и у строго контролисаним условима ради хортикултурног уређења, заштите од водне
ерозије и рекултивације деградираних површина, 
14)
преоравање пашњака и природних ливада, као и орање обрадивог земљишта и друге радње
на местима и на начин који могу изазвати процесе водне ерозије и неповољне промене
изгледа предела, 
15)
улазак у спелеолошке објекте без пратње чувара или најаве овлашћеном лицу и радови
у тим објектима без потребних одобрења, оштећивање кристалних украса и наслага са
палеонтолошким и археолошким вредностима и других елемената морфологије, хидрографије
и живог света подземних крашких облика, 
16)
одлагање комуналног, индустријског и грађевинског отпада, амбалаже, расходованих
моторних возила, других машина и апарата, осим комуналних и пољопривредних отпадака
пореклом са заштићеног подручја, који могу да се одлажу на местима која су за то
одређена и обележена на прописан начин, 
17)
руковање хемијским материјама и нафтним дериватима у количинама и на начин који
могу проузроковати загађивање земљишта и вода и изазвати тровање и друге неповољне
последице по биљни и животињски свет, 
18)
нерегулисано испуштање отпадних вода домаћинстава, привредних и других објеката,

19)
разградња и други видови оштећивања и уништавања објеката који по својим архитектонскограђевинским
одликама, времену настанка и намени представљају репрезентативне примере народног
градитељства; 
2.
Обезбеђују: 
1)
истраживање и праћење стања колоније белоглавог супа, прихрану у виду организованих
и уређених хранилишта и друге планске мере и активности на очувању и умножавању
белоглавог супа и других ретких и угрожених врста птица (бела кања, сури орао, сиви
соко, орао рибар, водомар, прдавац и др.), као и насељавање врста птица (орао брадан
и суп старешина) и сисара (рис, дивокоза, медвед и др.) које су угрожене или нестале
с тог подручја, 
2)
истраживање и праћење стања риба и планске мере и активности на порибљавању, утврђивање
и спровођење забрана и органичења кретања риболовним водама, утврђивање и спровођење
забрана и ограничења риболова у односу на врсте риба, величину, број и начин коришћења
уловљених примерака и алата и средстава за риболов, трајање, места и подручја примене
тих мера, утврђивање зона природних плодишта, 
3)
праћење стања, очување и увећање разноврсности аутохтоног биљног покривача, посебно
ретких и у другом погледу значајних биљних врста, њихових заједница и станишта и
ограничено коришћење гљива, биљних и животињских врста чије је сакупљање и промет
под контролом, 
4)
побољшање стања фонда ловне дивљачи, постављање наменских објеката и опреме за
потребе њене прихране, чувања и праћења стања, 
5)
одрживи развој шумарства уз примену мера за постизање циљева газдовања шумама и
шумским земљиштем утврђеним у општим и посебним основама газдовања шумама којима
се осигурава умерено повећање површина под шумским екосистемима и побољшање њиховог
састава и здравственог стања, омогућава заступљеност виших узгојних типова и већих
дебљинских разреда и квалитет дрвета, очување разноврсности и изворности дрвећа,
жбуња и осталих биљака у шумским састојинама, омогућава планска изградња и реконструкција
шумских комуникација и објеката, 
6)
заштита земљишта од водне ерозије, санација и рекултивација оштећених или деградираних
терена, 
7)
развој земљорадње, сточарства, воћарства и пчеларства уз контролисану и што мању
употребу хемијских средстава, очување и обнављање старих сорти и раса биљних култура
и домаћих животиња, 
8)
истраживање морфолошких, хидрографских, климатских, биолошких, палеонтолошких,
археолошких и других обележја пећина и крашких јама и активности на техничкој заштити
и приказивању спелеолошких вредности у научне, образовне, рекреативне, туристичке
и општекултурне сврхе, 
9)
планска реконструкција хидроенергетских објеката, објеката за пренос електричне
енергије, постојећих путева и путних објеката, изградња и реконструкција објеката
за водоснабдевање и телефонски саобраћај, 
10)
изградња објеката, инфраструктурно опремање и уређење простора за потребе ефикасног
управљања заштићеним природним добром, екотуризма, спортског риболова, образовног
и научног рада, 
11)
прикладно уређење у традиционалном стилу простора сеоских домаћинстава, тј. објеката,
дворишта и окућница, 
12)
очување и обнављање објеката народног градитељства, традиционалних занимања, обичаја
и фолклора локалног становништва и предмета, алата и других рукотворина народне
радиности.
 
Члан 4а*
Одређује
се заштитна зона Специјалног резервата природе ’Увац’ (у даљем тексту: заштитна
зона) на деловима територије општина Нова Варош, Сјеница, Пријепоље и Ивањица и
обухвата простор слива реке Увац око заштићеног подручја Специјалног резервата природе
’Увац’ узводно од профила бране водоакумулације ’Радоиња’. *
Граница
заштитне зоне пружа се површинском вододелницом слива из става 1. овог члана обухватајући
долинске стране реке Увац, Сјеничко поље и падине планина Муртеница, Чемерница,
Јавор, Велика Нинаја, Гиљева, Озрен и Златар које припадају том речном сливу. *
У
заштитној зони не могу се обављати радови и активности са значајним неповољним утицајем
на природне вредности животне средине, а посебно оне за које се основано претпоставља
да могу изазвати нарушавање главних вредности и обележја Специјалног резервата природе
’Увац’, пре свега биљног и животињског света, вода и предела.*
У
погледу обавеза управљања и старања, Специјални резерват природе ’Увац’ и заштитна
зона чине јединствено заштићено природно добро (у даљем тексту: заштићено природно
добро).*
 
*Службени
гласник РС, број 110/2006
  
Члан 5.
Специјалним
резерватом природе ’Увац’ управља и о заштитној зони стара се Друштво с ограниченом
одговорношћу ’Резерват Увац’ (у даљем тексту: старалац).*
Старалац
је дужан да: 
1)
чува заштићено природно добро и спроводи утврђени режим заштите, тј. прописане забране
и правила унутрашњег реда; 
2)
обележава заштићено природно добро, његове границе*, места и подручја значајна
за спровођење режима заштите; 
3)
доноси програм управљања, акт о унутрашњем реду и чуварској служби, годишњи програм
управљања и извештај о његовом извршавању; 
4)
иницира доношење одговарајућих планских и урбанистичких докумената којима се регулише
изградња објеката и уређење простора; 
5)
организује спровођење програма управљања, а посебно подстиче и прати израду и примену
програма и пројеката заштите, поновног насељавања и унапређења стања птица и других
представника живог света, научних истраживања и образовања, развоја туризма, пољопривреде
и уређења предела, пројеката заштите, уређења и приказивања геоморфолошких, спелеолошких,
хидрографских и културних вредности заштићеног природног добра; 
6)
организује надгледање и евидентира природне вредности и њихове промене; 
7)
одређује рибарско подручје у заштићеном природном добру и управља риболовним
водама тог подручја, у складу са законом;*
8)
успоставља и развија сарадњу са власницима и корисницима земљишта и других непокретности,
посебно са Јавним предузећем за газдовање шумама „Србијашуме” у области шумарства
и израде аката и докумената везаних за шумарство и месним становништвом на чувању,
одржавању, уређењу и коришћењу заштићеног подручја.
 
*Службени
гласник РС, број 110/2006
 
Члан 6.
Заштита
и развој Специјалног резервата природе „Увац” и заштитне зоне* спроводи
се према програму управљања који се доноси као средњорочни документ за период од
пет година. 
Програм
управљања из става 1. овог члана нарочито садржи: 
1)
циљеве заштите и развоја, услове, мере, погодности и ограничења за њихово остваривање;

2)
приказ основних вредности и природних богатстава заштићеног природног добра и њихових
главних корисника; 
3)
приоритетне задатке на чувању и одржавању заштићеног природног добра, праћењу стања,
заштити и умножавању белоглавог супа и других значајних врста птица, риба, ловне
дивљачи и других животињских врста, биљног света и шума, заштити и приказивању пећина
и другог геолошког наслеђа; 
4)
задатке, услове и мере за одрживо коришћење природних ресурса и развој делатности
и активности које су на њима засноване, пре свега рибарства, пољопривреде, шумарства
и водопривреде; 
4а)
задатке, услове и мере на заштити вода и земљишта, управљању отпадом и опасним материјама,
санацији и рекултивацији деградираних делова животне средине;*
5)
задатке, услове и мере за развој екотуризма и рекреације; 
6)
приоритетне научноистраживачке и образовне задатке, циљеве и задатке заштите објеката
народног градитељства, етнографских и фолклорних обележја и других културних вредности,
уређења предела и изградње објеката у функцији заштићеног природног добра; 
7)
приоритетне задатке на приказивању вредности заштићеног природног добра; 
8)
врсту и садржај документације за спровођење циљева и задатака на праћењу, очувању
и унапређењу стања природних и других вредности, посебно белоглавог супа и риба,
одрживог коришћења тих вредности у научне, образовне, рекреативне и друге сврхе;

9)
преглед потребне планске, урбанистичке и друге документације за спровођење уређивачких
и развојних циљева и задатака, динамику и субјекте за њихову реализацију; 
10)
задатке на успостављању партнерских односа са месним становништвом, Јавним предузећем
за газдовање шумама „Србијашуме” и другим корисницима природних ресурса; 
11)
динамику и субјекте реализације програмских задатака; 
12)
средства потребна за реализацију програма управљања и начин на који ће се она обезбедити.

На
програм управљања из става 1. овог члана, на који су претходно прибављена мишљења
министарстава надлежних за послове туризма, науке, просвете, просторног планирања,
урбанизма и изградње објеката, пољопривреде, шумарства, водопривреде и финансија,
сагласност даје министарство надлежно за послове заштите животне средине (у даљем
тексту: Министарство). 
Програм
управљања из става 1. овог члана остварује се годишњим програмом управљања. Годишњи
програм управљања за наредну годину, заједно са извештајем о остваривању програма
у текућој години старалац доставља Министарству до 15. децембра. 
 
*Службени
гласник РС, број 110/2006
 
Члан 7.
Старалац
је дужан да обезбеди унутрашњи ред и чување заштићеног природног добра у складу
са актом који доноси уз сагласност Министарства. 
Актом из
става 1. овог члана утврђују се правила за спровођење прописаног режима заштите,
а нарочито: 
 
1)
начин на који ће се понашати посетиоци, власници и корисници непокретности при кретању,
боравку и обављању посла на заштићеном природном добру; 
2)
места, површине и објекти у којима се ограничава кретање или забрањује и ограничава
обављање одређених радњи, као и трајање тих мера, а посебно места где се белоглави
суп гнезди и прихрањује; 
3)
биљне и животињске врсте које је забрањено уништавати, оштећивати или узнемиравати,
као и врсте чије је коришћење, тј. брање, сакупљање и излов ограничено; 
4)
подручја природних рибљих плодишта, услови спортског риболова и дозвољеног излова
риба, риболовне воде чије је коришћење забрањено или ограничено, у складу са законом;

5)
начин сарадње с физичким и правним лицима који по различитом основу користе или
су заинтересовани за коришћење заштићеног природног добра; 
6)
услови заштите приликом научних истраживања и образовних активности; 
7)
места и услови за одлагање отпада, начин одржавања уредности и чистоће заштићеног
подручја; 
8)
начин и организација чувања, опрема и средства неопходна за чување и одржавање.

Правила
одређена актом из става 1. овог члана и друге неопходне информације за спровођење
режима заштите, старалац је дужан да огласи и на погодан начин учини доступним посетиоцима
и корисницима.
 
Члан 8.
Средства
за заштиту и развој Специјалног резервата природе „Увац” и заштитне зоне* обезбеђују
се из буџета Републике, од накнаде за коришћење заштићеног природног добра, из прихода
остварених обављањем делатности стараоца и из других извора у складу са законом.
 
*Службени
гласник РС, број 110/2006
 
Члан 9.
Програм
управљања и годишњи програм управљања Специјалног резервата природе „Увац” и
заштитне зоне* старалац ће донети у року од шест месеци од дана ступања на снагу
ове уредбе. 
До
доношења докумената из става 1. овог члана старалац ће организовати заштиту и развој
према привременом програму управљања који ће донети у року од 30 дана од дана ступања
на снагу ове уредбе, уз сагласност Министарства. 
Старалац
ће у року од десет месеци од дана ступања на снагу ове уредбе извршити идентификацију
граница заштићеног природног добра на терену и њихово обележавање на прописан начин.
 
*Службени
гласник РС, број 110/2006
 
Члан 10.
Планови
уређења простора, шумске, ловне, водопривредне, пољопривредне и друге основе, програми
унапређења рибарства и други програми који обухватају заштићено природно добро усагласиће
се са Просторним планом Републике Србије и програмом управљања из члана 6. ове уредбе.
 
Члан 11.
Даном
ступања на снагу ове уредбе престаје да важи Уредба о заштити Специјалног резервата
природе „Клисура реке Увац” („Службени гласник РС”, број 50/95). 
 
Члан 12.
Ова
уредба ступа на снагу осмог дана од дана објављивања у „Службеном гласнику Републике
Србије”. 
 
05 број 110-1343/2006
У Београду, 23. марта 2006. године
Влада
Потпредседник,
Мирољуб Лабус, с.р.
 
 
ОПИС ГРАНИЦЕ

СПЕЦИЈАЛНОГ РЕЗЕРВАТА ПРИРОДЕ „УВАЦ”
  
Граница
Специјалног резервата природе „Увац” почиње на граници територија општине Сјеница
и општине Нова Варош, у чворној тачки катастарске парцеле број 1383, КО Кладница,
општина Сјеница, и катастарске парцеле број 1387, КО Буковик, општина Нова Варош
и затим иде кроз територију општине Нова Варош, КО Буковик, међама катастарских
парцела бр. 2387, 2542/1, 2544, 2571, 2753/1, 2761, 2916, 2917, 2918/1, 2929/1,
2931/1, 2932/1, 2933/1, 2959/1, 3178, 3180/1, 3180/2, 3181, 89/2, даље иде спољном
границом ГЈ „Јасеново-Божетићи” обухватајући у целости одељења 96, 97, 98, 99,
100, 101 и 102 у целости и земљиште у приватној и другој својини у оквиру граница
те газдинске јединице, прелази у КО Божетићи и наставља спољном границом ГЈ „Јасеново-Божетићи”
обухватајући одељења 65, 66, 67, 68, 89, 90 и 91 у целости и земљиште у приватној
и другој својини у оквиру граница те газдинске јединице, даље иде кроз КО Дебеља
спољном границом ГЈ „Јасеново–Божетићи” обухватајући у целости одељења 58, 57 и
56 и одељење 55, одсек 1, 3 и 4, наставља шумским путем кроз приватно земљиште до
границе одељења 54, иде границом тог одељења до северозападне границе одељења
52, наставља границом одељења 52 до тачке на растојању од 150 метара од корита реке
Тисовице (мерено у ортогоналној пројекцији), даље иде узводно левом долинском страном
Тисовице на растојању од 150 метара од корита реке кроз одељења 52 и 51, приватно
земљиште, одељења 50,49, 48 и 47 и поново кроз приватно земљиште до границе КО Штитково,
иде даље кроз КО Штитково међом к.п. број 1802 до границе одељења 46 ГЈ „Јасеново–Божетићи”
затим границом тог одељења, обухватајаћи га у целости, до међе к.п. број 1778, наставља
међама к.п. бр. 1778, 1779, 1780, 1787, 1786, 1785, 1760/2, 1755, 1752, 1751,
1749, 2111 (сече пут), 1731, 1727, 1726, 1730, 1705, 1706, 1707, 1708, 1695,
1693, 1692, 1691, 1690, 2102 (сече реку Тисовицу), 1678, 2110 (сече пут), 1623,
1622, 1643, 2103 (сече део пута), 1663, 1662, 1656, 1657, 1658, 824, 823, 822,
1378, 1402, 2108 (сече пут), 1599, 1594, 1595, 1592, 1589, 1686, 1733, 1735/1,
1735/2, 1555, 1560, 1552, 1536, 1535, 1533, 1532, 1529, 1528, 1515, 1508/2 и
2109 (сече пут), затим прелази у КО Горње Трудово и иде међама к. п. бр. 1270 (сече
Трудовачку реку), 690, 693, 694, 695, 703, 1109, 1116, 1115, 1114, 1137, 1136,
1135, 1134, и 1143 до границе ГЈ „Јасеново-Божетићи”, иде границом одељења 11 те
газдинске јединице и приватног земљишта до одсека 2 одељења 11, затим наставља низводно
десном долинском страном Тисовице границом одсека 2, одељења 11 и одсека 2 и 1 одељења
10, прелази у КО Трудово и иде међама катастарских парцела бр. 1590, 1784 (сече
пут), 1592, 1593, 1595, 1596, 1601, 1600, 1609, 1608, 1606, 1709, 1708, 1707,
1706, 1738, 1741, 1744, 1779 (сече пут и иде њиме до к.п. број 1060), 1031,
1041, 1047, 1046, 1045, 1044 и 1042, затим прелази у КО Ојковица и иде међама к.п.
бр. 2523, 2524/1, 2528, 2529, 2526, 2692 (сече пут), 1836, 1829, 1813, 1806,
1805, 1711, 1712, 1777 (сече пут), 1757, 1758, 2691 (сече пут), 1760, 1761,
1762, 1456, 1455, 1454, 1451, 1450, 1413, 1414, 1417, 1418, 1409, 1420, 1421,
1426, 1429, 1341 (сече пут), 1339/2, 1964 (сече пут), 1343, 1188, 1203 (сече пут),
1189, 1160, 1128 и 1102/1, долази до границе ГЈ „Јасеново-Божетићи” наставља том
границом обухватајући у целости одељења 2 и 1 те газдинске јединице и даље иде кроз
приватно земљиште међама к.п. бр1073, 1067/1 и 1067/4 до границе КО Бурађа, затим
иде кроз КО Бурађа међама к.п. бр. 1154, 1104/7, 1002, 1001, 1000, 999, 997/1,
997/2, 1004/2, 1005, 1008, 1012 (сече пут), 1035, 1029/1/2, 1028/1, 1039, 1040,
1041, 1021, 1091, 1089/2, 1089/1, 1083, 1078/6, 645/1, 621, 626, 627/2, 631,
634/1, 634/2 и 584 до границе КО Негбина и даље иде кроз КО Негбина међом к.п. број
2975 (сече реку), долази до спољне границе ГЈ „Црни врх – Гола брда”, иде том границом
обухватајући одељења 63, 62 и 61 у целости, даље иде границом одсека 3 одељења
55 и долази до границе КО Сеништа, затим наставља кроз КО Сеништа границом одсека
3 одељења 55, одсека 1 одељења 54, одсека 1 одељења 53, одсека 1 одељења 52, одсека
1 одељења 51, одсека 1 одељења 50, одељења 49 и 48 у целости и долази до границе
КО Радоиња, затим иде кроз КО Радоиња обухватајући одсеке 1, 3 и б одељења 84 ГЈ
„Црни врх – Голи врх”, пресеца то одељење дуж границе одсека а и б, наставља северном
границом одсека а одељења 84 и одсека а одељења 83, пресеца у правој линији на дужини
од 40 метара приватно земљиште, долази до границе одељења 79 и иде његовом границом
обухватајући то одељење у целости и наставља даље кроз ГЈ „Црни врх – Гола брда”
обухватајући одељења 77 и 75 у целости, одсек а одељења 74 и одсек а одељења 73
и долази до границе КО Вранеша, иде кроз КО Вранеша обухватајући одсеке 1 и 3 одељења
73, одсеке а и 2 одељења 71 и одсеке а и 3 одељења 70, наставља међама к.п. бр.
557, 4, 5, 49, 51, 72, 71, 73, 82, 83, 87, 91 и 99, долази до границе КО Амзићи
и иде кроз ту катастарску општину међама к.п. бр. 993, 3, 468, 467, 466, 465,
992 (сече пут), 6, 18, 44/2, 82, 81, 80, 79, 78, 77, 983 (сече пут), 106 и 167 и
сече к.п. број 165, обухватајући у целости одељења 4, 3, 2, 1, 16 и 17 ГЈ „Босање”
и приватно земљиште између одељења 1 и 16, затим наставља источном границом ГЈ
„Босање” обухватајући приватно земљиште и одсек д одељења 18, долази том границом
до границе одсека а одељења 19 до чворне тачке одељења 19 и 20, где почиње КО Вилови,
затим иде кроз КО Вилови и то од чворне тачке одсељења 19 и 20 на растојању од
150 метара од обале Златарског језера кроз одсек а одељења 22, одсек а одељења
23, одсек а одељења 30 и одсек а одељења 31, затим иде границом газдинске јединице
и приватног земљишта до тачке на 150 метара растојања од Златарског језера, одакле
у правој линији сече одсек б одељења 32, наставља границом газдинске јединице обухватајући
одељење 33 у целости, затим сече одељење 34 дуж границе енклаве приватног земљишта
и шумским путем, наставља границом одељења 35 обухватајући га у целости, онда шумским
путем који спаја одељење 35 и 36, наставља границом одељења 36 обухватајући га у
целости, наставља међама катастарских парцела 23/2 (сече пут), 1372, 1373,
1374, 1375, 1376, 1354, 1388, 1391, 1396, 1402 и 1401, наставља границом одељења
4 ГЈ „Пландиште” обухватајући га у целости, даље иде међама к.п. бр. 2332,
2333, 1471, 1473 и 1474 до границе одељења 7 ГЈ „Пландиште”, иде границом тог одељења
обухватајући га у целости, наставља границом одељења 8 до границе КО Комарани и
иде даље кроз КО Комарани границоом одељења 8, 9, 10, 11 и 12 обухватајући их у
целости, наставља границом одсека 4 одељења 13, затим границом одсека 1 одељења
15 (обухватајући одсеке 1, 2, б и ц тог одељења), иде границом одељења 16, 17, 18,
19 и 20 обухватајући их у целости, затим међом к.п. број 451/2 до границе КО Акмачићи,
затим иде кроз КО Акмачићи међама к.п. бр. 994, 995/1, 1001/1, 1008, 1007,
1090, 1086, 1085, 1083/1, 1308/1, 1137/4, 1129/1, 1130/2, 1131/4, 528/2, 536/1,
537/2, 538, 539, 540, 1508/1, 1078, 1077, 1064, 1065, 1062, 1055, 1054/1,
1053/1, 1052, 1045, 1044/2, 1043/1, 1041, 1034/2, 1040 и 1034/1, долази до границе
КО Радијевићи и иде даље кроз КО Радијевићи међама к.п. бр. 1145, 1144, 1142/1,
1508/4, 1142/1, 1142/2, 1508/5, 1112, 1113, 1108/1, 1102/2, 865/2, 861/2,
862/2, 862/3, 866/2, 867, 1099/4, 1099/5, 1097/2, 1094/3, 1092, 1080/2, 1087/2,
1117/2, 1118/2, 1124/2, 1126/2, затим наставља границом ГЈ „Пландиште” дуж границе
одељења 27 и 28 и долази до чворне тачке одељења 28, 29 и 30 која је на граници
КО Радијевићи и КО Мишевићи, наставља кроз КО Мишевићи међама к.п. бр. 159,
1493/1, 183/1, 184/1, 185/1, 186/1, 210, 209, 207/2, 207/3, 1049/1 (део пута),
289/1, 290, 291, 292, 1497 (сече пут), 1182/1, 1385, 1381, 1377, 1378, 1388,
1345, 1347, 1331/2, 1492 (сече пут) и 1493/1 (сече пут), обухватајући у целости
одељења 17, 13, 12, и 1 ГЈ „Златар” и долази до границе територије општине Сјеница,
КО Доње Горачиће, иде кроз ту катастарску општину међама к.п. бр. 112 и 160, долази
до границе КО Горње Лопиже и иде кроз ту катастарску општину међама к.п. бр.1382,
1855 (пут), 178, 491, 490, 489, 177, 488, 175, 171/1, 1853/1 (сече део пута),
164, 162, 22/1 и 28, долази до границе КО Доње Лопиже и иде кроз ту катастарску
општину међама к. п. бр. 1/1, 2/2, 50/2, 50/1, 51, 53, 55, 56, 58, 2/2, 3413 (сече
поток), 987/1, 1003, 1004, 3426 (сече пут), 1005, 1006, 987/1 и 1209, долази до
границе КО Крстац и иде кроз ту катастарску општину међама к.п. бр. 2113/1,
2113/2, 2112/2, 2102/2, 2101/2, 2096/2, 2095/2, 2094/2, 2206 (пут), 2088/2,
2087/2, 2085/2, 2082/2, 2081/2, 2075/2, 2076/2, 2069/2, 2176/2, 2177/2, 2179/2,
2180/2, 2182/2, 2183/2, 2186/2, 2184/2, 2042/1, 2205/1 (пут), 2041, 2039, 1856,
2035, 2027, 2023/1, 2023/2, 2025/2, 2024/2, 2018/2, 2205/2 (пут), 1989, 1988,
1987, 1986, 1985, 1984, 1183/1, 1182/2, 1179/2, 1155/2, 1153/2, 1131/2, 1132/2,
1129/2, 1128/1, 1126/2 и 1125, долази до границе КО Дружинићи и иде кроз ту катастарску
општину међама к.п. бр. 889/1, 882, 883/1, 849/1, 848/1, 845/1, 842, 840, 839,
836/1, 803, 816/1, 827, 826, 822, 107/1, 105, 103 и 789, долази до границе КО Урсуле
и иде кроз ту катастарску општину међама к.п. бр. 2558/1, 2561, 2562, 2561, 2,
1/1, 5/1, 202/1, 203/1, 206, 210/1, 211/1, 212/1, 215/1, 218/1, 224/1, 225/1,
227/1, 230/1, 231/1, 234/1, 235/1 и 390/1, долази до границе КО Кладница и иде кроз
ту катастарску општину међама к.п. бр. 1394 и 1383 и долази до почетне тачке на
граници територија општина Сјеница и Нова Варош, обухватајући на територији општине
Сјеница одељења 32, 33, 34, 35, 35, 37, 40, 41, 42, 43, 44, 45, 46, 47, 48, 49,
50, 53, 54, 56, 57, 58, 60, 51, 62, 63, 64, 65, 20 и 19 ГЈ „Дервента–Бабињача” и
одељења 46, 45, 44, 41, 42, 43, 40, 39, 38, 37, 36, 34 и 32 ГЈ „Јавор”.