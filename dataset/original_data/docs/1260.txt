На
основу члана 32. став 4. Закона о странцима („Службени гласник РС”, број
97/08),
Министар
унутрашњих послова, уз сагласност министра рада и социјалне политике, доноси
 
 
ПРАВИЛНИК
о испуњености услова
за одобравање привременог боравка странца ради спајања породице
„Службeни гласник РС“,
број 59 од 28. јула 2009.
 
 
Члан 1.
Овим
правилником се прописују докази о испуњености услова за одобравање привременог боравка
странца ради спајања породице. 
 
Члан 2.
Захтев
за издавање одобрења за привремени боравак ради спајања породице странац, члан уже
породице држављанина Републике Србије или странца коме је одобрен стални или привремени
боравак, подноси организационој јединици Министарства унутрашњих послова надлежној
за послове странаца по месту боравишта странца.
Уз
захтев за издавање одобрења за привремени боравак ради спајања породице, прилажу
се и одговарајући докази о испуњености услова којима се потврђује сродство, односно
својство члана уже породице, и то: 
1)
уверење о држављанству или фотокопија важеће личне карте за држављанина Републике
Србије, 
2)
фотокопија важеће личне карте за странца уколико је давалац гаранције странац на
привременом или сталном боравку, 
3)
извод из матичне књиге венчаних, односно извод из матичне књиге рођених или други
документ који доказује сродство са држављанином Републике Србије, односно странцем
коме је одобрен стални или привремени боравак. 
 
Члан 3.
Изузетно,
уколико постоје нарочито важни лични или хуманитарни разлози, организациона јединица
из члана 2. став 1. овог правилника, одобрава привремени боравак странцу, ради спајања
породице, уколико породичне, здравствене, социјалне, материјалне или друге сличне
прилике указују на постојање тих разлога.
Странцем,
чланом уже породице, у смислу става 1. овог члана, сматра се:
1)
рођак по правој линији који је у директној вези са даваоцем гаранције, односно његовим
супружником, који зависи од њих и нема адекватну породичну бригу у земљи порекла;
2)
одрасло дете даваоца гаранције или његовог супружника које није у браку, а које
није у стању да подмирује своје потребе због свог здравственог стања.
Уз
захтев за издавање одобрења за привремени боравак странац из става 1. овог члана
прилаже и доказе из члана 2. став 2. овог правилника. 
 
Члан 4.
Овај
правилник ступа на снагу наредног дана од дана објављивања у „Службеном гласнику
Републике Србије”.
 
Министар,
Ивица Дачић, с.р.