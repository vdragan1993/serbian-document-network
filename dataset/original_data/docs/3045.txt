На основу члана 90. став 1. тачка 2. Устава Републике
Србије, а у вези с чланом 1. став 1. Закона о пригодном кованом новцу
(„Службени лист СРЈ”, број 46/96), 

Влада Републике Србије доноси

 

 

ОДЛУКУ 


о одређивању 
200. годишњице Првог српског устанка као догађаја поводом кога ће се у 2004. 
години издати пригодни ковани новац

“Службени
гласник РС”, број 
51 од
7.
јула 2004.

 

 

1.
Одређује се 200. годишњица Првог српског устанка као догађај од општег значаја
за Републику Србију поводом кога ће се у 2004. години издати пригодни ковани
новац.

 

2.
Средства за покриће трошкова метала, трошкова израде и трошкова продаје
пригодног кованог новца обезбеђује Народна банка Србије.

 

3.
Идејна решења и продајну цену пригодног кованог новца одређује Народна банка
Србије. 

 

4.
Средства остварена продајом пригодног кованог новца, после одбитка трошкова
израде и трошкова продаје, представљају приход буџета Републике Србије.

 

5.
Ова одлука ступа на снагу наредног дана од дана објављивања у „Службеном
гласнику Републике Србије”. 

  

05 број 422-2717/2004-002

У Београду, 6. маја 2004.
године

Влада Републике Србије

Потпредседник,

Мирољуб Лабус, 
с.р.