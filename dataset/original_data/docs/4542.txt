На основу члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
Влада доноси
 
УРЕДБУ
о престанку важења Уредбе о условима и начину пребијања дуговања и потраживања по основу кредитних послова са иностранством у девизама

"Службени гласник РС", број 55 од 25. јуна 
	2013.
 
Члан 1.
Даном ступања на снагу ове уредбе престаје да важи Уредба о условима и начину пребијања дуговања и потраживања по основу кредитних послова са иностранством у девизама („Службени гласник РС”, број 99/11).
Члан 2.
Поступци који су започети по основу члана 6. Уредбе о условима и начину пребијања дуговања и потраживања по основу кредитних послова са иностранством у девизама („Службени гласник РС”, број 99/11), а нису окончани до 14. јуна 2013. године, обустављају се.
Члан 3.
Ова уредба ступа на снагу наредног дана од дана објављивања у „Службеном гласнику Републике Србије”. 
	
 
05 број 110-5256/2013
У Београду, 25. јуна 2013. године

Влада
Председник,

Ивица Дачић, с.р.