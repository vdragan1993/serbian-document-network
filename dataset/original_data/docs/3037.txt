На основу члана 21. став 1. Закона о Народној банци Србије
(„Службени гласник РС”, бр. 72/2003 и 55/2004), а у вези с чл. 7. и 8. Закона о
пригодном кованом новцу („Службени лист СРЈ”, број 46/96), 

Гувернер Народне банке Србије доноси
 

 

ОДЛУКУ

о продаји у 2007. години
пригодног кованог новца поводом 200-годишњице доласка Доситеја Обрадовића у Србију

“Службени гласник РС”, број
72 од 31. 
јула
2007.

 
 

1.
Пригодни ковани новац издат на основу Одлуке о издавању пригодног кованог новца
поводом 200-годишњице доласка Доситеја Обрадовића у Србију („Службени гласник РС”,
број 68/2007) – Народна анка Србије продаваће домаћим и страним физичким лицима
и правним лицима у земљи непосредно, и то у Седишту Народне банке Србије у Београду
и преко филијала Народне банке Србије.

 

2.
Пригодни ковани новац из тачке 1. ове одлуке Народна банка Србије пустиће у продају
17. септембра 2007. године.

 

3.
Ова одлука ступа на снагу даном објављивања у „Службеном гласнику РС”. 


 

О. број 71

У Београду, 30. јула 2007.
године

Гувернер

Народне банке Србије,


Радован Јелашић, с.р.