Редакцијски пречишћен текст
 
 
 
 

На
основу члана 43. став 1. Закона о Влади („Службени гласник РС”, бр. 55/05 и
71/05 – исправка) и члана 3. став 1. Уредбе о решавању стамбених потреба куповином
станова изграђених средствима за реализацију Националног инвестиционог плана („Службени
гласник РС”, бр. 82/06 и 96/06), 

Влада
доноси

  

ОДЛУКУ

о расподели станова прибављених средствима за
реализацију Националног инвестиционог плана 

"Службени гласник РС", бр. 99 од 10. новембра
2006, 102 од 14. новембра 2006 - исправка

 
 

1.
Овом одлуком утврђује се расподела 360 изграђених станова и 1274 стана у изградњи,
прибављених средствима за реализацију Националног инвестиционог плана (у даљем тексту:
НИП) на кориснике средстава буџета Републике Србије (у даљем тексту: корисници).

Изграђени
станови из става 1. ове тачке су на следећим локацијама:

1)
65 станова – у Кикинди, Микронасеље;

2)
седам станова – у Врбасу, Стамбени блок 106;

3)
23 стана – у Зрењанину, Панчевачка улица;

4)
пет станова – у Шиду, Насеље Исток;

5)
10 станова – у Руми, Тивол;

6)
четири стана – у Белој цркви, Бели трг, ул. Доситејева 4;

7)
четири стана – у Шабцу, Буде Станимировића 2;

8)
58 станова – у Ваљеву, Ослободиоци Ваљева, ул. Милорад Павловића;

9)
10 станова – у Зајечару, Плажа, ул. П. Лумумбе;

10)
18 станова – у Параћину;

11)
осам станова – у Ивањици, Мркочевац;

12)
20 станова – у Куршумлији, Расадник 1;

13)
50 станова – у Лесковцу, Три шешира, Р. Жунић, Дубочица 2;

14)
пет станова – у Власотинцу, Мије Миленковића;

15)
17 станова – у Медвеђи, Центар;

16)
56 станова – у Врању, Виктора Бубња б.б.

Станови
у изградњи из става 1. ове тачке су на следећим локацијама:

1)
380 станова – у Новом Београду, Блок 32;

2)
410 станова – у Новом Саду, Југовићево;

3)
192 стана – у Нишу, Николе Тесле;

4)
292 стана – у Краљеву, Ратарско имање.

 

2.
Расподела станова из тачке 1. ове одлуке врши се према процентуалном учешћу броја
запослених код Корисника у односу на укупан број запослених код свих Корисника и
сваком Кориснику припада следећи број станова:

1)
образовању и науци* 490 станова;

2)
здравству 490 станова;

3)
органима државне управе 532 стана;

4)
носиоцима правосудних функција и запосленима у правосуђу 81 стан;

5)
култури 16 станова;

6)
установама социјалне заштите 25 станова.

Корисник
који има проценат запослених испод 1% у односу на укупан број запослених код свих Корисника има право на један стан.

 

*Службени
гласник РС, број 
102/2006

 

3.
Корисници којима се расподељују станови из тачке 1. ове одлуке су:

1)
у образовању – основно образовање; средње образовање; ученички стандард; више и
универзитетско образовање; акредитоване научноистраживачке организације чији
је оснивач Република Србија*; студентски стандард; Управа за спорт; Заводи;

2)
у здравству – све здравствене установе;

3)
у државној управи – стручне службе Народне Скупштине и председника Републике; Влада
(Генерални секретаријат Владе, Кабинет председника, Кабинет потпредседника, Служба
за управљање кадровима); министарства и посебне организације; Канцеларија за придруживање
Европској унији; Канцеларија за сарадњу са медијима; Републички одбор за решавање
о сукобу интереса; Агенција за страна улагања и промоцију извоза; Агенција за заштиту
животне средине; Српска академија наука и уметности; Агенција за рециклажу; Комесаријат
за избеглице; Агенција за развој инфраструктуре локалне самоуправе; Управа за заједничке
послове републичких органа; управни окрузи; стручна служба Повереника за информације
од јавног значаја; Републичка агенција за мирно решавање радних спорова; Безбедоносно
информативна агенција;

4)
у правосуђу – носиоци правосудних функција и запослени у Уставном суду Србије; правосудним
органима; Врховном суду Србије; 

Вишем
трговинском суду; Републичком јавном тужилаштву; Тужилаштву за ратне злочине;


Републичком
јавном правобранилаштву; Окружним судовима; Општинским судовима; Трговинским судовима;
Окружним јавним тужилаштвима; Општинским јавним тужилаштвима; Већима за прекршаје;
Општинским органима за прекршаје.

5)
у култури – запослени у установама културе;

6)
у установама социјалне заштите – запослени у установама за смештај корисника и запослени
у центрима за социјални рад.

 

*Службени
гласник РС, број 
102/2006

 

4.
Расподелу станова запосленима код Корисника врши комисија за расподелу станова образована
код Корисника, на основу конкурса који се објављује у складу са овом одлуком и посебном
одлуком о расподели станова по општинама и градовима на Кориснике, у року од осам
дана од дана доношења посебне одлуке.

 

5.
Ова одлука ступа на снагу наредног дана од дана објављивања у „Службеном гласнику
Републике Србије”.
 

05 број 360-9706/2006

У Београду, 9. новембра 2006. године

Влада

Председник,

Војислав Коштуница, с.р.