На основу члана 43. став
2. Закона о заштити животне средине („Службени гласник Републике Србије”, бр. 66/91,
83/92, 53/93,
67/93 и 48/94),
Влада Републике Србије доноси
 
 
УРЕДБУ 


о заштити специјалног резервата природе „Клисура реке Трешњице”
„Службени гласник
РС”, број 50 од 13. децембра 1995.

 

Члан 1.
Део подручја реке Трешњице ставља се под заштиту као
природно добро од изузетног значаја и сврстава се у I категорију заштите као
Специјални резерват природе (у даљем тексту: специјални резерват „Клисура реке
Трешњице”).

 

Члан 2.
Специјални резерват „Клисура реке Трешњице” ставља се
под заштиту ради очувања станишта и популације природне реткости белоглавог
супа (Gyps fulvus Habl.) и других природних реткости, геоморфолошких облика са
реком и вредног етно-наслеђа.

 

Члан 3.
Специјални резерват „Клисура реке Трешњице” је на
подручју општине Љубовија, односно катастарских општина Горње Кошње, Доње Кошње
II, Грчић и Дрлача, површине 595,38,04 ха, од чега је 293,58,83 ха у приватној
својини, 1,11,60 ха у својини Српске православне цркве и 300,68,01 ха у
друштвеној својини.
Опис границе Специјалног резервата „Клисура реке
Трешњице“ и попис катастарских парцела обухваћених режимима заштите II и III
степена са графичким приказом, одштампан је уз ову уредбу и чини њен саставни део.

 

Члан 4.
На подручју специјалног резервата Специјалног резервата
„Клисура реке Трешњице” успостављају се:
2) режим заштите III степена који обухвата подручје
дела клисуре реке Трешњице и Трибућа, површине 507,80,02 ха;
3) режим заштите III степена који обухвата подручје
излазног дела Клисуре реке Трешњице и околину етно објекта у центру села Горња
Трешњица, површине 87,58,42 ха.

 

Члан 5.
На целом подручју Специјалног резервата „Клисура реке
Трешњице”
1. забрањено је:
1) промена намена површина и промена морфологије терена
уколико није у складу са мерама заштите;
2) изградња привредних, инфраструктурних и других
објеката, осим доградње постојећег рибњака, доградње и реконструкције
постојећих стамбених објеката и воденица, изградње појединих угоститељских и
једног мањег туристичког објекта и објеката намењених за научноистраживачки и
образовни рад и потребе спровођења мера заштите, који својим габаритом,
обликом, начином коришћења, отпадним материјама и на било који други начин не
смеју угрозити или нарушити природне вредности и пејзажне одлике природног
добра;
3) загађивање вода, коришћење материјала из корита
водотока и сипара, отварање каменолома;
4) депоновање комуналног и другог отпада;
5) превођење надземних водова високог напона;
6) испаша и прогон стоке у близини гнезда, хранилишта и
објеката за гајење белоглавог супа, сеча шума и шикара, осим санитарно-узгојних
сеча у циљу унапређења стања екосистема и заштите шума;
7) лов дивљачи, разарање гнезда, узимање јаја птица,
или на било који други начин угрожавање природних реткости;
8) риболов и
2. обезбеђује се прехрана и гајење белоглавног супа,
контрола и праћење стања популација биљних и животињских врста, посебно
белоглавног супа и других природних реткости, санација и ревитализација
деградираних простора, реконструкција и конзервација културних добара на основу
посебних програма и пројеката и приказивање природних вредности.

 

Члан 6.
На подручју режима заштите II степена забрањено је:
1) изградња стамбених и викенд објеката;
2) асфалтирање и проширивање постојећих путева, осим
асфалтирање путева на правцима центар села Горња Трешњица – Бијела и Горња
Трешњица – Вујићи и проширења пута до постојећег хранилишта белоглавог супа и
3) стварање буке извођењем грађевинских радова или на
други начин, и друге активности које би могле да узнемире птице за време
гнежђења и гајења младунаца у периоду од 20. јануара до 15. августа.
На подручју режима заштите III степена забрањено је:
1) проширивање акумулације и
2) доградња бране на реци Трешњици.

 

Члан 7.
Заштита и развој Специјалног резервата „Клисура реке
Трешњице” спроводи се према програму заштите и развоја.
Програм из става 1. овог члана садржи нарочито: циљеве,
приоритетне задатке и активности на спровођењу режима заштите из чл. 5. и 6.
ове уредбе, задатке у регулисању бројности птица, очувању и унапређењу ловне и
риболовне фауне, задатке на спровођењу научноистраживачких, културних,
васпитно-образовних, информативно-пропагандних и других активности, средства
потребна за реализацију овог програма, као и начин њиховог обезбеђивања.
Програм из става 1. овог члана доноси се за период од
пет година, а остварује годишњим програмом који садржи задатке и послове који
се реализују у текућој години, динамику извршавања задатака и послова и висину
потребних средстава.
На програм из става 1. овог члана, на који су претходно
прибављена мишљења министарства надлежних за послове шумарства и водопривреде,
урбанизма, науке, просвете и културе, сагласност даје министарство надлежно за
послове заштите животне средине.

 

Члан 8.
О специјалном резервату „Клисура реке Трешњице” стара
се Фондација за заштиту белоглавог супа, Ваљево (у даљем тексту: Фондација).

 

Члан 9.
Фондација у обављању послова заштите и развоја
Специјалног резервата „Клисура реке Трешњице” обезбеђује спровођење прописаних
режима заштите и очувања природног добра, научноистраживачких, културних,
васпитно-образовних, информативно-пропагандних и других активности, доноси
средњорочни и годишњи програм заштите и развоја.
Фондација подноси извештаја о остваривању програма из
члана 7. ове уредбе до 15. децембра за текућу годину министарству надлежном за
послове заштите животне средине.

 

Члан 10.
Фондација у обављању послова заштите и развоја
Специјалног резервата „Клисура реке Трешњице” обезбеђује обележавање
Специјалног резервата „Клисура реке Трешњице”, унутрашњи ред и чуварску службу
у складу са актом који доноси, уз сагласност министарства надлежног за послове
заштите животне средине.
Актом из става 1. овог члана уређују се правила за
спровођење режима заштите и развоја, а нарочито: начин и услови кретања и
боравка посетилаца, коришћење флоре и фауне, постављања информативних и других
ознака, обављања научних истраживања, извођења истраживачких радова,
туристичких, угоститељских и других делатности и посебне забране у спровођењу
режима заштите.
Правила одређена актом из става 1. овог члана и друге
неопходне информације за спровођење режима заштите, Фондација је дужна да на
погодан начин јавно огласи тако да буду доступна корисницима и посетиоцима.

 

Члан 11.
Средства за заштиту и развој Специјалног резервата
„Клисура реке Трешњице” обезбеђују се из прихода остварених обављањем
делатности Фондације, из средстава у буџету Републике и из других извора у
складу са законом.

 

Члан 12.
Програм из члана 7. ове уредбе Фондација ће донети у
року од шест месеци од дана ступања на снагу ове уредбе, а годишњи програм у
року од 90 дана од дна ступања на снагу средњорочног програма.
До доношења програма из члана 7. ове уредбе Фондација
може послове заштите обављати према постојећем Програму мера заштите белоглавог
супа (Gyps fulvus) у Србији за период 1992–1995. године.

 

Члан 13.
Просторни и урбанистички планови, шумске,
водопривредне, пољопривредне и ловне основе, програми унапређења рибарства и
други програми који обухватају заштићено подручје морају бити усаглашени са
програмом заштите и развоја из члана 7. ове уредбе.

 

Члан 14.
Ова уредба ступа на снагу осмог дана од дана
објављивања у „Службеном гласнику Републике Србије”.
 
05 број 353-2909/95
У Београду, 15.
новембра 1995. године

Влада Републике
Србије
Потпредседник,

Светозар Крстић, с.р.
 

 
ОПИС ГРАНИЦА
СПЕЦИЈАЛНОГ
РЕЗЕРВАТА „КЛИСУРА РЕКЕ ТРЕШЊИЦЕ” И ПОПИС КАТАСТАРСКИХ ПАРЦЕЛА ПО РЕЖИМИМА
ЗАШТИТЕ II И III СТЕПЕНА

	 
1. Опис граница
Специјалног резервата „Клисура реке Трешњице”
Граница Специјалног резервата „Клисура реке Трешњице”
почиње западно од центра села у тачки у којој се додирују границе катастарских
парцела (у даљем тексту: к.п.) бр. 1, 2 и 3, катастарске општине (у даљем
тексту: КО) Грчић и иде на југ спољном границом к.п. бр. 23, 18 и 20, долази до
десне обале реке Трешњице и иде низводно до тачке која је наспрамна заједничкој
граници између к.п. бр. 311 и 312 на левој обали и обухватајући парцелу број
311 наставља спољном границом к.п. бр. 328, 330/1, 330/2, 334, 303, 40, 41/1,
41/2, 91/5, 91/6, 91/7, 91/1, 91/2, 91/1, 91/3, 91/4, 87/13, 101/2, 88/5, 88/9,
111, 112, 115, 116, 122, 124, 137, 145, 147, 151, 159, 157, 499, 445/део (овај
део се ослања на к.п. број 446, а димензије су му – почевши од тачке у којој се
додирују к.п. бр. 445, 446 и 449 – 75 м џ 110 м џ 130 м, с тим што се најдужом
страном ослања на к.п. број 499, а најкраћом на к.п. број 446) и 499 где улази
у КО Горње Кошље и иде спољним ободом к.п. бр. 2200, 2190/1, 2199, 2191, 2193,
1995, 2007, 2025, 2044, сече реку и улази у КО Доње Кошље и иде спољним ободом
к.п. бр. 835 и 648/део, прелази у КО Горње Кошље и иде спољним ободом к.п. бр.
1881, 1989, 1985, 1984, 1983, 1982, 1981, 1980, 1978, 1979, 1976, 1974, 1971,
1970, 1441/2, 2207, 2206, 2205, 1441/1, 1179, 1178 и улази у КО Дрлаче. Одатле
иде спољним ободом к.п. бр. 981, 1919, 1918, 2347, 2344, 2355, 2354, 2357,
2374, 2375, 2387, 2376, 2377, сече Бели поток и улази у КО Грчић и иде спољним ободом
к.п. бр. 68, 69, 71, 72, 54, 53, сече Дубоки поток и улази у КО Дрлаче и
наставља спољним ободом к.п. бр. 2429, 2426, 2445, 2446, 2447, 2448, опет се
враћа у КО Грчић обухватајући к.п. бр. 7, 3, 2 и долази до почетне тачке.
 
2. Попис
катастарских парцела обухваћених режимом заштите II степена
КО Горње Кошље: 1178, 1179, 1441/1, 1881, 1971, 1972,
1973, 1974, 1976, 1977, 1978, 1979, 1980, 1981, 1982, 1983, 1984, 1985, 1986,
1987, 1988, 1989, 1990, 1991, 1992, 1993, 1994, 1995, 2007, 2025, 2044, 2050,
2190, 2191, 2192, 2193, 2194, 2195, 2196, 2198, 2198, 2199/1, 2199/2, 2200,
2350/део, 2352/део, 2355, 2364/део и 2371/део.
КО Доње Кошље II: 648/део, 835, 1110/део.
КО Грчић: 499, 2431/део, 445/део.
КО Дрлаче: 981/део, 1981, 1919.
 
3. Попис
катастарских парцела обухваћених режимом заштите III степена
КО Грчић: 2, 3, 4, 5, 6, 7, 8, 9, 10, 11/1, 11/2, 11/3,
12, 13, 14, 15, 16, 17, 18, 19, 20, 21, 22, 23, 24, 25, 26, 27, 29/1, 29/2, 30,
31, 32, 33/1, 33/2, 34, 34, 35, 36/1, 36/2, 38, 39, 40, 41/1, 41/2, 41/3, 42,
47, 48/1, 48/2, 48/3, 49, 50, 51/1, 51/2, 51/3, 52, 53, 54, 68, 69, 70, 71, 72,
73, 77, 78, 79, 80, 81, 82, 83, 85/1, 85/2, 85/3, 85/4, 85/6, 86/1, 86/2, 86/3,
86/4, 86/5, 86/6, 86/7, 86/8, 86/9, 89/10, 86/11, 86/12, 86/13, 86/14, 86/15,
86/16, 86/16, 86/17, 86/17, 86/18, 86/19, 86/20, 86/21, 86/22, 86/23, 86/24,
86/25, 87/1, 87/2, 87/3, 87/4, 87/5, 87/6, 87/8, 87/9, 87/10, 87/12, 87/13,
88/1, 88/2, 88/3, 88/4, 88/5, 88/6, 88/7, 88/9, 90/1, 90/2, 90/3, 90/4, 90/5,
91/1, 91/2, 91/3, 91/4, 91/5, 91/6, 91/7, 91/8, 101/2, 111, 112, 115, 116, 122,
124, 125, 126, 128, 129, 130, 131, 132, 133, 134, 135, 136, 137, 139, 145, 146,
147, 151, 152, 153, 154, 155, 156, 157, 158, 159, 185, 303, 304, 305, 306, 307,
308, 310, 311, 321, 328, 329/1, 329/2, 330/1, 330/2, 333, 334, 362, 362/део,
2411, 2420/део, 2427/део, 2434/део, 2434.
КО Дрлаче: 2344, 2345, 2347, 2348, 2354, 2355, 2356,
2357, 2358, 2359, 2360, 2361, 2362, 2363/1, 2, 2364, 2365, 2366, 2367, 2368,
2369, 2370, 2371, 2372, 2373, 2374, 2375, 2376, 2377, 2379, 2380, 2381, 2382,
2387, 2426, 2427, 2429, 2430/1, 2430/2, 2431, 2433, 2445, 2446, 3457, 3504,
3506.