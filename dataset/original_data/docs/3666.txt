На основу члана 102. став 2. Породичног закона („Службени
гласник РС", број 18/05),
Министар рада, запошљаван.а и социјалне политике доноси
 
 
ПРАВИЛНИК
о програму припреме за
усвојење

„Службени гласник
РС”, број 60 од 15. јула 2005.
 
 
Члан 1.
Овим правилником уређује се програм припреме за усвојење.
 
Члан 2.
Програм припреме за усвојење има за цил. да будући усвојитељи
стекну потребна знања о детету и вештине поступања са дететом, како би што боље
одговорили на потребе детета које ће усвојити.
 
Члан 3.
Програм припреме за усвојење садржи шест тематских целина,
и то:
1) Шта треба знати о усвојењу детета;
2) Мотиви за усвојење детета и стабилност одлуке о усвојењу;
3) Карактеристике детета за усвојење;
4) Развој и потребе детета за усвојење;
5) Дететова прошлост, идентитет и друга питања везана за
усвојење;
6) Долазак детета у породицу.
 
Члан 4.
Циљ који се постиже обрађивањем тематске целине „Шта треба
знати о усвојењу" јесте разумевање усвојења и проширивање знања о усвојењу
код усвојитеља.
У оквиру тематске целине из става 1. овог члана реализују
се следећи садржаји и задаци:
1) знања и информисаност будућих усвојитеља о усвојењу;
2) искуства будућих усвојитеља у вези са усвојењем;
3) сличности и разлике између родитељаусвојигеља и биолошких
родитеља;
4) права и обавезе будућих усвојитеља и упознавање са поступком
усвојења.
 
Члан 5.
Циљ који се постаже обрађивањем тематске целине „Мотиви
за усвојење детета и стабилност одлуке о усвојењу" јесте да будући усвојитељи
разумеју сопствену мотивацију за родитељство и да се испита стабилност донете одлуке
о усвојењу.
У оквиру тематске целине из става 1. овог члана реализују
се следећи садржаји и задаци:
1) мотиви за родитељство;
2) мотиви будућих усвојитеља за усвојење детета;
3) неповољна искуства и превазилажење тешкоћа везаних за
немогућност остваривања биолошког родитељства (на нивоу пара и појединачно);
4) стабилност одлуке о усвојењу као начину да се постане
родитељ.
 
Члан 6.
Циљ који се постиже обрађивањем тематске целине „Карактеристике
детета за усвојење" јесте проширивање општих знања будућих усвојитеља о детету
за усвојење и његовој породици порекла.
У оквиру тематске целине из става 1. овог члана, реализују
се следећи садржаји и задаци:
1) знања будућих усвојитеља о детету за усвојење;
2) предрасуде будућих усвојитеља везане за усвојење и промена
ставова који су на њима били засновани;
3) разумевање зашто деца за усвојење не могу да живе у својим
породицама;
4) подаци о детету и његовој породици које будући усвојитељи
желе да сазнају;
5) почетне идеје будућих усвојитеља о усвојењу детета прилагођене
конкретним сазнањима и реалним могућностима.
 
Члан 7.
Циљ који се постиже обрађивањем тематске целине „Развој
и потребе детета" јесте стицање знања будућих усвојигеља о развоју и потребама
детета, како би се развила њихова осетљивост и способност да на развој и потребе
детета адекватао одговоре.
У оквиру тематске целине из става 1. овог члана реализују
се следећи садржаји и задаци:
1) потребе детета и искуства будућих усвојитеља са децом
различитог узраста;
2) усвајање и проширивање постојећих знања о различитим
узрасним периодима и потребама деце, са посебним освртом на најранији узраст;
3) проширивање знања будућих усвојигеља о постојању индивидуалних
разлика у развоју деце;
4) фактори развоја детета и развој који има специфичности;
5) стицање знања о начину на који се могу умањити последице
неповољних раних искустава детета;
6) најбољи интерес детета шта значи бити добар родитељ.
 
Члан 8.
Циљ који се постиже обрађивањем тематске целине „Дететова
прошлост, идентитет и друга питања везана за усвојење" јесте предочавање будућим
усвојитељима питања везаних за дете и припрема да одговоре на њих, као и на специфичне
задатке улоге родитеља, а у складу са потребама и интересима детета.
У оквиру тематске целине из става 1. овог члана реализују
се следећи садржаји и задаци:
1) право усвојеног детета да зна истину о свом пореклу;
2) значај повезивања прошлости и садашњости детета;
3) изградња позитивног става будућих усвојитеља према дететовим
биолошким родитељима;
4) када и како детету саопштити истину о његовом пореклу;
5) стицање вештина будућих усвојитеља за комуникацију са
околином о питањима везаним за усвојење.
 
Члан 9.
Цил. који се постиже обрађивањем тематске целине „Долазак
детета у породицу" јесте припрема будућих усвојитеља за долазак детета у њихову
породицу у циљу брже и успешније адаптације детета.
У оквиру тематске целине из става 1. овог члана реализују
се следећи садржаји и задаци:
1) долазак детета у породицу као догађај који захтева обострано
прилагођавање;
2) унапређивање родитељске улоге и утицај на партнерску
релацију;
3) прилагођавање постојеће породичне организације потребама
детета;
4) припрема будућих усвојитеља за почетне контакте са дететом
;
5) комуникација будућих усвојитеља са социјалном средином
након доласка детета и помоћ приликом планирања живота у првим данима и недељама
по доласку детета у њихову породицу.
 
Члан 10.
Припрема за усвојење обавља се током процене опште подобности
усвојитеља, али обавезно пре доношења коначне одлуке о општој подобности за усвојење,
осим ако не усваја супружник или ванбрачни партнер родитеља, односно усвојиоца детета.
 
Члан 11.
Програм припреме за усвојење спроводи орган старатељства
на чијем подручју будући усвојитељи имају заједничко пребивалиште, односно боравиште.
Резултати реализације програма припреме за усвојење обухватају
се налазима и стручним мишљењима стручњака органа старатељства.
 
Члан 12.
Овај
правилник ступа на снагу осмог дана од дана објављивања у „Службеном гласнику Републике
Србије".
 
Број 110-00-525/6/2005-14
У Београду,
11. јула 2005. године
Министар, 
Слободан Лаловић, с.р.