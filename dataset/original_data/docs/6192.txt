Редакцијски пречишћен текст
 
На основу члана 34. став 6. Закона о подстицајима у пољопривреди и руралном развоју („Службени гласник РС”, број 10/13),
Министар пољопривреде, шумарства и водопривреде доноси
 
ПРАВИЛНИК
о коришћењу подстицаја у органској сточарској производњи за краве дојиље
"Службени гласник РС", 
				број 94 од 30. октобра 2013, 42 од 23. априла 2014.
 
Члан 1.
Овим правилником ближе се прописују услови, начин и образац захтева за остваривање права на подстицаје у органској сточарској производњи за краве дојиље (у даљем тексту: подстицаји), као и максималан износ подстицаја по кориснику и по врсти мере.
Члан 2.
Право на подстицаје има правно лице, предузетник и физичко лице – носилац комерцијалног породичног пољопривредног газдинства, које поред услова прописаних законом којим се уређују подстицаји у пољопривреди и руралном развоју, има закључен уговор о вршењу контроле и сертификације у органској производњи са овлашћеном контролном организацијом који важи за годину за коју се подноси захтев за коришћење подстицаја. 
Подстицаји у износу од 28.000 динара по грлу остварују се за краве дојиље, старости преко 24 месеца, које припадају товним грлима чисте расе, и то: херефорд, шароле, лимузин, абердин ангус, шорторн, белгијскo плавo, кијанина, ромањола, маркиђана и блонд аквитен, која припадају стаду намењеном за узгој телади за производњу меса, на основу захтева који се подноси Министарству пољопривреде, шумарства и водопривреде – Управи за аграрна плаћања (у даљем тексту: Управа). 
Члан 3.*
Захтев за остваривање права на подстицаје подноси се за 
				сваку календарску годину од 1. маја текуће године до 31. јануара 
				наредне године на Обрасцу – Захтев за подстицаје у органској 
				сточарској производњи за краве дојиље за ____ годину, који је 
				одштампан уз овај правилник и чини његов саставни део.*
Уз захтев из става 1. овог члана подноси се извод из 
				главне матичне евиденције за краве дојиље које припадају товним 
				грлима чисте расе за која се подноси захтев оверен од стране 
				одгајивачке организације и копија уговора закљученог са 
				овлашћеном контролном организацијом са роком важења за годину за 
				коју се подноси захтев за коришћење подстицаја.*
*Службени гласник РС, 
				број 42/2014
Члан 4.
Управа утврђује испуњеност прописаних услова за остваривање права на подстицаје, одобрава исплату и даје налог за пренос средстава на наменски рачун пољопривредног газдинства код пословне банке.
Члан 5.
Максималан износ подстицаја по кориснику износи 5.000.000 динара.
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-155/2013-09
У Београду, 25. октобра 2013. године
Министар,
проф. др Драган Гламочић, с.р.
   
   
   
   
 

				НАПОМЕНА ИЗДАВАЧА: Правилником o измeнама Прaвилникa o кoришћeњу 
				пoдстицaja у oргaнској сточарској производњи за краве дојиље
				("Службени гласник РС", број 42/2014) 
				замењен је Образац – Захтев за подстицаје у органској 
				сточарској производњи за краве дојиље за _____ годину (види члан 
				3. Правилника - 42/2014-22)