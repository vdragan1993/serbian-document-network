На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Националног саветодавног комитета за праћење примене Хашке Конвенције за заштиту културних добара у случају оружаних сукоба
"Службени гласник РС", број 81 од 24. 
				септембра 2015.
 
1. Образује се Национални саветодавни комитет за праћење примене Хашке Конвенције за заштиту културних добара у случају оружаних сукоба (у даљем тексту: Комитет), за период од пет година. 
2. Задаци Комитета су:
1) да даје саветодавна мишљења у вези са мерама које је потребно предузети како би се Конвенција спровела у свом правном, техничком и војном аспекту, како у време мира, тако и током евентуалних, оружаних сукоба; 
2) да у случају оружаног сукоба или у случају непосредне ратне опасности укажу надлежним органима на потребу да културна добра која се налазе на територији земље или на територији других држава, буду препозната, заштићена и поштована од стране оружаних снага, у складу са одредбама Конвенције; 
3) да сарађује са релевантним институцијама из иностранства, међународним организацијама и националним радним групама истог или сличног профила у циљу размене искустава и примене добрих пракси;
4) извештавање о примени Конвенције.
3. У Комитет се именују:
– за председника:
– Игор С. Јовичић, секретар Министарства културе и информисања
– за чланове:
1) Ђорђе Калањ, Министарство одбране;
2) Жељко Нинчић, Министарство унутрашњих послова;
3) Слађана Милојковић, Министарство унутрашњих послова;
4) Славољуб Царић, Министарство спољних послова;
5) Јасмина Станковић Татарац, Министарство спољних послова;
6) Весна Марицки Остојић, Министарство културе и информисања;
7) Душан Јововић, Канцеларија за Косово и Метохију;
8) Гордана Грабеж, Народни музеј у Београду;
9) Бранислав Орлић, Републички завод за заштиту споменика културе;
10) Дејан Радовановић, Покрајински завод за заштиту споменика културе; 
11) Славко Спасић, Природњачки музеј и ICOM Србија.
4. У раду Комитета, по позиву, могу учествовати и други стручњаци из области културе и међународног права.
5. Комитет је дужан да надлежном одбору Владе достави извештаје о раду најмање сваких 60 дана, а Влади сваких 90 дана.
6. Комитет доноси Пословник о раду.
7. Стручне и административно-техничке послове за потребе Комитета обављаће Министарство културе и информисања.
8. Ова одлука ступа на снагу осмог дана од дана објављивања у „Службеном гласнику Републике Србије”.
 
05 број 02-7808/2015-1
У Београду, 19. септембра 2015. године
Влада
Председник,
Александар Вучић, с.р.