Редакцијски пречишћен текст

 
 
 
 
На основу члана 167, а у вези чл. 150. став 3, 153 став 4, 157 став 1, 168, 177, 179 став 3. и члана 237. став 1. тачка 3) Закона о ваздушном саобраћају („Службени гласник PС”, број 73/10), 
	
Управни одбор Директората цивилног ваздухопловства Pепублике Србије доноси 
	
 
 
ПРАВИЛНИК
о обезбеђивању континуиране пловидбености ваздухоплова и других ваздухопловних производа, делова и уређаја и о одобравању ваздухопловно-техничких организација и особља које се баве овим пословима
"Службени гласник РС", бр. 32 од 13. маја 2011, 23 од 28. марта 2012, 27 од 6. априла 2012 - исправка, 
	10 од 31. јануара 2014.
 
 
Предмет овог правилника

	 
Члан 1.
1. Овим правилником уређују се: 
a) заједнички технички захтеви и управни поступци којима се омогућава континуирана пловидбеност ваздухоплова и других ваздухопловних производа, делова, уређаја и опреме који су намењени за уградњу у ваздухоплов и услови које морају да испуне организације и особље који обављају послове везане за континуирану пловидбеност; 
	
б) услови које ваздухопловно-техничка организација мора да испуни ради прибављања и важења одобрења за одржавање ваздухоплова и других ваздухопловних производа, делова, уређаја и опреме; 
	
ц) захтеви које треба испунити за издавање дозволе за одржавање ваздухоплова и услови под којима се ова дозвола користи и важи;
д) услови које мора да испуни организација за обуку особља за одржавање ваздухоплова за добијање одобрења за спровођење обуке и испита, у складу са Делом 66 (Part-66).
2. Овај правилник не примењује се на војне, полицијске и царинске ваздухоплове, ваздухопловне производе, делове и уређаје који су уграђени на њима.
 
Преузимање Уредбе Комисије (ЕЗ) бр. 2042/2003
 
Члан 2.
1. Овим правилником се, уз прилагођавање праву Републике Србије, преузима Уредба Комисије (ЕЗ) бр. 2042/2003 од 20. новембра 2003. године о континуираној пловидбености ваздухоплова и ваздухопловних производа, делова и уређаја и о одобравању организација и особља који се баве овим пословима.
2. Уредба Комисије (ЕЗ) бр. 2042/2003 преузима се у пречишћеном тексту који је израдио Директорат цивилног ваздухопловства Републике Србије и који обухвата: Уредбу Комисије (ЕЗ) бр. 2042/2003, Уредбу Комисије (ЕЗ) бр. 707/2006 од 8. маја 2006. године, Уредбу Комисије (ЕЗ) бр. 376/2007 од 30. марта 2007. године и Уредбу Комисије (ЕЗ) бр. 1056/2008 од 27. октобра 2008. године.
3. Пречишћен текст Уредбе Комисије (ЕЗ) бр. 2042/2003 даје се у Прилогу 1. овог правилника.
4. Овим правилником се преузимају и Уредба Комисије (ЕУ) бр. 127/2010 од 5. фебруара 2010. године којом се мења и допуњава Уредба Комисије (ЕЗ) бр. 2042/2003 oд 20. новембра 2003. године о континуираној пловидбености ваздухоплова и ваздухопловних производа, делова и уређаја и о одобравању организација и особља који се баве овим пословима, као и Уредба Комисије (ЕУ) бр. 962/2010 од 26. октобра 2010. о изменама и допунама Уредбе (ЕЗ) бр. 2042/2003 о континуираној пловидбености ваздухоплова и ваздухопловних производа, делова и уређаја и о одобравању организација и особља који се баве овим пословима.
5. Уредба Комисије (ЕУ) бр. 127/2010 од 5. фебруара 2010. године којом се мења и допуњава Уредба Комисије (ЕЗ) бр. 2042/2003 oд 20. новембра 2003. године о континуираној пловидбености ваздухоплова и ваздухопловних производа, делова и уређаја и о одобравању организација и особља који се баве овим пословима даје се у Прилогу 2. овог правилника.
6. Уредба Комисије (ЕУ) бр. 962/2010 од 26. октобра 2010. о изменама и допунама Уредбе (ЕЗ) бр. 2042/2003 о континуираној пловидбености ваздухоплова и ваздухопловних производа, делова и уређаја и о одобравању организација и особља који се баве овим пословима даје се у Прилогу 3. овог правилника.
7. Овим правилником се преузимају и Уредба Комисије (ЕУ) бр. 1149/2011 
	од 21. октобра 2011. године којом се мења и допуњује Уредба Комисије (ЕЗ) 
	бр. 2042/2003 о континуираној пловидбености ваздухоплова и ваздухопловних 
	производа, делова и уређаја и о одобравању организација и особља које се 
	баве овим пословима и Уредба Комисије (ЕУ) бр. 593/2012 од 5. јула 2012. 
	године којом се мења и допуњује Уредба Комисије (ЕЗ) бр. 2042/2003 o 
	континуираној пловидбености ваздухоплова и ваздухопловних производа, делова 
	и уређаја и о одобравању организација и особља које се баве овим пословима.*
8. Уредба Комисије (ЕУ) бр. 1149/2011 од 21. октобра 2011. године 
	којом се мења и допуњује Уредба Комисије (ЕЗ) бр. 2042/2003 о континуираној 
	пловидбености ваздухоплова и ваздухопловних производа, делова и уређаја и о 
	одобравању организација и особља које се баве овим пословима даје се у 
	Прилогу 7. овог правилника.*
9. Уредба Комисије (ЕУ) бр. 593/2012 од 5. јула 2012. године којом се 
	мења и допуњује Уредба Комисије (ЕЗ) бр. 2042/2003 o континуираној 
	пловидбености ваздухоплова и ваздухопловних производа, делова и уређаја и о 
	одобравању организација и особља које се баве овим пословима даје се у 
	Прилогу 8. овог правилника.*
 
  *Службени гласник РС, број 10/2014
 
Допунски услови
 
Члан 3.
1. Oвим правилником прописују се и допунски услови за примену Уредбе Комисије (ЕЗ) бр. 2042/2003 у Републици Србији.
2. Допунски услови обухватају:
а) Прилог 4. овог правилника, који се односи на допунске услове под којима организација за одржавање ваздухоплова одобрена за одржавање ваздухоплова или других ваздухопловних производа, делова и уређаја (компоненти) према Секцији А, Одељак Ф Дела М (Part–М) Уредбе Комисије (ЕЗ) бр. 2042/2003, може да одржава ваздухоплове или компоненте који немају документ о типу које је признала Агенција; 
	
б) Прилог 5. овог правилника, који се односи на допунске услове за примену Дела 66 (Part-66) Уредбе Комисије (ЕЗ) бр. 2042/2003; 
	
ц) Прилог 6. овог правилника, који се 
	односи на допунске услове у погледу признавања испита;
д) Прилог 9. овог правилника који се односи на скраћенице 
	ваздухопловних овлашћења и ограничења која се уписују у Део 66 (Part 
	66) дозволу;*
е) Прилог 10. овог правилника који се односи на одобрење обуке која 
	није ЕASA Part 147 обука;*
ф) Прилог 11. овог правилника који се односи на оверу радова на 
	ваздухопловима који немају документ о типу који је признала Агенција и упис 
	овлашћења у дозволу;*
г) Прилог 12. овог правилника који се односи на оверу радова на 
	једрилицама.*
 
*Службени гласник РС, број 
	10/2014
 
Значење појединих појмова у овом правилнику
 
Члан 4.
1. „ECAA спoразум” означава Мултилатерални споразум између Европске заједнице и њених држава чланица, Републике Албаније, Босне и Херцеговине, Републике Бугарске, Републике Хрватске, Бивше Југословенске Републике Македоније, Републике Исланд, Републике Црне Горе, Краљевине Норвешке, Румуније, Републике Србије и Мисије привремене управе Уједињених нација на Косову (у складу са Резолуцијом Савета безбедности УН 1244 од 10. јуна 1999) о успостављању Заједничког европског ваздухопловног подручја.
2. Појам „Агенција” или „ЕАSA”
означава Европску агенцију за безбедност ваздушног саобраћаја (European Aviation Safety Agency).
3. Појам „ваздухопловни производ” означава ваздухоплов, мотор и елису.
4. Појам „комерцијални превоз” означава јавни авио-превоз.
5. Појмови „одржавање”, „обезбеђивања континуиране пловидбености ваздухоплова и других ваздухопловних производа, делова, уређаја и опреме” означавају ваздухопловно-техничке делатности.
6. Појам „ваздухопловно овлашћење” означава 
	свако овлашћење које је уписано у Део 66 (Part 
	66) дозволу које њеном имаоцу даје право да обавља радове на 
	ваздухоплову.*
7.* Појам „Основна уредба” који се користи у Прилогу 1. овог правилника, означава Уредбу (ЕЗ) Европског парламента и Савета бр. 216/2008 од 20. фебруара 2008. године о основним правилима у области цивилнoг ваздухопловства и оснивању Европске агенције за безбедност ваздушног саобраћаја, којом се укидају Упутство Савета 91/670/EEЗ, Уредба (ЕЗ) бр. 1592/2002 и Упутство 2004/36/ЕЗ.
Основна уредба преузета је у правни систем Републике Србије Правилником о основним правилима у области цивилног ваздухопловства и надлежностима Европске агенције за безбедност ваздушног саобраћаја („Службени гласник РС”, број 68/10)
8.* Појам „Правилник” који се користи у Прилогу 1. овог правилника
означава Правилник о основним правилима у области цивилног ваздухопловства и надлежностима Европске агенције за безбедност ваздушног саобраћаја. 
	
9.* Појмови „Заједница”, „прописи Заједнице” и „држава чланица” који се користе у Прилогу 1. овог правилника тумаче се сагласно тачкама 2. и 3. Анекса II 
	ECAA споразума и одговарајућим одредбама Лисабонског уговора којим се мења и допуњава Уговор о Европској унији и Уговор о оснивању Европске заједнице.
10.* Појам „национална ваздухопловна власт”, „надлежни орган”, „надлежни орган државе чланице” који се користи у Прилогу 1. овог правилника тумачи се, кад је то примењиво, као Директорат цивилног ваздухопловства Републике Србије (у даљем тексту: Директорат).
 
*Службени гласник РС, број 10/2014
 
Прихватљиви начини усаглашaвања
 
Члан 5.
У Републици Србији директно и непосредно се примењује Одлука 2003/19/RM извршног директора Агенције којa садржи прихватљиве начине усаглашавања и смернице у погледу обезбеђивања континуиране пловидбености, укључујући и све амандмане те одлуке, као и важеће ревизије следећих докумената који су објављени на интернет страницама Агенције: (a) прихватљиви начини усаглашавања (Acceptable Means of Compliance – AMC) – 
	Part-M; (б) прихватљиви начини усаглашавања (Acceptable Means of Compliance – AMC) и смернице (Guidance Material – GM) – 
	Part-145; (ц) прихватљиви начини усаглашавања (Acceptable Means of Compliance – AMC) и смернице (Guidance Material –GM) – 
	Part-66; (д) прихватљиви начини усаглашавања (Acceptable Means of Compliance – AMC) и смернице (Guidance Material – GM) – 
	Part-147.
 
Прелазне одредбе
 
Члан 6.
Брисан је (види члан 4. 
	Правилника - 10/2014-65)
 
Престанак важења других прописа
 
Члан 7.
Даном ступања на снагу овог правилника престаје да важи Правилник о обезбеђивању континуиране пловидбености ваздухоплова и ваздухопловних производа, делова и уређаја и о одобравању организација и особља који се баве овим пословима („Службени гласник РС”, бр. 14/10 и 68/10). 
	
 
Ступање овог правилника на снагу
 
Члан 8.
Овај правилник ступа на снагу осмог дана од дана објављивања у „Службеном гласнику Републике Србије”.
 
 
Брoj 1/0-01-0003/2011-0004
У Београду, 14. априла 2011. године
Управни одбор
Председник,
Милутин Мркоњић, с.р.
 
 
 
 
ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА
 
Правилник о о изменама и допунама Правилника о 
	обезбеђивању континуиране пловидбености ваздухоплова и других ваздухопловних 
	производа, делова и уређаја и о одобравању ваздухопловно-техничких 
	организација и особља које се баве овим пословима: "Службени гласник РС", 
	број 10/2014-65
 
Прелазне одредбе
Члан 10.
Потврде о праву на обучавање ваздухопловног особља одржавања 
	ваздухоплова које су издате до ступања на снагу овог правилника замениће се 
	потврдама о праву на обучавање ваздухопловног особља одржавања ваздухоплова 
	у складу са одредбама овог правилника, најкасније у року од 24 месеца од 
	његовог ступања на снагу.
Члан 11.
Дозволе ваздухопловног механичара за обнову ваздухоплова, мотора, 
	елисе и опреме ваздухоплова (тип I) и за одржавање ваздухоплова, мотора, 
	елисе и опреме ваздухоплова (тип II) издате на основу Правилника о стручној 
	спреми, стручној обуци, испитима, дозволама и овлашћењима 
	ваздухопловно-техничког особља и ваздухопловно-техничког особља техничке 
	припреме („Службени лист СФРЈ”, бр. 35/87 и 8/89 и „Службени лист СРЈ”, број 
	11/93) и даље важе, до истека рока који је у њих унет. 
По ступању на снагу овог правилника ове дозволе се неће издавати, 
	продужавати и обнављати, нити ће се у њих уписивати нови типови 
	ваздухоплова.
Члан 12.
Дозволе ЈАR 66 издате на основу Правилника 
	о ваздухопловно-техничком особљу одржавања ваздухоплова („Службени гласник 
	РС”, бр. 49/08, 101/08, 105/08 и 39/09) и Део 66 
	(Part 66) дозволе 
	издате на основу Правилника о обезбеђивању континуиране пловидбености 
	ваздухоплова и других ваздухопловних производа, делова и уређаја и о 
	одобравању ваздухопловно-техничких организација и особља које се баве овим 
	пословима („Службени гласник РС”, бр. 32/11, 23/12, 27/12 – исправка) важе 
	до истека рока који је у њима назначен. 
На захтев имаоца дозволе, оне могу да буду 
	замењене и пре истека рока који је у њима назначен, према условима и на 
	начин прописан овим правилником.
Члан 13.
Курсеви основне обуке који су прописани Правилником о обезбеђивању 
	континуиране пловидбености ваздухоплова и других ваздухопловних производа, 
	делова и уређаја и о одобравању ваздухопловно-техничких организација и 
	особља које се баве овим пословима („Службени гласник РС”, бр. 32/11, 23/12 
	и 27/12 – исправка) могу да започну најкасније 30 дана од дана ступања на 
	снагу овог правилника, а испити основног знања који се спроводе као део ових 
	курсева могу да се обаве у складу са тим правилником.
Испити основног знања прописани Правилником о обезбеђивању 
	континуиране пловидбености ваздухоплова и других ваздухопловних производа, 
	делова и уређаја и о одобравању ваздухопловно-техничких организација и 
	особља које се баве овим пословима („Службени гласник РС”, бр. 32/11, 23/12 
	и 27/12 – исправка), које спроводи надлежни орган или организација за обуку 
	особља за одржавање ваздухоплова одобрена у складу са Анексом IV (Део 147), 
	а нису у оквиру курса основне обуке, могу да се спроведу најкасније 30 дана 
	од дана ступања на снагу овог правилника.
Курсеви обуке за тип ваздухоплова и испити за тип ваздухоплова који су 
	прописани Правилником о обезбеђивању континуиране пловидбености ваздухоплова 
	и других ваздухопловних производа, делова и уређаја и о одобравању 
	ваздухопловно-техничких организација и особља које се баве овим пословима 
	(„Службени гласник РС”, бр. 32/11, 23/12 и 27/12 – исправка) морају да 
	започну и да се заврше најкасније у року од шест месеци од дана ступања на 
	снагу овог правилника.
Члан 14.
Део 66 (Part 66) дозволе које су прописане 
	овим правилником Директорат ће почети да издаје 30 дана од дана ступања на 
	снагу овог правилника.
Престанак важења других прописа
Члан 15.
Ступањем на снагу овог правилника, престаје да важи Правилник о 
	стручној спреми, стручној обуци, испитима, дозволама и овлашћењима 
	ваздухопловно-техничког особља и ваздухопловно-техничког особља техничке 
	припреме („Службени лист СФРЈ”, бр. 35/87 и 8/89 и „Службени лист СРЈ”, број 
	11/93). 
Ступање на снагу
Члан 16.
Овај правилник ступа на снагу осмог дана од дана објављивања у 
	„Службеном гласнику Републике Србије”.
 
 
 
 
 
ПРИЛОГ 1. - Уредба Комисије (ЕЗ) бр. 2042/2003 од 20. новембра 2003. године о континуираној пловидбености ваздухоплова и ваздухопловних производа, делова и уређаја и о одобравању организација и особља који се баве овим пословима
ПРИЛОГ 2. - Уредба Комисије (ЕУ) бр. 127/2010 од 5. фебруара 2010. године којом се мења и допуњава Уредба Комисије (ЕЗ) бр. 2042/2003 oд 20. 	новембра 2003. године о континуираној пловидбености ваздухоплова и ваздухопловних производа, делова и уређаја и о одобравању организација и особља који се баве овим пословима
ПРИЛОГ 3. - УРЕДБА КОМИСИЈЕ (ЕУ) бр. 962/2010 од 26. октобра 2010. о изменама и допунама Уредбе (ЕЗ) бр. 2042/2003 о континуираној пловидбености ваздухоплова и ваздухопловних производа, делова и уређаја и о одобравању организација и особља који се баве овим пословима
Напомена издавача: Замењен је Прилог 4. новим Прилогом 4. (види члан 6. Правилника - 10/2014-65)
ПРИЛОГ 4. - Допунски услови који се односе на примену Секцијe А, Одељкa Ф, Дела М (Part M) Уредбе Комисије (ЕЗ) бр. 2042/2003
НАПОМЕНА ИЗДАВАЧА: Замењен је Прилог 5. новим Прилогом 5. (види члан 7. Правилника 10/2014-65)
ПРИЛОГ 5. - Конверзија националних дозвола
ПРИЛОГ 6. - ДОПУНСКИ УСЛОВИ У ПОГЛЕДУ ПРИЗНАВАЊА ИСПИТА
НАПОМЕНА ИЗДАВАЧА: После прилога 6. додати су прилози 7-12 (види члан 9. Правилника - 10/2014-65)
ПРИЛОГ 7. - Уредба Комисије (ЕУ) бр. 1149/2011 од 21. октобра 2011. године којом се мења и допуњује Уредба Комисије (ЕЗ) бр. 2042/2003 о континуираној пловидбености ваздухоплова и ваздухопловних производа, делова и уређаја и о одобравању организација и особља који се баве овим пословима
ПРИЛОГ 8. - Уредба Комисије (ЕУ) бр. 593/2012 од 5. јула 2012 којом се мења и допуњује Уредба Комисије (ЕЗ) бр. 2042/2003 o континуираној пловидбености ваздухоплова и ваздухопловних производа, делова и уређаја и о одобравању организација и особља које се баве овим пословима
ПРИЛОГ 9. - Скраћенице ваздухопловних овлашћења и ограничења која се уписују у дозволу Део 66 (Part 66)
ПРИЛОГ 10. - Одобрење обуке која није EASA Part 147 обука
ПРИЛОГ 11. - Овера радова на ваздухопловима који немају документ о типу који је признала Агенција и упис овлашћења у дозволу
ПРИЛОГ 12. - Овера радова на једрилицама