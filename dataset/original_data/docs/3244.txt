Редакцијски пречишћен текст
 
 
На
основу члана 49. став 2. Закона о имовини Савезне Републике Југославије
(„Службени лист СРЈ“, бр. 41/93), Савезна влада доноси
 
 
УРЕДБУ

о 
евиденцији имовине Савезне Републике Југославије*
„Службени
лист СРЈ”, бр. 23 од 17. марта 1994, 24 од 18. марта 1994
 
- 
 исправка
 

*Службени лист
СРЈ, број 24/1994
Члан
1.
Савезни орган који
користи имовину Савезне Републике Југославије (у даљем тексту: имовина) води
евиднецију о стању и кретању те имовине у складу са савезним законом и на начин
утврђен овом уредбом.
Евиденција, у смислу
става 1. овог члана, обухвата ствари (непокретне и покретне), инвестиције,
новчана средства, хартије од вредности и друга имовинска права у земљи и
иностранству. 
  
Члан
2.
Савезна дирекција за
имовину Савезне Републике Југославије (у даљем тексту: Дирекција) води
евиденцију о службеним зградама и просторијама, стамбеним зградама, становима,
гаражама и пословном простору и стамбеним зградама, намештају, средствима веза
и предметима историјско-документарне, уметничке и културне вредности, као и
збирну евиденцију о тој имовини.
 
Члан
3.
Евиденција о имовини
садржи вредност, техничке податке, локацију, намену, изворе финансирања и начин
прибављања те имовине.
 
Члан
4.
Евиденција о имовини
води се по врстама, намени и извору средстава на основу којих је имовина
прибављена и по корисницима те имовине.
 
Члан
5.
Евиденција о имовини
у земљи и иностранству, по врстама имовине обухвата:
1) непокретне ствари
(земљиште, службене зграде и пословне просторије, стамбене зграде, станове и
гараже и објекте за посебне намене);
2) покретне ствари
(средства превоза, предмете уметничке и културне вредности, опрему, ситан
инвентар и потрошни материјал и покретне ствари за посебне намене);
3) имовинска права
(право на патент, модел, узорак, коришћење техничке документације и лиценце и
друга имовинска права).
 
Члан
6.
Евиденција о
имовини, по намени, обухвата ствари и имовинска права која служе за потребе
савезних органа, дипломатских и конзуларних представништава у Савезној Републици
Југославији и у иностранству, за репрезентативне потребе и за посебне намене.
 
Члан
7.
Евиденција о
имовини, према изворима средстава за њено прибављање, исказује се по следећим
изворима: буџет, амортизација и други извори.
Евиденција о
имовини, према начину прибављања, обухвата изградњу, куповину, поклон, пренос
без накнаде, легат, експропријацију и др.
 
Члан
8.
Евиденција о имовини
води се на следећим обрасцима:
1) НЕП-1 Евиденција
непокретности;
2) ОСН-1 Евиденција
покретних ствари – основна средства;
3) СИН-1 Евиденција
ситног инвентара;
4) МАП-1 Евиденција
материјалних права.
Евиденција књига у
библиотеци води се према обрасцу ОСН-1 за целу библиотеку, по вредности, а
појединачна евиденција књига у библиотеци – по прописима о вођењу евиденције о
јавним библиотекама.
Евиденција потрошног
материјала садржи нарочито: број књиговодственог картона, назив и ближи опис
потрошног материјала, податке о руковаоцу (магационеру), јединицу мере,
количину, цену, салдо и конто.
 
Члан
9.
За поркетне ствари
(основна средства и ситан инвентар) који су у употреби задужује се лице које их
користи, а издати потрошни материјал правда се одговарајућим документом.
 
Члан
10.
Савезни орган дужан
је да податке о стварима и имовинским правима, на основу књиговодствених
исправа, унесе у одговарајуће обрасце из ове уредбе, односно на магнетне
медијуме и да их достави Дирекцији.
Дирекција је дужна
да достављене податке припреми за аутоматску обраду у року од три дана од дана
пријема.
Аутоматску обраду
података из става 1. овог члана врши савезни орган надлежан за послове
информатике.
Савезни орган
надлежан за послове информатике дужан је да, у року од два дана од дана пријема
података од Дирекције, изврши обраду података и резултате обраде достави
Дирекцији.
 
Члан
11.
Дирекција врши потребна
књижења у року од три дана од дана пријема података.
Дирекција је дужна
да обрађене књиговодствене податке у одговарајућем облику (књиговодствени
картон, листе са променама стања, пописна листа, обрачун о ревалоризацији и
др.) достави савезном органу чији су ти подаци, у року од пет дана од дана
књижења.
 
Члан
12.
Ако савезни орган
сам врши аутоматску обраду података, дужан је да Дирекцији достави збирне
податке о имовини коју користи на магнетним медијумима или на обрасцима:
1) ЗОС-1 Збирни
преглед о стању основних средстава по врстама;
2) ЗОС-2 Збирни
преглед о стању основних средстава по намени;
3) ЗОС-3 Збирни
преглед о стању основних средстава по изворима финансирања.
Збирни прегледи из
става 1. овог члана достављају се Дирекцији, која их припрема за аутоматску
обраду и доставља савезном органу надлежном за послове информатике до 15. марта
текуће године, са стањем на дан 31. децембра претходне године.
Збирне податке из
става 1. овог члана савезни орган надлежан за послове информатике обрађује и
доставља Дирекцији, која збирне прегледе доставља савезном органу надлежном за
послове правде и савезном органу надлежном за послове финансија до 31. марта
текуће године за претходну годину.
 
Члан
13.
Дирекција је дужна
да збирне податке о непокретним стварима достави савезном органу надлежном за
послове правде до 31. марта текуће године, са стањем на дан 31. децембра
претходне године, на обрасцима:
1) ЗНП-1 Збирни
преглед о стању непокретних ствари по врстама;
2) ЗНП-2 Збирни
преглед о стању непокретних ствари по намени;
3) ЗНП-3 Збирни
преглед о стању непокретних ствари по изворима финансирања.
 
Члан
14.
Обрасци из чл. 8,
12. и 13. ове уредбе одштампани су уз ову уредбу и чине њен саставни део.
 
Члан
15.
Биланс стања
вредности имовине утврђује савезни орган надлежан за послове финансија, на
обрасцу који пропише функционер који руководи тим савезним органом.
Савезни орган који
користи имовину доставља податке из става 1. овог члана до 31. марта текуће
године за претходну годину.
 
Члан
16.
Ако се приликом
пописа утврди да нека ствар није евидентирана или је евидентирана, а нема свих
података предвиђених овом уредбом, савезни орган, односно Дирекција дужна је
да, у року од шест месеци од дана ступања на снагу ове уредбе, уреди потпуну
евиденцију у складу са одредбама ове уредбе.
 
Члан
17.
Савезни орган који
сам врши аутоматску обраду података дужан је да, у року од 60 дана од дана
ступања на снагу ове уредбе, достави податке Дирекцији на магнетним медијумима
или на збирним обрасцима прописаним овом уредбом.
Савезни орган из
става 1. овог члана дужан је да послове књиговодствене обраде података и
послове евиденције повери Дирекцији најдоцније до 31. децембра 1994. године.
Дирекција је дужна
да савезном органу надлежном за послове информатике достави податке на
обрасцима прописаним овом уредбом за савезне органе за које врши књиговодствену
обраду података.
 
Члан
18.
Савезно министарство
за одбрану и Војска Југославије воде посебну евиденцију и аутоматску обраду
података о имовини коју користе.
Савезни министар за
одбрану може прописати ближе критеријуме за вођење евиденције из става 1. овог
члана.
Збирни прегледи о
стању имовине коју користе Савезно министарство за одбрану и Војска Југославије,
по врстама, достављају се Дирекцији у року из члана 12. став 2. ове уредбе, на
обрасцу који пропише савезни министар за одбрану.
 
Члан
19.
Пројект аутоматске
обраде података предвиђених овом уредбом сачиниће савезни орган надлежан за
послове информатике, у сарадњи са Дирекцијом у року од 90 дана од дана ступања
на снагу ове уредбе. Савезни орган надлежан за послове информатике, у сарадњи
са Дирекцијом, дужан је да одржава урађени пројект.
 
Члан
20.
Ступањем на снагу
ове уредбе престаје да важи Уредба о евиденцији средстава у друштвеној својини
која користе савезни органи („Службени лист СФРЈ”, бр. 31/81).
 
Члан
21.
Ова уредба ступа на
снагу осмог дана од дана објављивања у “Службеном листу СРЈ”.
 
Е п бр 165
14. марта 1994. године 
Београд

Савезна влада
Председник, 
др 
Радоје Контић, с.р.