На основу члана
33. ст. 2. и 3. Закона о
Влади („Службени
гласник РС”, бр.
55/05, 71/05 – исправка, 101/07
и 65/08), 
   
Влада доноси
 
 
ОДЛУКУ
о образовању
Радне групе за
координацију
активности на
реализацији пројеката
за завршетак изградње
ТЕ „Колубара Б”
и ТЕ „Никола Тесла
Б3”
"Службени
гласник РС",
број 23 од 14.
априла 2010.
 
 
   
1. Образује се Радна
група за координацију
активности на
реализацији пројеката
за завршетак изградње
ТЕ „Колубара Б”
и ТЕ „Никола Тесла
Б3” (у даљем тексту:
Радна група).
 
   
2. Послови Радне
групе су да утврди
постојеће стање
у реализацији
пројеката за завршетак
изградње ТЕ „Колубара
Б” и ТЕ „Никола Тесла
Б3” (у даљем тексту:
пројекти), да размотри
питања настала
у вези са реализацијом
пројеката која
захтевају ширу
сарадњу и предложи
надлежним органима
мере и активности
потребне за реализацију
пројеката, у складу
са стратешким
циљевима Републике
Србије. 
 
   
3. У Радну групу
именују се: 
   
– за руководиоца
Радне групе: 
   
проф. др Никола
Рајаковић, државни
секретар у Министарству
рударства и енергетике;
   
– за чланове:
   
1) Душан Никезић,
саветник председника
Владе; 
   
2) Зоран Ћировић,
помоћник министра
финансија; 
   
3) Гордана Стефановић,
самостални саветник
у Министарству
економије и регионалног
развоја; 
   
4) Зоран Вељковић,
начелник одељења
у Министарству
животне средине
и просторног планирања;

   
5) Драгомир Марковић,
генерални директор
Јавног предузећа
„Електропривреда
Србије”,  Београд.
 
   
4. Ради обављања
послова из тачке
2. ове одлуке, Радна
група може ангажовати
стручне институције
и истакнуте стручњаке,
као и тражити
податке, документа
и извештаје од
државних органа
и других организација
од значаја за
делокруг рада
Радне групе.
 
   
5. Стручне и административно-техничке
послове за потребе
Радне групе обављаће
Министарство
рударства и енергетике.
 
   
6. Радна група дужна
је да надлежном
одбору достави
извештај о раду
најмање сваких
60 дана, а Влади најмање
сваких 90 дана.
   
Радна група ће
поднети први извештај
о реализацији
послова из тачке
2. ове одлуке Влади
најкасније до
20. јуна 2010. године.
 
   
7. Ова одлука ступа
на снагу осмог
дана од дана објављивања
у „Службеном гласнику
Републике Србије”. 
 
         
05 број 02-2619/2010
          У
Београду, 8. априла
2010. године
          Влада
           
Први потпредседник
Владе –
          заменик
председника Владе,
          Ивица
Дачић, с.р.