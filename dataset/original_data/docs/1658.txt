Редакцијски пречишћен текст
 
На основу члана 298. став 9. Закона о 
општем управном поступку („Службени гласник РС“, број 47/86) и члана 71. став 1. Закона о државној управи („Службени гласник РС“, број 20/92),
Министар правде Републике Србије, доноси
 
 
УПУТСТВО
о обавезним обрасцима аката у управном поступку
„Службени гласник РС“, бр. 12 од 10. фебруара 1993, 13 од 10. фебруара 1993 
- исправка
 
 
1. Овим упутством прописују се обрасци аката чија је примена обавезна у управном поступку и утврђује њихова садржина и начин њиховог попуњавања.
 
2. У управном поступку обавезно се примењују следећи обрасци аката:
1) Решење о овлашћењу службеног лица за решавање одређених управних ствари из надлежности колегијалног органа (члан 35. став 2. ЗУП-а) – образац ОУП-1;
2) Решење о овлашћењу службеног лица за решавање управних ствари из надлежности колегијалног органа (члан 36. став 2. ЗУП-а) – образац ОУП-2;
3) Решење о овлашћењу службеног лица за предузимање радњи у поступку пре доношења решења (члан 39. ЗУП-а) – образац ОУП-3;
4) Акт о достављању поднеска примљеног путем поште органу надлежном за његов пријем (члан 66. став 4. ЗУП-а) – образац ОУП-4;
5) Позив за исправку поднеска (члан 68. ст. 1. и 2. ЗУП-а) – образац ОУП-5;
6) Позив за странку (члан 71. ЗУП-а) – образац ОУП-6;
7) Позив за странку за обавезно лично достављање (чл. 71. и 87. ЗУП-а) – образац ОУП-7;
8) Позив за странку на усмену расправу (чл. 71. и 156. став 3. ЗУП-а) – образац ОУП-8;
9) Позив за сведока (чл. 71. и 181. ЗУП-а) – образац ОУП-9;
10) Позив за вештака и тумача (чл. 71, 192. и 193. ЗУП-а) – образац ОУП-10;
11) Саопштења о предаји писмена (члан 86. ЗУП-а) – образац ОУП-11;
12) Обавештење ради примања писмена (члан 87. став 2. ЗУП-а) – образац ОУП-12;
13) Доставница (члан 97. ЗУП-а) – образац ОУП-13;
14) Омот (коверат) за достављање преко поште – образац ОУП-14;
15) Омот (коверат) за достављање преко поште обавезно лично достављање – образац ОУП-15;
16) Закључак о обустављању поступка (члан 54. став 2; чл. 116. и 131. став 2; члан 134. став 5; члан 147. став 3; члан 156. став 3. ЗУП-а) – образац ОУП-16;
17) Закључак о одбацивању поднеска због ненадлежности (члан 66. ст. 3. и 4. ЗУП-а) – образац ОУП-17;
18) Закључак о одбацивању поднеска због формалних недостатака (члан 68. став 2. ЗУП-а) – образац ОУП-18;
19) Закључак о привођењу (члан 73. став 3. ЗУП-а) – образац ОУП-19;
20) Закључак о новчаној казни (члан 73. став 3; члан 181. став 2; члан 169. став 3; члан 192. став 1. ЗУП-а) – образац ОУП-20;
21) Закључак о вођењу једног поступка за решавање више захтева односно обавеза (члан 127. став 1. ЗУП-а) – образац ОУП-21;
22) Закључак о прекиду поступка због претходног питања чије се решавање покреће по захтеву странке (члан 147. став 2. ЗУП-а) – образац ОУП-22;
23) Закључак о прекиду поступка због претходног питања чије се решавање покреће по службеној дужности (члан 144. став 1. ЗУП-а) – образац ОУП-23;
24) Закључак о исправци грешака у решењу (члан 219. став 2. ЗУП-а) – образац ОУП-24;
25) Записник о важнијим радњама у току поступка (члан 74. став 1. и члан 75. ЗУП-а) – образац ОУП-25;
26) Записник о већању и гласању (члан 79. ЗУП-а) – образац ОУП-26;
27) Уверење о чињеницама из службене евиденције (члан 171. ЗУП-а) – образац ОУП-27;
28) Уверење о чињеницама о којима се не води службена евиденција (члан 172. ЗУП-а) – образац ОУП-28;
29) Решење са скраћеним образложењем када у једноставним стварима у поступку учествује само једна странка (члан 209. став 1. ЗУП-а) – образац ОУП-29;
30) Решење са скраћеним образложењем када у једноставним стварима у поступку учествују две или више странака али ни једна не приговара постављеном захтеву а захтев се уважава (члан 209. став 1. ЗУП-а) – образац ОУП-30;
31) Решење без образложења (члан 213. став 3. ЗУП-а) – образац ОУП-31;
32) Решење у виду забелешке на спису (члан 213. став 1. ЗУП-а) – образац ОУП-32;
33) Захтев, докази и уверење о имовном стању.
3. Обрасци из тачке 2. овог упутства (под тачком 1. до 33) прилажу се овом упутству и чине његов саставни део.
 
4. Попуњавање образаца из тачке 2. овог упутства врши се писаћом машином или мастилом односно хемијском оловком плаве или црне боје.
 
5. Обрасце из тачке 2. користе органи државне управе, служба Народне скупштине, председника Републике и Владе; органи општина, градова, града Београда и аутономних покрајина када врше поверене послове државне управе; као и предузећа и друге организације када вршећи управна овлашћења решавају о правима, обавезама и правним интересима појединаца, правног лица или друге странке у оквиру права и дужности Републике.
 
6. Ако се акта у управном поступку обрађују односно израђују уз примену средстава за аутоматску обраду података уместо образаца прописаних у тачки 2. овог упутства, могу се користити за ту сврху прилагођени обрасци, са свим прописаним елементима.
 
7. Обрасци могу бити унапред попуњени оним подацима који се у њима редовно понављају (на пример: назив и седиште органа, улица, број и сл.).
 
8. У органима у којима се поступак води и на језику националне мањине обрасци из тачке 2. овог упутства поред текста на српском језику ћирилицом, садрже упоредо и текст на језику националне мањине, с тим да садрже све елементе делова које имају обрасци из тачке 2. овог упутства.
 
9. Обрасци који су штампани и издати пре ступања на снагу овог упутства могу се користити до 31. децембра 1993. године.
 
10. Ступањем на снагу овог упутства престају да важе Правилник о обрасцима у управном поступку („Службени гласник СРС”, бр. 11/80 и 44/83) и Упутство о обавезним обрасцима аката у управном поступку („Службени лист САПВ”, број 2/89).
 
11. Ово упутство ступа на снагу осмог дана од дана објављивања у „Службеном гласнику Републике Србије”.
 
Број 039-01-1/93-09
У Београду, 13. јануара 1993. године 
Министарство правде,
Министар,
Мр Зоран Ћетковић, с.р.
 
 
 





















































1) Уписује се одговарајућа забелешка.