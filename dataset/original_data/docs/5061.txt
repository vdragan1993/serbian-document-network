На основу члана 41а став 2. Закона о заштити природе („Службени гласник РС”, бр. 36/09, 88/10 и 91/10 – исправка) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
Влада доноси
 
УРЕДБУ
о проглашењу Специјалног резервата природе „Ковиљско-петроварадински рит”

"Службени гласник РС", број 44 од 17. јуна 
	2011.
 
Члан 1.
Део плавног подручја на левој и десној обали реке Дунав, на његовом средњем току кроз Републику Србију (km 1225-1250), поред насеља Ковиљ и Петроварадин проглашава се за специјални резерват природе под именом „Ковиљско-петроварадински рит” и ставља под заштиту као подручје I категорије односно од изузетног значаја (у даљем тексту: Специјални резерват природе „Ковиљско-петроварадински рит”).
Члан 2.
Специјални резерват природе „Ковиљско-петроварадински рит” ставља се под заштиту да би се очувао комплекс водених, мочварних, ливадских и шумских плавних станишта (издвојено је 39 приоритетних типова станишта за заштиту) са разноврсним орографским и хидрографским облицима ритова (аде, рукавци, меандри, плиће и дубље депресије, обалске греде) и за њих везане животне заједнице (ритске галеријске шуме храста лужњака, јасена и веза, шуме црне и беле тополе, шуме беле врбе, влажних ливада, мочвара и бара, отворених водених површина), природне вредности и типични панонски елементи флоре (443 таксона виших биљака, од тога велики број ендема и реликата и 37 врста заштићених на националном и међународном нивоу) и фауне (42 врсте инсеката, 26 врста риба, 11 врста водоземаца, 7 врста гмизаваца, од којих су све заштићене, 206 врста птица, а од сисара већи број ретких и угрожених врста, као што су водена и мочварна ровчица, видра, дивља мачка, куна, белица).
Специјални резерват природе „Ковиљско-петроварадински рит” састоји се од две одвојене целине које повезује ток реке Дунав, Петроварадински рит који представља мању целину и налази се уз десну обалу Дунава, док знатно већи део, који је смештен уз леву обалу Дунава, чини Ковиљски рит, на који се надовезује Крчединска ада и део Гардиновачког рита, у чијим границама се налазе и две мање дунавске аде.
Члан 3.
Специјални резерват природе „Ковиљско-петроварадински рит” налази се на територији града Новог Сада и општина Инђија, Сремски Карловци и Тител и обухвата укупну површину 5895 ha, од чега је 4062 ha у државној својини, 1027 ha у својини Српске православне цркве и 806 ha у приватној и другим облицима својине. 
	
Од укупне површине Специјалног резервата природе „Ковиљско-петроварадински рит”, 2922 ha је на деловима катастарских општина Каћ, Ковиљ и Петроварадин, које припадају територији града Новог Сада, 1562 ha је на катастарским општинама Чортановци, Бешка и Крчедин, које припадају територији општине Инђија, 986 ha је на катастарској општини Сремски Карловци, која припада територији општине Сремски Карловци и 425 ha је на катастарској општини Гардиновци, која припада територији општине Тител.
Подручје Специјалног резервата природе „Ковиљско-петроварадински рит” чине просторне целине Ковиљски рит, површине 4484 ha и Петроварадински рит, површине 1411 ha, које су раздвојене водотоком Дунава.
Опис и графички приказ граница Специјалног резервата природе „Ковиљско-петроварадински рит” одштампани су уз ову уредбу и чине њен саставни део. 
	
Члан 4.
На подручју Специјалног резервата природе „Ковиљско-петроварадински рит” утврђују се режими заштите I, II и III степена.
Режим заштите I степена, укупне површине 373 ha, односно 6 % подручја Специјалног резервата природе „Ковиљско-петроварадински рит”, обухвата следеће површине:
1) Баре на Курјачкој греди – Патријашијска тоња, површине 29 ha, град Нови Сад, катастарска општина Ковиљ;
2) Шуме на Варошанској ади, површине 44 ha, град Нови Сад, катастарска општина Ковиљ;
3) Крндија, површине 13 ha, град Нови Сад, катастарска општина Ковиљ;
4) Козјак, површине 199 ha, општина Инђија, катастарска општина Чортановци;
5) Бара Барка, површине 19 ha, општина Инђија, катастарске општине Крчедин и Бешка;
6) Затоња, површине 70 ha, општина Инђија, катастарска општина Крчедин.
Режим заштите II степена, укупне површине 1738 ha, односно 29 % подручја Специјалног резервата природе „Ковиљско-петроварадински рит”, обухвата следеће површине:
1) Добровача-север, површине 3 ha, град Нови Сад, катастарска општина Ковиљ;
2) Острва на Дунавцу, површине 18 ha, град Нови Сад, катастарске општине Ковиљ и Петроварадин;
3) Боктарска млака, површине 20 ha, град Нови Сад, катастарска општина Ковиљ;
4) Паљевина, површине 26 ha, град Нови Сад, катастарска општина Ковиљ и општина Сремски Карловци, катастарска општина Сремски Карловци;
5) Влашка затока, површине 3 ha, општина Сремски Карловци, катастарска општина Сремски Карловци;
6) Бара Венеција, површине 19 ha, општина Сремски Карловци, катастарска општина Сремски Карловци;
7) Храстови, површине 17 ha, општина Сремски Карловци, катастарска општина Сремски Карловци;
8) Курјачка греда, површине 109 ha, град Нови Сад, катастарска општина Ковиљ;
9) Карловачки Дунавац, површине 15 ha, општина Сремски Карловци, катастарска општина Сремски Карловци;
10) Тополова греда, површине 56 ha, општина Сремски Карловци, катастарска општина Сремски Карловци;
11) Тук, површине 30 ha, општина Сремски Карловци, катастарска општина Сремски Карловци и општина Инђија, катастарска општина Чортановци;
12) Варошка ада, површине 154 ha, општина Сремски Карловци, катастарска општина Сремски Карловци и град Нови Сад, катастарска општина Ковиљ;
13) Шлајз 2, површине 46 ha, град Нови Сад, катастарска општина Ковиљ;
14) Царски спруд и Стари Дунавац, површине 101 ha, град Нови Сад, катастарска општина Ковиљ;
15) Агла у пањевима, површине 16 ha, општина Инђија, катастарска општина Чортановци;
16) Буренце, површине 7 ha, општина Инђија, катастарска општина Чортановци;
17) Козјак, површине 141 ha, општина Инђија, катастарска општина Чортановци;
18) Стари Дунавац, површине 30 ha, општина Инђија, катастарска општина Чортановци и град Нови Сад, катастарска општина Ковиљ;
19) Алексина бара, површине 10 ha, град Нови Сад, катастарска општина Ковиљ;
20) Јеленска греда, површине 47 ha, град Нови Сад, катастарска општина Ковиљ;
21) Прилива Аркањ, површине 68 ha, град Нови Сад, катастарска општина Ковиљ;
22) Округлица, површине 42 ha, град Нови Сад, катастарска општина Ковиљ и општина Тител, катастарска општина Гардиновци;
23) Рљачка агла, површине 62 ha, град Нови Сад, катастарска општина Ковиљ, општина Тител, катастарска општина Гардиновци и општина Инђија, катастарска општина Бешка;
24) Широка бара, површине 59 ha, општина Тител, катастарска општина Гардиновци;
25) Мајур, површине 161 ha, град Нови Сад, катастарска општина Петроварадин;
26) Влажна станишта на Крчединској ади, површине 478 ha, општина Инђија, катастарске општине Бешка и Крчедин.
Режим заштите III степена, површине 3784 ha, односно 65 % подручја Специјалног резервата природе „Ковиљско-петроварадински рит”, обухвата преостали део заштићеног подручја који није обухваћен режимом заштите I и II степена, и то: просторе издвојене за одмор и рекреацију, Шлајз, туристичке пунктове, викенд насеље Субић, локалитет Хрљак, плантаже топола, културе врба и све путеве.
Члан 5.
На подручју Специјалног резервата природе „Ковиљско-петроварадински рит”, није дозвољено обављати радове и активности за које се у складу са законом утврди да могу оштетити популације, заједнице и станишта биљних и животињских врста из члана 2. ове уредбе, нарушити природне процесе и еколошку целовитост подручја или значајно неповољно утицати на естетска обележја предела и животну средину.
На површинама са режимом заштите I, II или III степена непосредно се примењују забране радова и активности које су као такве утврђене чланом 35. Закона о заштити природе.
На подручју Специјалног резервата природе „Ковиљско-петроварадински рит”, непосредно се примењују одредбе Закона о заштити природе које се односе на одређивање количине воде у влажним и воденим екосистемима, очување покретних заштићених природних докумeната и заштиту и очување дивљих врста, укључујући контролу и сузбијање инвазивних врста.
Члан 6.
На површинама на којима је утврђен режим заштите I степена спроводи се строга заштита којом се омогућава спонтано одвијање природне сукцесије и других еколошких процеса, очување станишта, животних заједница и популација биљака и животиња у условима дивљине, односно са незнатним утицајем и присуством човека. 
	
Радови и активности ограничавају се на: 
1) научна истраживања и праћење природних процеса;
2) контролисану посету у образовне, рекреативне и општекултурне сврхе;
3) спровођење заштитних, санационих и других неопходних мера у случају пожара, елементарних непогода и удеса, појава биљних и животињских болести и пренамножавања штеточина;
4) уношење аутохтоних врста дрвећа на прогаљена шумска станишта;
5) замена алохтоних врста дрвећа аутохтоним најкасније по истеку опходње;
6) интервентне мере на заштити екосистема по посебним условима заштите природе.
Члан 7.
На површинама на којима је утврђен режим заштите II степена спроводи се активна заштита ради очувања и унапређења природних вредности, посебно кроз мере управљања популацијама дивљих биљака и животиња, одржање и побољшање услова у природним стаништима и традиционално коришћење природних ресурса.
Радови и активности ограничавају се на:
1) изградњу објеката и уређење простора за потребе очувања, унапређења и приказивања природних вредности и реконструкцију и одржавања постојећих објеката саобраћајне и остале инфраструктуре;
2) обнову шума на просторним целинама мањим од 5 ha, осим за потребе ревитализације;
3) негу и обнову шума са аутохтоним врстама дрвећа, постепену замену састојина и групација алохтоних врста дрвећа као и култура клонских топола са аутохтоним врстама, остављање најмање 5 сувих и/или изваљених стабала по хектару приликом извођења мера неге шуме, уклањање конкурентске дрвенасте вегетације око младих јединки храстова;
4) радове и активности који могу имати значајан неповољан утицај на геоморфолошке, хидролошке и педолошке карактеристике, животну средину, еколошки интегритет и естетска обележја пејсажа/предела заштићеног подручја;
5) селективно и ограничено коришћење природних богатстава и контролисане интервенције и активности у простору, уколико су усклађене са функцијама заштићеног подручја, или су везане за наслеђене традиционалне облике привредних активности;
6) заштиту и гајење дивљачи, уређивање и одржавање ловишта, постављање наменских објеката и опреме за потребе прихране, чувања и посматрања дивљачи и лов дивљачи;
7) контролисано кошење, испашу и паљење вегетације;
8) порибљавање аутохтоним врстама за потребе реинтродукције, рекреативни риболов изван периода мреста, санациони риболов и изловљавање алохтоних врста риба, а посебно на риболовним водама у поседу манастира Ковиљ за потребе манастира;
9) употребу чамаца и других пловила за потребе чуварског надзора, научних истраживања и приказивања природних вредности;
10) кретање возила у складу са правилником о унутрашњем реду и чуварској служби;
11) сакупљање гљива, дивље флоре и фауне и шумских плодова на земљишту у приватној својини, осим строго заштићених врста.
Дозвољени су и радови и активности из члана 6. став 2. ове уредбе.
Члан 8.
На површинама на којима је утврђен режим заштите III степена спроводи се проактивна заштита ради рестаурације, одржања и унапређења природних екосистема и предела, очувања еколошке целовитости и одрживог коришћења природних ресурса.
Радови и активности ограничавају се на: 
1) изградњу, реконструкцију и одржавања објеката електроенергетске, телекомуникационе, хидро-техничке и комуналне инфраструктуре, молова и објеката за потребе очувања, унапређења и приказивања природних вредности, прихват и одмор посетилаца, уређење туристичких пунктова и пунктова за одмор и рекреацију по посебном Плану и Програму уређења, изградњу породичних објеката унутар викенд насеља Субић, реконструкцију и одржавање постојећих објеката намењених пољопривредној производњи и планску реконструкцију и одржавање гасне инфраструктуре;
2) очување, рестаурацију и стављање у функцију објеката културно-историјског наслеђа и традиционалног градитељства;
3) пошумљавање влажних ливада, депресија, бара и пашњака, као и сађење алохтоних врста и клонова топола на удаљености већој од 15 m од руба водотокова, депресија, бара;
4) реконструкцију, рехабилитацију и одржавање путева, осим асфалтирања постојећих путева са земљаном подлогом;
5) измуљивање природних водотока и одржавања канала, без коришћења шљунка, песка и другог речног наноса;
6) извођење свих радова у кругу већем од 50 m од стабала у чијим крошњама се налазе гнезда строго заштићених врста;
7) сеча старих репрезентативних јединки аутохтоних врста дрвећа;
8) кошење уз примену заштитних мера за флору и фауну;
9) испашу, укључујући и контролисану испашу;
10) коришћење трске на традиционалан начин;
11) обављање сточарства, ратарства, воћарства, виноградарства и пчеларства уз контролисану и што мању употребу хемијских средстава и развој органске пољопривреде, очување и обнављање старих сорти и раса биљних култура и домаћих животиња;
12) пошумљавање и подизање ваншумског зеленила, осим на ливадама, депресијама, барама и пашњацима;
13) одржавања засада алохтоних врста дрвећа на постојећим површинама до истека опходње;
14) гајење, заштиту и лов дивљачи;
15) употребу чамаца на моторни погон, осим за потребе чуварског надзора, научних истраживања и приказивања природних вредности;
16) уређење објеката и места за привремено одлагање и сакупљање комуналног и пољопривредног отпада;
17) спортски и привредни риболов на растојању већем од 30 m (са једне и са друге стране) од ушћа дунавца и вокова у Дунав;
18) развој и промоцију туризма.
Дозвољени су и радови и активности из члана 6. став 2. и члана 7. став 2. ове уредбе.
Члан 9.
Специјални резерват природе „Ковиљско-петроварадински рит” поверава се на управљање Јавном предузећу „Војводинашуме”, Петроварадин (у даљем тексту: Управљач).
Управљач је овлашћен и дужан нарочито да: организује чуварску службу, чува, одржава и обележава заштићено подручје, доноси план управљања, годишњи програм управљања и правилник о унутрашњем реду и чуварској служби, обавештава кориснике заштићеног подручја о могућностима за обављање радова и активности, учествује у поступку утврђивања накнаде за ускраћивање или ограничавање права коришћења, издаје сагласности и одобрења, води евиденције о природним вредностима, непокретностима и људским активностима, утврђује и наплаћује накнаде за коришћење заштићеног подручја, проглашава и користи рибарско подручје на риболовној води заштићеног подручја и доноси програме управљања рибарским подручјем.
Управљач је дужан да у року од 60 дана од дана ступања на снагу ове уредбе изврши упис делатности управљања заштићеним подручјем у складу са прописима који уређују класификацију делатности и регистрацију привредних субјеката. 
	
Члан 10.
Очување, унапређење, одрживо коришћење и приказивање природних и других вредности подручја Специјалног резервата природе „Ковиљско-петроварадински рит” спроводи се према плану управљања који се доноси за период од десет година (у даљем тексту: План управљања), са садржајем и на начин прописан законом којим се уређује заштита природе. 
	
У поступку давања сагласности на План управљања, министарство надлежно за послове заштите животне средине (у даљем тексту: Министарство) прибавља мишљења министарстава надлежних за послове науке, просвете, пољопривреде, шумарства, водопривреде, туризма и финансија.
План управљања Управљач ће донети и доставити Министарству најкасније у року од 10 месеци од дана ступања на снагу ове уредбе. 
	
Управљач је дужан да једном у три године анализира спровођење Плана управљања и остварене резултате и по потреби изврши његову ревизију.
До доношења Плана управљања, Управљач ће вршити послове на основу годишњег програма управљања који је дужан да донесе и достави Министарству на сагласност у року од 30 дана од дана ступања на снагу ове уредбе.
Годишњи програм управљања из става 5. овог члана садржи нарочито: сажет приказ природних и других вредности заштићеног подручја, циљева заштите и одрживог коришћења, могућности и ограничења за њихово остваривање; детаљан приказ годишњих задатака на чувању, одржавању, унапређењу, приказивању и одрживом коришћењу заштићеног подручја за потребе науке, образовања, рекреације и туризма и укупног социо-економског развоја; приказ конкретних послова на изради и доношењу управљачких документа, првенствено Плана управљања, акта о унутрашњем реду и чуварској служби и акта о накнади за коришћење заштићеног подручја; приказ задатака на обележавању заштићеног подручја, заснивању информационог система и противпожарној заштити; приказ субјеката и организационих и материјалних услова за извршења програма, висине и извора потребних финансијских средстава. 
	
Члан 11. 
Управљач је дужан да обезбеди спровођење режима заштите односно унутрашњи ред и чување заштићеног подручја у складу са правилником о унутрашњем реду и чуварској служби, који доноси уз сагласност Министарства у року од 6 месеци од дана ступања на снагу ове уредбе. 
	
У оквиру садржаја прописаног Законом о заштити природе, правилником се ближе утврђују забрањени радови и активности, као и правила и услови обављања радова и активности који су допуштени. 
	
Правилник се објављује у „Службеном гласнику Републике Србије” и на други погодан начин који одреди Управљач.
Члан 12. 
Управљач је дужан да на прописан начин обележи Специјални резерват природе „Ковиљско-петроварадински рит”, његове спољне границе и границе површина односно локалитета са режимом заштите I и II степена најкасније у року од годину дана од дана ступања на снагу ове уредбе.
Управљач ће у року од 10 месеци од дана ступања на снагу ове уредбе, у сарадњи са Републичким геодетским заводом, Београд и Покрајинским заводом за заштиту природе, Нови Сад, извршити идентификацију граница Специјалног резервата природе „Ковиљско-петроварадински рит” на терену, дигиталној ортофото карти и катастарском плану.
На операт односно записник о утврђивању граница из става 2. овог члана, Влада даје сагласност на предлог Министарства.
Границе и површине, утврђене, описане и верификоване на начин прописан у ст. 2. и 3. овог члана, сматраће се меродавним у свим стварима које се тичу спровођења ове уредбе.
Члан 13.
Управљач ће у року од 18 месеци од дана ступања на снагу ове уредбе засновати дигиталну базу података односно географски информациони систем о природним и створеним вредностима, непокретностима, активностима и другим подацима од значаја управљање Специјалним резерватом природе „Ковиљско-петроварадински рит”.
Члан 14.
Управљач ће на начин и у роковима утврђеним посебним законом прогласити рибарско подручје на риболовној води заштићеног подручја Специјалног резервата природе „Ковиљско-петроварадински рит” и донети програме управљања рибарским подручјем.
Члан 15.
Управљач ће најкасније у року од 90 дана од дана ступања на снагу ове уредбе донети и доставити Министарству на сагласност акт о накнади за коришћење заштићеног подручја Специјалног резервата природе „Ковиљско-петроварадински рит”.
Члан 16.
Средства за спровођење Плана управљања обезбеђују се из буџета Републике Србије, Фонда за заштиту животне средине, од накнаде за коришћење заштићеног подручја, прихода остварених обављањем делатности Управљача и из других извора у складу са законом. 
	
Члан 17.
Планови уређења простора, планови, програми и основе из области шумарства, ловства, управљања рибљим фондом, водопривреде, пољопривреде и туризма и други програми и планови који се односе на коришћење природних ресурса и простора у заштићеном подручју Специјалног резервата природе „Ковиљско-петроварадински рит” усагласиће се са Просторним планом Републике Србије, овом уредбом и Планом управљања. 
	
Члан 18. 
Даном ступања на снагу ове уредбе престаје да важи Уредба о заштити Специјалног резервата природе „Ковиљско-петроварадински рит” („Службени гласник РС”, бр. 27/98, 91/06 и 81/08).
Члан 19.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-4444/2011
У Београду, 9. јуна 2011. године

Влада
Први потпредседник Владе – 
	
заменик председника Владе,

Ивица Дачић, с.р.
 
 
ОПИС ГРАНИЦА СПЕЦИЈАЛНОГ РЕЗЕРВАТА ПРИРОДЕ „КОВИЉСКО-ПЕТРОВАРАДИНСКИ РИТ”
1. Границе Специјалног резервата природе „Ковиљско-петроварадински рит”
1.1. Просторна целина Ковиљски рит
Почетна тачка описа границе просторне целине Ковиљског рита је међна тачка К.О. Ковиљ и К.О. Каћ, град Нови Сад, односно катастарских парцела бр. 6851 и 6525. Граница иде на исток северном доњом ивицом насипа парцеле 6525 К.О. Каћ, скреће на југ источном међном линијом насипа до међне тачке К.О. Каћ и К.О. Ковиљ. Граница наставља на југ и југоисток, обухвата парцелу насипа 6843. К.О. Ковиљ, до међне тачке парцела 6843 и 6841 наспрам парцеле 6833. Скреће на северозапад, пресеца парцелу 6841 и наставља у истом правцу идући међном линијом парцела 6833/7196, 6833/6544 до северозападне међне тачке парцеле 6544. Граница скреће на исток идући северном линијом парцела 6544, 7196 и 6545 до тромеђе парцела 6545, 6828 и 6831. Граница иде на североисток обухвата парцелу 6831 и враћа се границом грађевинског рејона до међне тачке парцела 6843 и 3300 код насипа. Скреће на североисток, па на југоисток обухватајући у целости парцеле 3300 и 3302/1 до тромеђе парцела 3302/1, 3302/4 и 3329. Скреће на југоисток међном линијом парцела 3302/1 и 3302/4 до северозападне међне тачке парцеле 3294. Граница иде на исток северном међном линијом парцела 3294, 3295, 3296, 3297/1 до четворомеђе парцела 3297/1, 3279, 6558 и 6557. Наставља на исток међном линијом парцела 6557/6558, 6556/6558, 6557/6558, ломи се на југ и иде међном линијом парцела 6863/6558, 6755/6558 до тромеђе парцела 6558, 6756 и 6755. Скреће на исток, па на североисток међном линијом парцела 6755/6756, 6863/6756, 6753/7003 до ауто пута, односно парцеле 6854. У истом правцу пресеца парцелу 6854 и наставља међном линијом парцела 6751/7002, 6715/7002, 6714, 7002, 6713/7002, 6712/7002, 6705/7002, 6706/7002, 6707/7002 до међне тачке К.О. Ковиљ и К.О. Гардиновци. У правцу истока граница иде северном међном линијом парцеле 2660 К.О. Гардиновци до међне тачке парцела 1889 и 2660 наспрам парцеле 2527. Ломи се на југ, пресеца парцеле 2660 и 2527 и скреће на исток северном линијом парцеле 2531/1 до тромеђе парцела 2531/1, 2141 и 2525. Ломи се на север западном линијом парцеле 2525 до тромеђе парцела 2525, 2545 и 2553. Скреће на северозапад линијом парцеле 2545 до насипа (парцела бр. 2544). Пресеца насип и скреће на југоисток идући међном линијом парцела 2543 и 2544 до силазне рампе (код полигонске тачке бр. 174). Граница скреће на југ пресеца парцеле 2544, 2545 и 2525 до реке Дунав (парцела бр. 2530). У истом правцу улази у парцелу 2530 у дужини од 15 m. Скреће на запад и иде паралелно на растојању од 15 m од северне међне линије парцеле реке Дунав до границе К.О. Крчедин, општинa Инђија. Граница наставља на запад на растојању 15 m од природне границе реке Дунав (Тк 25) и при том пресеца парцеле 6124, 5315, 5311, 5310, 5309, 5308, 5306, 5305, 5316, 5303, 5302, 5298, 5297, 5294, 5183, 5190, 5191, 5192, 5195, 5196, 5284, 5197, 5198/1, 5198/2, 5201/1, 5201/2, 5201/1, 5202/2, 5204/1, 5204/2, 5204/3, 5205/1, 5205/2, 5205/3, 5206/1, 5176, 5175, 5174, 5173, 5172, 5170, 5215, 5168, 5167, 5164, 5163, 5160, 5159, 5158, 5157/2, 5157/1, 5156, 5155/1, 5155/2, 5154, 5153, 5151, 5225/13, 5147, 5146, 5145, 5144, 5143, 5142, 5141, 5138, 5137, 5232, 5233, 5234, 5235 (које се воде у евиденцији катастра као копнене површине) до К.О. Бешка. Граница заштите наставља на запад и иде на одстојању 15 m од природне границе реке Дунав (Тк 25), при том пресеца парцеле 2934, 2935/1, 2935/2, 2936, 2937, 2938/1, 2938/2, 2939, 2940, 2941/1, 2941/2, 2942, 2943/1, 2943/2, 2943/3, 2943/4, 2944, 2945, 2946/1, 2946/2, 2947, 2948/1, 2948/2, 2948/3, 2949, 2950, 2951, 2952, 2953/1, 2953/2, 2954/1, 2954/2, 2985/1, 2984/1, 2983/1, 2982/1, 2981/5, 2981/3, 2981/1, 2980/1, 2979/1, 2978/1, 2978/2, 2977/2, 2976, 2975, 2974, 2973, 2972, 2971, 1815/2 (које се воде у евиденцији катастра као копнене површине) до границе К.О. Ковиљ, град Нови Сад. Граница наставља на запад и иде на одстојању 20 m од северне међне линије парцеле бр. 6774 (Дунав), К.О. Ковиљ до границе К.О. Чортановци, општина Инђија. Даље на запад граница иде на одстојању 15 m од природне границе реке Дунав (воденог огледала, Тк 25) при том пресеца парцеле 3380, 3375, 3374, 3373, 3370 до К.О. Сремски Карловци. Наставља на запад на одстојању 15 m од пешчаног спруда (Тк 25) кроз парцелу бр. 7907 К.О. Ср. Карловци до тачке удаљене 15 m од граничне линије парцеле 7907, наспрам полигонске тачке бр. 4127. Граница се ломи на северозапад и иде на одстојању 15 m од граничне линије парцеле 7907 до границе К.О. Ковиљ. У правцу северозапада граница иде на одстојању 30 m од граничне линије парцеле бр 6773 (Дунав) К.О. Ковиљ до границе К.О. Нови Сад III. Граница скреће на североисток границом К.О. Нови Сад III и К.О. Ковиљ до међне тачке парцела 6851 и 4894 К.О. Ковиљ. Ломи се на југоисток, па на исток међном линијом парцела 4894/6851 до међне тачке К.О. Ковиљ и К.О. Каћ, односно до почетне тачке описа границе заштите.
У границу заштите улази и острво парцеле бр. 4931 К.О. Ковиљ, као и острво које се једним делом налази у К.О. Ковиљ, а једним делом у К.О. Петроварадин, површине од 11 ha. Простире се северозападно од острва (кат. парцела 4931), и није уцртано на катастарском плану. 
	
1.2. Просторна целина Петроварадински рит
Почетна тачка описа просторне целине Петроварадински рит је тромеђа парцела 6610/1 (река Дунав), 3008/1 и међна тачка грађевинског рејона. Граница иде на југозапад пресеца парцеле 3008/1, 6628/3, 3010/1 до међне тачке парцеле 3107/1. Скреће на северозапад северном међном линијом парцеле 3107/1 до тромеђе парцела 3010/1, 3010/2 и 3107/2. Ломи се на југозапад идући западним међним линијама парцела 3107/1, 3108/3, 3109/1, 3105/1, 3110/3, 3104/1, 3101/1, 3099/3, 3102/1, 3103/3, 3310/1, 3309/3, 3308/1, 3307/4, 3307/1, 3306/2, 3305/1, 3304/2, 3303/1, 3302/1, 3326/1, 3329/2, 3330/1,3290/2, 3289/2, 3283/5, 3284/2, 3267/1, 3270/2, 3273/2, 3272/2, 3271/2, 3275/2, 3228/1, 3230/2, 3232/2, 3233/2, 3234/2, 3236/2, 3235/2, 3216, северном међном линијом парцеле 3479 до парцеле пруге бр. 6614. Граница скреће на југоисток и све време прати међну линију парцеле 6614 (пруга) до тромеђе парцела 6614, 6620 и 5416. Наставља на југоисток међном линијом парцела 5416, 6620; 5415; 6620; 5414/1, 6620, наставља у истом правцу парцелом 6614 (пруга) до међне тачке К.О. Петроварадин и К.О. Сремски Карловци. Скреће на североисток линијом катастарских општина до међне тачке парцеле 7908 (Дунавац) К.О. Сремски Карловци. Граница се ломи на југоисток и обухвата у целости парцелу 7908 па наставља на североисток линијом катастарских општина до тромеђе катастарских општина К.О. Петроварадин, К.О. Сремски Карловци и К.О. Ковиљ. У истом смеру наставља границом К.О. Сремски Карловци и К.О. Ковиљ до реке Дунав парцеле бр. 6773 К.О. Ковиљ. Скреће на северозапад међном линијом реке Дунав до почетне тачке описа границе Петроварадинског рита.
2. Границе површина са режимом заштите I и II степена
Опис граница режима заштите дат је на основу шумских карата ШГ „Нови Сад”, ЈП „Војводинашуме”.
2.1. Површине са режимом заштите I степена:
1) Баре на Курјачкој греди – Патријаршијска Тоња
Налази се на територији општине К.О. Ковиљ, град Нови Сад, односно ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик” (Курјачка греда и брањени део). Граница режима заштите исказана је на основу шумских карата: обухвата одељење 14 одсек f (део) чистина 2, 3, 7; одељење 15 одсек e чистина 2.
2) Шуме на Варошанској ади
Налази се на територији К.О. Ковиљ, град Нови Сад и К.О. Сремски Карловци, односно ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик” (Ада Јамина I и Ада Јамина II). У границе овог локалитета улази: одељење 33 одсек а; одељење 34 одсек k; одељење 35 одсек а, део одсека b, c, d, e, чистина 2 и 4.
3) Крндија
Налази се на територији општине К.О. Ковиљ, град Нови Сад, односно ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик” (Козјак). У границе овог локалитета улази одељење 38 одсек е, чистина 1.
4) Козјак
Налази се на територији К.О. Чортановци, општина Инђија, односно ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик” (Козјак). У границе овог локалитета улази: одељење 42 одсек b, c, h, i, ј, k, l и чистина 5, 6, 7, 8; одељење 43 одсек c, е, f, g, h, i, ј, k, n, чистина 1, 2, 3, 4, 5, 6, 7; одељење 44 одсек b, c, d (део), е, f, g, чистина 2, 3, 4, 5 и 6 (део); одељење 45 одсек d (део), чистина 9; одељење 48 одсек а, b, c, d, е, f, g, чистина 1, 2, 3, 4; одељење 49 одсек а, c, чистина 1, 2; одељење 50 одсек а, b, c, d, е, чистина 1, 2, 3, 4, 5.
5) Бара Барка
Налази на територији К.О. Крчедин и К.О. Бешка, општина Инђија, односно ЈП „Војводинашуме”, ШГ „Нови Сад”, ШУ „Тител”, ГЈ „Крчединска ада”. У границе овог локалитета улази: одељење 6 чистина 1, 12 (део); одељење 10 одсек 4, 5, 7 (део); одељење 11 чистина 1, 3, 7 (део). Локалитет се простире и ван шумских одељења и то у К.О. Крчедин, општина Инђија, обухватајући катастарске парцеле: 5412 (део), 5414/1 (део), 5414/2 (део), 5416 (део), 5417 (део), 5420 (део), 5373/1 (део), 5368 (део), 5367/1 (део), 5367/2 (део), 5366 (део), 5365 (део), 5364 (део), 5302/1 (део), 5363 (део), 54359 (део), 5357 (део), 5354 (део), 5353 (део), 5348 (део), 5269 (део) и 5272 (део).
6) Затоња
Налази се на територији К.О. Крчедин, општина Инђија, односно ЈП „Војводинашуме”, ШГ „Нови Сад”, ШУ „Тител”, ГЈ „Крчединска ада”. У границе овог локалитета улази: одељење 5 чистина 2, 3, 4, 5, 6, 11 (део); одељење 6 чистина 6 (део), 7, 8, 9, 12 (део); одељење 12 чистина 4, 5, 9 (део); одељење 13 чистина 3, 4, 7 (део).
2.2. Површине са режимом заштите II степена:
1) Добровача-север
Налази на територији К.О. Ковиљ, град Нови Сад, односно ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик” (Курјачка греда, брањени део). У границе локалитета улази одељење 12, одсек а.
2) Острва на Дунавцу
Налази се већим делом на територији К.О. Ковиљ, а мањим делом на територији К.О. Петроварадин, односно ЈП „Војводинашуме”, ШГ „Нови Сад” ШУ „Ковиљ”, ГЈ „Тополик”. У границе овог локалитета улази одељење 12 одсек ј, l, m и чистина 5.
3) Боктарска млака 
Налази се на територији К.О. Ковиљ, град Нови Сад, односно ЈП „Војводинашуме”, ШГ „Нови Сад” – ШУ „Ковиљ”, ГЈ „Тополик”. У границе овог локалитета улази одељење 16 одсек a, b, d и чистина 1, 3, 8 (део).
4) Паљевина
Локалитет се налази на територији К.О. Ковиљ, општина Нови Сад, и на територији К.О. Сремски Карловци, општина Сремски Карловци, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улази одељење 18 одсек е, чистина 1; одељење 19 одсек f, g, h, чистина 3, 4, 5, 6; одељење 20 одсек b, c, e, f, g, h, i, ј, k, l, m, n, чистина 1, 2, 3, 4, 5, 6 и део водене површине која је ван шумских одељења и налази се на парцели број 6779, К.О. Ковиљ.
5) Влашка затока
Налази се на територији К.О. Сремски Карловци, општина Сремски Карловци, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У оквиру граница овог локалитета улази одељење 22 чистина 2; одељење 23 чистина 2.
6) Бара Венеција
Налази се на територији К.О. Сремски Карловци, општина Сремски Карловци, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улази одељење 21 одсек е (део), g, h, чистина 3 (део), 4; одељење 22 одсек f, g, чистина 5, 6 и део водене површине која је ван шумских одељења, и налази се на парцели број 6779, К.О. Ковиљ.
7) Храстови
Налази се на територији К.О. Сремски Карловци, општина Сремски Карловци, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улази одељење 47 одсек c, k, чистина 1, 2, 3, 4.
8) Курјачка греда
Налази се већим делом у К.О. Ковиљ, град Нови Сад и мањим делом у К.О. Сремски Карловци, општина Сремски Карловци, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улазе: одељење 12 чистина 3; одељење 13 одсек f (део), g чистина 2, 4 (део); одељење 14 одсек d, e, f (део), k, l, m, чистина 1, 4, 5, 6, 8; одељење 15 одсек a, b, c, d, f, i, j, k, чистина 1, 2 (део), 4, 6, 7; одељење 16 одсек f (део); одељење 17 одсек е (део), чистина 9 (део); одељење 19 чистина 10, 11, 12; одељење 24 одсек а (део), b, c, d (део), е (део), f, чистина 1, 3, 5, 6, 7 и водена површина која се налази ван шумских одељења. Налази се на парцели број 6778 (Дунавац), К. О. Ковиљ.
9) Карловачки Дунавац
Налази се у К.О. Сремски Карловци, општина Сремски Карловци и у целости обухвата парцелу број 7908.
10) Тополова греда
Налази у К.О. Сремски Карловци, општина Сремски Карловци, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улазе: одељење 26, чистина 1, 3; одељење 25, чистина 3, 4; одељење 27, чистина 1; одељење 28 одсек b, d, e, f, g, h, i, чистина 1, 2, 3, 4, 5; одељење 29 одсек а, c, e, f, чистина 2, 3, 4, 7, 10.
11) Тук
Налази се већим делом у К.О. Сремски Карловци и мањим делом у К.О. Чортановци, општина Инђија, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улазе: одељење 28 одсек l, чистина 6; одељење 29 одсек ј, чистина 8; одељење 46 одсек d, f, g, h, i, чистина 2, 3, 4, 5, 6, 7, 8, 9, 10.
12) Варошка ада
Налази се већим делом у К.О. Сремски Карловци, општина Сремски Карловци и мањим делом у К.О. Ковиљ, град Нови Сад, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улазе: одељење 30 одсек g, k, чистине 3, 4, 5, 6, 8; одељење 33 одсек a, b, c, d, е, f, g, h, i, ј, k, l, m, n, o, p, чистина 1, 2, 3, 4, 5, 6; одељење 34 одсек а, b, c (део), d, е (део), f, g, h, i, ј, l, m, n, чистина 2, 3, 4, 5, 6, 7; одељење 35 одсек b (део), чистина 1, 3, 5, 6; одељење 36 одсек b, c, d, е, f, g, чистина 1, 2, 3, 4, 5, 6; одељење 40 одсек c, d и водена површина која се налази ван шумских одељења. Налази се на парцели број 6779, део 6784, К.О. Ковиљ.
13) Шлајз 2
Налази се на територији К.О. Ковиљ, град Нови Сад, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улазе: одељење 32 одсек а (део), чистина 1, 2, 3, 4, 5 и водене површине које су ван шумских одељења и налазе се на парцели бр. 6781, 6784 (део), 6785 (део), 6786, К.О. Ковиљ.
14) Царски спруд и Стари Дунавац
Налази се на територији К.О. Ковиљ, град Нови Сад, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улазе: одељење 37 одсек h (део), i, чистина 1, 4, 6 (део), 7; одељење 38 одсек а (део), c, d; одељење 39 чистина 1 и водене површине које су ван шумских одељења и налазе се на парцели број 6786 (део), К.О. Ковиљ.
15) Агла у пањевима
Налази се на територији К.О. Чортановци, општина Инђија, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улази одељење 40, чистина 1 и одељење 39, чистина 3.
16) Буренце
Налази се на територији К.О. Чортановци, општина Инђија, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улази одељење 41 чистина 4, 5, 6 (део).
17) Козјак
Налази се на територији К.О. Чортановци, општина Инђија, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улазе: одељење 40 чистина 6, 7; одељење 42 одсек а (део), g, m ,n, чистина 9; одељење 43 одсек а, b, d, l, m; одељење 44 одсек а, део d, чистина 1, 6 (део); одељење 45 одсек а (део), b, c, d (део), чистина 1, 2, 3, 4, 5, 6, 7, 8, 10, 11, 12; одељење 47 одсек k; одељење 48 одсек h, i; одељење 49 одсек b, g, чистина 4; одељење 50 одсек f, g, h, чистина 6, 7.
18) Стари Дунавац
Већим делом налази се у К.О. Чортановци, општина Инђија, а мањим делом у К.О. Ковиљ, град Нови Сад, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улазе: одељење 39, чистина 4; одељење 41, чистина 9; одељење 49, чистина 5, 6; одељење 58, одсек а, d, e, чистина 1, 2, 3, 4; одељење 64 одсек c, i, ј; одељење 59 одсек ј; одељење 57 одсек b, e, и чистина 1, 2, 3 и водена површина која се налази ван шумских одељења и налази се на парцели број 6786 (део), К.О. Ковиљ.
19) Алексина бара
Налази се на територији К.О. Ковиљ, град Нови Сад, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улази одељење 59, чистина 3, 4; одељење 60 одсек g; одељење 63 одсек f, чистина 1.
20) Јеленска греда
Налази се на територији К.О. Ковиљ, град Нови Сад, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улазе: одељење 61 одсек c, d, чистина 4, 5, 6; одељење 62 одсек e, f, g, h (део), чистина 1, 2, 3, 6, 7, 8.
21) Прилива Аркањ
Налази се на територији К.О. Ковиљ, град Нови Сад, ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик”. У границе овог локалитета улазе: одељење 51 одсек d, h (део), чистина 2; одељење 52 чистина 4; одељење 53 одсек b (део), g, h, чистина 1, 3 и водене површине које се налазе ван шумских одељења и налазе се на парцелама 3299/2, 6750, 6789, 6788, 6790, 6791, 6793, 6797 (део), 6795, 6798 (део), К.О. Ковиљ.
22) Округлица
Налази се на територији К.О. Ковиљ, град Нови Сад и на територији К.О. Гардиновци, општина Тител, односно ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик” и ШУ „Тител”, Гј „Шајкашка”. У границе овог локалитета улазе: одељење 65 чистина 6; одељење 66 одсек c, d, е, чистина 1, 2, ГЈ „Тополик”; одељење 51 одсек а (део), b, c, f, чистине 1, 2, 3, 4, 5, 6, 7, 8, 9, 15 (део), газдинска јединица „Шајкашка”.
23) Рљачка агла
Простире се на територији К.О. Ковиљ, град Нови Сад, К.О. Гардиновци, општина Тител, К.О. Бешка, општина Инђија, односно ЈП „Војводинашуме”, ШГ „Нови Сад”, ШУ „Ковиљ”, ГЈ „Тополик” и ШУ „Тител” ГЈ „Шајкашка”. У границе овог локалитета улазе: одељење 51 одсек l, m, чистина 13, 14 15 (део); одељење 50 одсeк i, чистина 1, 4, 6; одељење 49 одсек е, f, g (део), i, ј, k, чистина 1, 3, 4 (део), 5, 6, 7, 8, 9, 10, 11, 12, 13, 14, 15 (део), 16 (део); одељење 48 одсек h, m, чистина 3, 4, 5 газдинска јединица „Шајкашка”; одељење 72, чистина 9; одељење 73, чистина 6 газдинска јединица „Тополик”. У границу улазе и водене површине које су ван шумских одељења и налазе се на парцели број 6800, К.О. Ковиљ, 2532, 2531/1 К.О. Гардиновци и део 1816/3 К.О. Бешка.
24) Широка бара
Налази се на територији К.О. Гардиновци, општина Тител, односно ЈП „Војводинашуме”, ШГ „ Нови Сад”, ШУ „Ковиљ”, ШУ „Тител” ГЈ „Шајкашка”. У границе овог локалитета улазе: одељење 46 одсек d, f, g, i, чистина 1, 2, 3, 4, 10; одељење 47 одсек f, чистина 7, 14.
25) Мајур
Налази се на територији К.О. Петроварадин, град Нови Сад, односно ЈП „Војводинашуме”, ШГ „Нови Сад”, ШУ „Футог”, ГЈ „Дунавске аде”. У границе овог локалитета улазе: одељење 32, чистина 3, 4; одељење 33, чистина 1, 2; одељење 35 одсек b, i (део), ј, k (део), чистина 1, 2, 4; одељење 36 одсек b, c, d, e, чистина 2, 5 (део), 6, 7; одељење 37, чистина 4, 5. У границу улази и простор који се не налази у границама шумских одељења. Почетна тачка описа границе је северозападна тачка парцеле бр. 3101/1 К.О. Петроварадин, односно доња ивица насипа. Граница иде на југозапад пратећи доњу ивицу насипа до тачке удаљене 100 m од железничке пруге Суботица – Београд. Граница скреће на југоисток идући паралелно са пругом на удаљености од 100 m до границе К.О. Петроварадин и К.О. Сремски Карловци. Скреће на североисток границом Катастарских општина до Карловачког Дунавца. Ломи се на северозапад идући границом одељење 37, 36, 33, 32, ШГ „Нови Сад”, ШУ „Футог”, ГЈ „Дунавске аде” до почетне тачке описа границе II степена заштите ван шумских одељења.
26) Влажна станишта на Крчединској ади
Налази се на територији К.О. Бешка и К.О. Крчедин, општина Инђија, односно ЈП „Војводинашуме”, ШГ „Нови Сад”, ШУ „Тител”, газдинска јединица „Крчединска ада”. У границе овог локалитета улазе: одељење 1 одсек f, чистина 1, 4, 5 (део); одељење 2, чистина 1, 2, 3, 4, 5, 6, 7 (део); одељење 4, чистина 1, 2, 5 (део); одељење 5, чистина 1, 7, 8, 9, 10, 11 (део); одељење 6, чистина 2, 3, 4, 5, 6 (део), 10, 11, 12 (део); одељење 7, чистина 1, 2, 3, 4, 5, 6, 7, 8, 9 (део); одељење 8 одсек а, чистина 1, 2, 3, 4, 5 (део); одељење 9, чистина 1, 2, 3, 4, 5, 6 (део); одељење 10, чистина 1, 2, 3, 6, 7 (део); одељење 11, чистина 2, 4, 5, 6, 7 (део); одељење 12, чистина 1, 2, 3, 6, 7, 8, 9 (део); одељење 13, чистина 1, 2, 5, 6, 7 (део); одељење 14, чистина 1, 2, 3, 4 (део), 5 (део); одељење 15, чистина 1 (део), 2, 3, 4 (део), као и простор који се налази ван граница шумских одељења и припада К.О. Крчедин. Почетна тачка описа овог простора је јужна гранична тачка одељења 10 и 11. Граница иде на исток јужном граничном линијом одељења 11, 12 до одељења 13. Скреће на југоисток граничном линијом одељења 13 до тачке удаљене 30 m од границе заштите природног добра. Ломи се на запад идући паралелно са границом заштите на одстојању од 30 m до одељења 14. Скреће на север границом одељења до почетне тачке описа.