На основу члана
2. став 2. Закона о заштити становништва од заразних болести („Службени гласник
РС”, број 125/04) и члана 43. став 3. Закона о Влади („Службени гласник РС”, бр.
55/05, 71/05 – исправка, 101/07 и 65/08),

          Влада доноси

 

 

ЗАКЉУЧАК

„Службени гласник РС“, број 31 од 30.
априла 2009.

 

 

          1. Свињски грип
(свињски грип код људи) сматра се заразном болешћу у смислу члана 2. став 2. Закона
о заштити становништва од заразних болести.

 

          2. Ради спречавања
појаве, ширења и сузбијања заразне болести свињски грип (свињски грип код људи)
и заштите становништва од те болести примењиваће се мере, начин, рок и средства
за њихово спровођење прописани Законом о заштити становништва од заразних болести,
Законом о здравственој заштити и Планом активности Републике Србије пре и у току
пандемије грипа који је утврђен Закључком Владе број 515-615/2005-05 од 6. октобра
2005. године, као и друге мере које природа те болести налаже у складу са епидемиолошком
ситуацијом.

 

          3. Овај закључак
објавити у „Службеном гласнику Републике Србије”.

          

 

 

         
05 број 512-2438/2009

         
У Београду, 30. априла 2009. године

         
Влада

         
Председник,

         
др Мирко Цветковић, с.р.