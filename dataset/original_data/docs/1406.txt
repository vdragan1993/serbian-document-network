ЗАКОН

о организацији
и јединственој
методологији
прикупљања, евидентирања
и обраде података
и информација
за потребе правосудних
органа од интереса
за целу земљу

"Службени 
лист СФРЈ", број
44 од 28. 
јула 1989. 

 

 

Члан
1.

Овим законом
уређује се организовање,
прикупљање, евидентирање,
обрада, исказивање,
пренос, размена
и заштита података
и информација
која се користе
за остваривање
функција и задатака
правосудних органа,
а од интереса
су за целу земљу
(у даљем тексту:
правосудни информациони
систем). 

 

Члан
2.

Правосудни
информациони
систем је део
информационог
система федерације
и повезан је са
другим информационим
системима у оквиру
друштвеног система
информисања. 

 

Члан
3.

Правосудни
информациони
систем садржи
податке и информације
о правним прописима,
судској пракси,
кривичној процедури,
друштвеним односима
и појавама запаженим
у пракси правосудних
органа, правосудној
статистици и стручној
правној литератури,
као и друге податке
и информације
који се користе
за остваривање
функције и задатака
правосудних органа.


 

Члан
4.

Субјекти Правосудног
информационог
система као даваоци
и корисници података
и информација
су: правосудни
органи, уставни
судови, скупштине
друштвено-политичких
заједница, њихови
извршни органи
и органи управе.


Поред субјеката
из става 1. овог
члана, корисници
података и информација
су и сви остали
субјекти друштвеног
система информисања,
под условима и
на начин прописаним
овим законом и
прописима донесеним
на основу овог
закона. 

Под правосудним
органима, у смислу
овог закона, подразумевају
се редовни судови,
самоуправни судови,
јавна тужилаштва,
јавна правобранилаштва,
друштвени правобранилац
самоуправљања
и органи надлежни
за вођење прекршајног
поступка. 

 

Члан
5.

Усклађивање,
повезивање и обједињавање
активности и задовољавање
потреба субјеката
Правосудног информационог
система обезбеђују
се утврђивањем
методолошких
основа (дефиниције
обрадних јединица,
обележја и модалитета,
њихове класификације
и избор метода
обраде) и организационих
и методолошких
инструмената
(израда упутстава,
образаца, упутстава
за рад и др.). 

За функционисање
Правосудног информационог
система користе
се југословенски
и међународни
стандарди којима
се омогућава повезивање
и сарадња са информационим
системима других
земаља и међународних
организација.


 

Члан
6.

Методолошке
основе, стандарде
и начин прикупљања,
евидентирања,
обраде, исказивања,
преноса, размене
и заштите података
и информација
Правосудног информационог
система прописује
функционер који
руководи савезним
органом управе
надлежним за послове
правосуђа. 

 

Члан
7.

Субјекти из
члана 4. став 1. овог
закона, као даваоци
података и информација
о свом раду и у
вези са вршењем
својих функција,
дужни су да те
податке и информације
прикупљају, обрађују
и обезбеђују на
начин прописан
у смислу члана
6. овог закона. 

 

Члан
8.

Подаци и информације
Правосудног информационог
система су јавни
и доступни свим
субјектима друштвеног
система информисања.


Подаци и информације
који представљају
државну, службену,
војну или пословну
тајну или се односе
на личне и породичне
прилике доступни
су само овлашћеним
субјектима под
условима и на
начин прописаним
законом и другим
прописима. 

 

Члан
9.

Субјекти из
члана 4. став 2. овог
закона могу да
користе одређене
податке и информације
Правосудног информационог
система уз плаћање
одговарајуће
накнаде. 

Функционер
који руководи
савезним органом
управе надлежним
за послове правосуђа
прописује ближе
услове и начин
коришћења података
и информација
Правосудног информационог
система, као и
критеријуме за
утврђивање накнаде
из става 1. овог
члана. 

 

Члан
10.

Прописи из чл.
6. и 9. овог закона
донеће се у року
од две године
од дана ступања
на снагу овог
закона. 

 

Члан
11.

Овај закон ступа
на снагу осмог
дана од дана објављивања
у „Службеном листу
СФРЈ”.