ЗАКОН

о задужењу 

Србије и


Црне


Горе код


Европске 
инвестиционе банке (Ургентни 
пројекат здравства)

"Службени лист СЦГ", број 10 од 5. марта 2004.

 

 

Члан
1.

Србија и Црна Гора
задужује се у износу од 50 милиона евра у своје име, а за рачун државе чланице
Републике Србије, код Европске инвестиционе банке, за финансирање Ургентног
пројекта здравства.

 

Члан
2.

Задужење из члана 1.
овог закона извршава се на основу Финансијског уговора (Ургентни пројекат
здравства) између Србије и Црне Горе и Европске инвестиционе банке (Финансијски
уговор) закљученог 30. октобра 2003. године између Србије и Црне Горе, као
зајмопримца, и Европске инвестиционе банке, као зајмодавца.

 

Члан
3.

Средствима овог
зајма финансираће се следеће компоненте Ургентног пројекта здравства:

1. Обнова основних
функција (грејање, вешерај, послужење), основне клиничке услуге (рендген,
клинички гасови, лабораторије) у 13 регионалних болница:

– Суботица – регионе
Северна Бачка

– Кикинда – регионе
Севени Банат

– Панчево – регион
Јужни Банат

– Сомбор – регион
Западна Бачка

– Сремска Митровица
– регион Срем

– Смедерево – регион
Подунавље

– Ћуприја – регион
Поморавље

– Зајечар – регион
Зајечар

– Ужице – регион
Златибор

– Чачак – регион
Моравица

– Крушевац – регион
Расина

– Пирот – регион
Пирот

– Лесковац – регион
Јабланица;

2. 3 окружне опште
болнице:

– Општа болница
Параћин

– Општа болница
Јагодина

– Општа болница Нови
Пазар;

3. Специјалистички
институти:

–
Гинеколошко-акушерска клиника „Народни фронт”, Београд;

– Институт за мајку
и дете Републике Србије, Београд;

– Медицински центар
Земун, Београд;

– Медицински центар
Звездара, Београд;

4. Торлак Институт
за имунологију и вирусологију.

 

Члан
4.

Република Србија се
обавезује да, у року од 30 дана од дана ступања на снагу овог закона, изда
Србији и Црној Гори контрагаранцију о редовном обезбеђењу средстава, ради
благовременог плаћања доспелих обавеза предвиђених Финансијским уговором из
члана 2. овог закона.

Република Србија се
обавезује да ће обезбеђивати средства у буџету за текућу годину за измирење
дела доспелих обавеза.

Средства из става 2.
овог члана Република Србија преноси на посебан рачун Србије и Црне Горе код
Народне банке Србије, отворен с искључивом наменом отплате зајма из члана 2.
овог закона.

 

Члан
5.

Курсне разлике које
могу настати у вези с измирењем обавеза у смислу овог закона сноси Република
Србија.

 

Члан
6.

Народна банка Србије
наплаћује од Републике Србије трошкове за трансфер средстава за отплату обавеза
Европској инвестиционој банци, као провизију за услуге које пруже у смислу овог
закона.

 

Члан
7.

Овај закон ступа на
снагу наредног дана од дана обjaвљивања у „Службеном листу СЦГ”.