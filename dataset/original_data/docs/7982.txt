Редакцијски пречишћен текст

 


 


 


На основу члана 177. став 1. и члана 179. став 2. Закона о здравственој заштити („Службени гласник РС”, број 107/05),


Министар здравља доноси


  


ПРАВИЛНИК


о приправничком стажу и стручном испиту здравствених радника и здравствених сарадника


„Службени гласник РС“, бр. 50 од 13. јуна 2006, 112 од 30. децембра 2009, 50 од 23. јула 2010, 
31 од 12. априла 2012, 1 од 
	6. јануара 2016.


 


Члан 1.


Овим правилником прописују се план и програм приправничког стажа за приправнике здравствене раднике и здравствене сараднике, ближи услови које морају испуњавати здравствене установе и други облици здравствене службе (у даљем тексту: приватна пракса) у којима се може обављати приправнички стаж, образац приправничке књижице, начин вођена приправничке књижице, програм, садржина, начин и поступак полагања стручног испита, као и образац уверења о положеном стручном испиту.


 


Члан 2.


Приправнички стаж је практичан рад под надзором овлашћеног здравственог радника, односно здравственог сарадника – ментора, којим се здравствени радник и здравствени сарадник (у даљем тексту: приправник) оспособљава за самосталан рад, у складу са законом.


Приправнички стаж се обавља у здравственим установама и приватној пракси под непосредним надзором здравственог радника, односно здравственог сарадника који има најмање пет година радног искуства након положеног стручног испита, у складу са законом.


 


Члан 3.


Приправнички стаж се обавља у здравственој установи, односно приватној пракси која испуњава следеће услове, и то:


1) да обавља одређене послове здравствене делатности према захтевима појединог дела плана и програма приправничког стажа за приправнике здравствене раднике и здравствене сараднике;


2) да у обављању одређених послова здравствене делатности из тачке 1) овог става учествује здравствени радник, односно здравствени сарадник који има најмање пет година радног искуства након положеног стручног испита;


3) да има потребну медицинску и техничку опрему за успешно спровођење програмом предвиђеног оспособљавања према захтевима савремене медицине.


Ако здравствена установа, односно приватна пракса у којој приправник обавља приправнички стаж не испуњава услове прописане у ставу 1. овог члана, а према прописаном плану и програму за одређену област, може га упутити у другу здравствену установу, односно приватну праксу у којој се тај део стажа може обавити.


 


Члан 4.


Приправнички стаж се обавља по плану и програму којим су утврђене превентивне, дијагностичке, терапијске, 
процедуре и вештине здравствене неге*и рехабилитационе процедуре и вештине које приправник треба да савлада у току приправничког стажа.


План и програм приправничког стажа одштампан је уз овај правилник и чини његов саставни део.


 

*Службени гласник РС, број 112/2009


 


Члан 5.


Стручни испит састоји се из општег и посебног дела. 


У оквиру општег дела врши се провера:


1) основних знања о уставном уређењу и прописима о здравственој заштити, здравственом осигурању, лековима и медицинским средствима, пензијском и инвалидском осигурању и радним односима.


У оквиру посебног дела врши се провера:


2) оспособљености здравствених радника, односно здравствених сарадника за самостално предузимање и обављање стручно-медицинских мера, поступака и активности у вршењу послова здравствене делатности предвиђених планом и програмом приправничког стажа из члана 4. овог правилника.


 


Члан 6.


Приправнички стаж обавља се у радно време у трајању од 40 сати недељно.


Приправнички стаж обавља се по правилу без прекида.


Под оправданим прекидом приправничког стажа сматра се болест, породиљско одсуство и војна обавеза.


Уколико је дошло до оправданог прекида приправничког стажа у случајевима из става 3. овог члана, приправнички стаж се продужава за онолико времена колико је прекид трајао.


 


Члан 7.


О обављању приправничког стажа води се Приправничка књижица за здравствене раднике и здравствене сараднике на Обрасцу 1 који је одштампан уз овај правилник и чини његов саставни део.


Приправничку књижицу издаје здравствена установа и приватна пракса у којој је приправник запослен, односно са којим је закључен уговор о волонтерском раду ради обављања приправничког стажа.


Здравствени радник, односно здравствени сарадник који у складу са законом врши непосредан надзор над обављањем приправничког стажа уписује у приправничку књижицу део приправничког стажа и оверава га својим потписом и факсимилом.


Почетак и завршетак приправничког стажа оверава својим потписом и печатом директор здравствене установе, односно оснивач приватне праксе, у којој је започет, односно завршен приправнички стаж.


 


Члан 8.


По завршеном приправничком стажу здравствени радници и здравствени сарадници са високом школском спремом подносе писмену пријаву за полагање стручног испита испитној комисији коју министар надлежан за послове здравља образује при министарству надлежном за послове здравља, заједно са овереним преписом дипломе о завршеном факултету и овереном приправничком књижицом.


Здравствени радници и здравствени сарадници са вишом и средњом школском спремом подносе писмену пријаву за полагање стручног испита испитној комисији коју министар надлежан за послове здравља образује при заводу за јавно здравље, заједно са овереним преписом дипломе о завршеној одговарајућој школи и овереном приправничком књижицом.


Пријава са документацијом из става 1. овог члана подноси се најкасније 30 дана пре полагања стручног испита.


Место полагања стручног испита одређује министарство надлежно за послове здравља.


 

Члан 9.*
Стручни испит полаже се јавно.*
Испитну комисију именује министар надлежан за послове здравља за све области.*
Испитна комисија састоји се од председника и чланова.*
Председник и чланови испитне комисије имају најмање исти степен образовања као и 
приправник који полаже стручни испит, положен стручни испит и пет година рада у 
струци.*
У 
испитну комисију именују се стручњаци одговарајућег степена образовања који се 
баве одговарајућим пословима у области здравствене заштите.*
 

*Службени гласник РС, број 31/2012
 



	Члан 10.


Испитне комисије за полагање стручног испита посебно се образују за:


1) докторе медицине;


2) докторе стоматологије;


3) дипломиране фармацеуте;


4) дипломиране фармацеуте медицинске биохемичаре;


5) здравствене сараднике са високом школском спремом;


6) здравствене раднике са стеченим високим образовањем на студијама првог степена (основне академске студије, основне струковне студије), односно на студијама у трајању до четири године,* са вишом и средњом школском спремом;


7) здравствене сараднике са стеченим високим образовањем на студијама првог степена (основне академске студије, основне струковне студије), односно на студијама у трајању до четири године,* са вишом и средњом школском спремом.


 

*Службени гласник РС, број 112/2009


 


Члан 11.


По завршеном стручном испиту комисија оцењује целокупан успех приправника.


Оцена успеха на стручном испиту гласи „положио” и „није положио” и доноси се већином гласова чланова испитне комисије.


 


Члан 12.


Приправник који не положи стручни испит може да полаже тај испит у року који не може бити краћи од 60 дана од дана полагања стручног испита.


 


Члан 13.


О току испита води се Записник о полагању стручног испита на Обрасцу 2 који је одштампан уз овај правилник и чини његов саставни део.


 


Члан 14.


Здравственом раднику, односно здравственом сараднику са високом стручном спремом који је положио стручни испит издаје се Уверење о положеном стручном испиту на Обрасцу 3 који је одштампан уз овај правилник и чини његов саставни део.


Здравственом раднику, односно здравственом сараднику са вишом и средњом стручном спремом који је положио стручни испит издаје се Уверење о положеном стручном испиту на Обрасцу 4 који је одштампан уз овај правилник и чини његов саставни део.


 


Члан 15.


Приправник је дужан да обавести испитну комисију при министарству надлежном за послове здравља, односно при заводу за јавно здравље ако је из оправданих разлога спречен да приступи испиту у року одређеном за полагање стручног испита најмање три дана пре дана одређеног за полагање испита.


Уколико приправник не обавести испитну комисију при министарству надлежном за послове здравља, односно при заводу за јавно здравље у року предвиђеном у ставу 1. овог члана или је разлог одустајања од полагања испита неоправдан, сматра се да испиту није приступио.


 


Члан 16.


Административно-техничке послове за испитну комисију обавља секретар који се именује актом о образовању испитне комисије.


Секретар је дужан да током полагања стручног испита води записник.


 


Члан 17.


Даном ступања на снагу овог правилника престаје да важи Правилник о приправничком стажу и стручном испиту здравствених радника и здравствених сарадника („Службени гласник РС”, број 89/93).


 


Члан 18.


Овај правилник ступа на снагу наредног дана од дана објављивања у „Службеном гласнику Републике Србије”.


 


Број 110-00-113/06-02


У Београду, 1. јуна 2006. године


Министар,


проф. др 
	Томица Милосављевић, с.р.


	 
ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА
	 
Правилник о измени Правилника о приправничком стажу и стручном испиту 
	здравствених радника и здравствених сарадника: "Службени гласник РС", број 
	1/2016-30
	 
Члан 2.

Доктори стоматологије, дипломирани фармацеути и дипломирани 
	фармацеути медицински – биохемичари који су приправнички стаж започели пре 
	ступања на снагу овог правилника, преостали део приправничког стажа обавиће 
	по плану и програму приправничког стажа утврђеног овим правилником.

Члан 3.

Овај правилник ступа на снагу осмог дана од дана објављивања у 
	„Службеном гласнику Републике Србије”.

 

ПРИЛОЗИ


НАПОМЕНА 
	ИЗДАВАЧА: 

Правилником 
	о изменама и допунама 
Правилника 
о приправничком стажу и стручном испиту здравствених радника и здравствених сарадника 
	("Службени гласник РС", број 129/2009) у Плану и програму приправничког 
	стажа, поглавље VI. 

	План и програм приправничког стажа за здравствене раднике са стеченим 
	високим образовањем на студијама првог степена (основне академске студије, 
	основне струковне студије), односно на студијама у трајању до четири године 
	и вишим образовањем,


	замењено 
	је новим поглављем 

	VI. 

	(види члан 3. Правилника - 112/2009-51).

Правилником о 
	измени Правилника 
о приправничком стажу и стручном испиту здравствених радника и здравствених сарадника 
	("Службени гласник РС", број 50/2010), у Плану и програму приправничког 
	стажа, поглавље IV. План и програм 
	приправничког стажа за дипломиране фармацеуте замењено је новим поглављем
	IV. (види члан 1. 
	Правилника - 50/2010-17).

	Правилником о измени Правилника о приправничком стажу и стручном испиту 
	здравствених радника и здравствених сарадника ("Службени гласник РС", број 
	1/2016) у Плану и програму приправничког стажа део III, део IV и део V 
	замењени су новим деловима III, IV и V (види члан 1. Правилника - 
	1/2016-30). 
 

ПЛАН И ПРОГРАМ ПРИПРАВНИЧКОГ СТАЖА

Поглавље I. - 
	План и програм 
	приправничког стажа за докторе медицине чије основне студије трају шест 
	година
Поглавље II. - 
	План и програм 
	приправничког стажа за докторе медицине чије основне студије трају пет 
	година

	Поглавље 
	III. - План и програм приправничког стажа за докторе стоматологије
Поглавље IV. - 
	План и програм 
	приправничког стажа за дипломиране фармацеуте
Поглавље V. - 
	План и програм приправничког стажа за 
	дипломиране фармацеуте – медицинске биохемичаре
Поглавље 
	VI.
	

	- 

План и програм приправничког стажа за здравствене раднике са стеченим 
	високим образовањем на студијама првог степена (основне академске студије, 
	основне струковне студије), односно на студијама у трајању до четири године 
	и вишим образовањем
Поглавље VII. - 
	План и 
	програм приправничког стажа за здравствене раднике са средњом школском 
	спремом
Поглавље VIII. - 
	План и 
	програм приправничког стажа за здравствене сараднике са високом, вишом и 
	средњом школском спремом
 
ОБРАСЦИ
Образац 1 - 
	Приправничка књижица за 
	здравствене раднике и здравствене сараднике
Образац 2 -
	Записник о полагању стручног 
	испита


Образац 3 -
	Уверење о положеном стручном 
	испиту за здравственог радника - сарадника са високом спремом
	Образац 4 - 
Уверење о положеном стручном 
	испиту за здравственог радника - сарадника са вишом и средњом стручном 
	спремом