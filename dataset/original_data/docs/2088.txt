Редакцијски пречишћен текст
 
 
 
 

На основу
члана 69. став 1.
Закона о
буџетском систему
(„Службени
гласник РС”,
бр. 9/2002 и 87/2002),


Влада
Републике
Србије
доноси

 

 


УРЕДБУ

о 
раду, овлашћењима и обележјима буџетске инспекције*

  "Службени
гласник РС",
бр. 10 од 4. 
фебруара

2004, 84 од 14. септембра 
2007.
 

*Службени
гласник РС,
број 84/2007

 

 


Уводне
одредбе 

 

Члан
1.


Овом уредбом
уређују се начин
рада, овлашћења
и обележја буџетске
инспекције*, као и правна
заштита у поступку
инспекције*, која се остварује
у складу са овом
уредбом. 

 

*Службени
гласник РС,
број 84/2007

 

 

Члан
2.


Министарство
финансија*, односно надлежни
орган локалне
власти, обавља
послове буџетске
инспекције* 
код директних
и индиректних
корисника буџетских
средстава, организација
обавезног социјалног
осигурања и других
правних лица
из члана 68. Закона
о буџетском систему
(’Службени гласник
РС’, бр. 9/02, 87/02, 61/05, 66/05, 101/05, 62/06 и
85/06)*. 

 

*Службени
гласник РС,
број 84/2007

 

 


Рад,
овлашћења и обележја
буџетске инспекције


 

Члан
3.


Буџетска инспекција
врши контролу
пословних књига,
извештаја, евиденција
и друге документације
код корисника
буџетских средстава,
организација
обавезног социјалног
осигурања и правних
лица из члана
2. ове уредбе (у даљем
тексту: органи
и организације),
са циљем да утврди
да ли су средства
наменски и законито
коришћена. 


Буџетска инспекција
има право увида
у документацију
о послу који је
предмет контроле
и код других правних
лица, учесника
у том послу. 

 

Члан
4.


Послови контроле
у складу са овом
уредбом, обављају
се по програму
који доноси министар
надлежан за послове
финансија 
* (у даљем тексту:
министар), односно
надлежни извршни
орган локалне
власти. 


Изузетно од
одредбе става
1. овог члана, по
захтеву министра,
односно надлежног
извршног органа
локалне власти
врши се ванредна
контрола.

 

*Службени
гласник РС,
број 84/2007

 

 

Члан
5.


Послове контроле
код органа и организација
буџетски инспектори
врше на основу
планова рада и
налога за контролу
које утврђује,
односно издаје
руководилац буџетске
инспекције. 


Налогом из става
1. овог члана нарочито
се одређују: буџетски
инспектор за обављање
контроле; орган
или организација
код које ће се
обавити контрола;
предмет контроле
и рок у коме ће
се контрола обавити.


 

Члан
6.


Буџетски инспектор
у поступку контроле
својство службеног
лица доказује
службеном легитимацијом,
која је одштампана
уз ову уредбу
на Обрасцу – ЛБИ
и чини њен саставни
део. 

 

Члан
7.


Пре отпочињања
контроле буџетски
инспектор је дужан
да најави контролу
функционеру који
руководи органом
или организацијом
код које ће се
вршити контрола.



Изузетно од
става 1. овог члана,
контрола неће
бити најављена
ако је то изричито
наведено у налогу
за обављање контроле.



Одговорно лице
у органу и организацији
дужно је да на
захтев буџетског
инспектора сачини
писмено објашњење
у вези са предметом
контроле. 

 

Члан
8.


Ако се у поступку
контроле органа
и организација
утврди да није
извршен попис,
да није исказано
стање имовине,
капитала, обавеза,
прихода и расхода
или финансијског
резултата, односно
да књиговодствене
евиденције нису
потпуне, уредне
или ажурне, или
да обрачуни нису
урађени на прописани
начин, услед чега
није могуће обавити
контролу, буџетски
инспектор ће закључком
наложити да се
недостаци отклоне.



Закључак из
става 1. овог члана
издаје се у писменој
форми, у складу
са законом којим
се уређује управни
поступак. 


Буџетски инспектор
одређује рок за
извршење закључка
који не може бити
дужи од 30 дана од
дана достављања
закључка. 


На закључак
из става 1. овог
члана може се
изјавити приговор
у року од три дана
од дана пријема
закључка. 


Буџетски инспектор
одлучује о приговору
из става 4. овог
члана у року од
пет дана од дана
пријема приговора.



Орган или организација
из става 1. овог
члана дужна је
да о извршењу
закључка обавести
буџетског инспектора,
који после добијања
обавештења о извршењу
закључка, односно
после истека рока
из става 3. овог
члана, наставља
започету контролу.


 

Члан
9.


О извршеној
контроли саставља
се записник у
складу са законом.



Буџетски инспектор
пре достављања
записника са налазом
упознаје одговорна
лица у органу
или организацији
код које је извршена
контрола. 


Ако се контролом
утврде незаконитости
или неправилности
у записнику се
наводи у чему
се оне састоје,
докази на основу
којих су утврђене,
предлажу мере
и одређују рокови
за њихово отклањање.



Орган или организација
код које је вршена
контрола може
уложити примедбе
на налаз из записника
у року од осам
дана од дана достављања
записника. 


Ако буџетски
инспектор утврди
да су примедбе
основане сачиниће
допуну записника
коју доставља
органу или организацији
у року од 15 дана
од дана пријема
примедаба. 


Ако су примедбе
неосноване буџетски
инспектор о томе
писмено обавештава
орган или организацију.



Орган или организација
су дужни да у року
одређеном у записнику
обавесте буџетског
инспектора о поступању
по предложеним
мерама и приложе
доказе о томе.



Буџетски инспектор
по добијању обавештења
из става 7. овог
члана врши контролу
извршења предложених
мера, о чему сачињава
службену белешку.


 

Члан
10.


Ако орган или
организација
у року не поступи
по мерама из члана
9. ове уредбе буџетски
инспектор доноси
решење којим налаже
мере и одређује
рок за отклањање
утврђених незаконитости.



Решење из става
1. овог члана доноси
се у року од 15 дана
од истека рока
за извршење мера
из члана 9. ове уредбе.



Против решења
из става 1. овог
члана може се
изјавити жалба
министру, односно
надлежном извршном
органу локалне
власти у року
од 8 дана од дана
пријема решења.



О жалби из става
3. овог члана надлежни
орган одлучује
у року од 30 дана
од дана пријема
жалбе. 


Одлука из става
4. овог члана коначна
је у управном
поступку. 
 

 


Брисан је наслов
изнад члана 11. 
(види
члан 5. Уредбе -
84/2007)

 

Члан
11. 


 Брисан је (види
члан 5. Уредбе -
84/2007) 

 

Члан
12. 


Брисан је (види
члан 5. Уредбе - 84/2007)

 

Члан
13. 


Брисан је (види
члан 5. Уредбе -
84/2007)

 

Члан
14. 


Брисан је (види
члан 5. Уредбе -
84/2007)

 

Члан
15. 


Брисан је (види
члан 5. Уредбе -
84/2007)

 

Члан
16. 


Брисан је (види
члан 5. Уредбе -
84/2007)

 

Члан
17. 


Брисан је (види
члан 5. Уредбе -
84/2007)


 
 


Завршна
одредба 

 

Члан
18.


Ова уредба ступа
на снагу осмог
дана од дана објављивања
у „Службеном гласнику
Републике Србије”.


 
 


05
број 110-538/2004-1


У
Београду, 29 јануара
2004. године


Влада
Републике Србије


Потпредседник,


др
Небојша Човић,
с.р.