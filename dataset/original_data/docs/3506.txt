На основу члана 45. став 3. Закона о државном премеру и
катастру и уписима права на непокретностима („Службени гласник РС”, бр. 83/92.
53/93, 67/93, 48/94, 12/96 и 15/96), 

Влада Републике Србије доноси
  
ОДЛУКУ

о промени границе, образовању и гашењу катастарских општина на 
територији општине Пожаревац
„Службени гласник
РС“, број 8 од 17. марта 2000.
 
 
Члан 1.
Катастарска општина (у даљем тексту: КО) Поповац, која
се гаси, припаја се КО Лучица.
Граница између КО Лучица формирана на начин из става 1.
овог члана и КО Пожаревац мења се тако да нова граница иде од тромеђе КО
Пожаревац, КО Салаковац и КО Лучица левом страном пута Кучево–Пожаревац, затим
између к.п. бр. 1, 9–11, 14, 15 и 17 – КО Лучица и к.п. бр. 17379 и 17382–17384
– КО Пожаревац, затим левом страном к.п. број 18080 (пут) – КО Пожаревац, затим
иде између к.п. бр. 75, 77 и 78 – КО Лучица и к.п. бр. 17385/7, 17393/2,
17392/1 и 17398 – КО Пожаревац, сече стару железничку пругу Пожаревац–Петровац,
затим иде између к.п. бр. 745, 746, 766, 778 и 780 – КО Лучица и 17399, 17404,
17412, 17417 и 17617 – КО Пожаревац, затим левом страном Улице Шесте личке
дивизије, десном страном к.п. бр. 4260 (пут), 4381 (пут), 4287 (пут), 4288
(пут) и 4275 (пут) – КО Лучица, сече новопројектовану железничку пругу
Пожаревац–Пољана, пут Пожаревац–Свилајнац и к.п. број 4290 (пут) – КО Лучица,
затим иде левом страном к.п. број 20864 (пут) – КО Пожаревац, десном страном
к.п. бр. 4299 (пут) и 4290 (пут) – КО Лучица до тромеђе КО Лучица, КО
Осипаоница и КО Пожаревац.
 
 
Члан 2.
Од КО Пругово I и КО Пругово II, које се гасе, образује
се КО Пругово.
 
 
Члан 3.
Скица промена граница КО у складу са чл. 1. и 2. ове
одлуке одштампана је уз ову одлуку и чини њен саставни део.
 
 
Члан 4.
На основу ове одлуке Републички геодетски завод
извршиће обележавање и опис промењених граничних линија, а настале промене
спровести на плановима и у катастарском операту.
 
 
Члан 5.
Ова
одлука ступа на снагу осмог дана од дана објављивања у „Службеном гласнику
Републике Србије”.
 
05 број 015-799/2000
У Београду, 7. марта 2000.
године
Влада Републике Србије
Потпредседник,
др Војислав Шешељ, с.р.