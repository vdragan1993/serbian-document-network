На
основу члана 43. став 4. Закона о заштити животне средине („Службени гласник РС”,
бр. 66/91, 83/92, 53/93 – др. закон, 67/93 – др. закон, 48/94 – др. закон,
53/95 и 135/04), 
Влада
доноси
 
 
УРЕДБУ
о заштити 

Предела изузетних
одлика „Власина”
„Службени гласник
РС“, број 30 од 11. 
априла 2006.
 
 
Члан 1.
Власинско
језеро и његова околина стављају се под заштиту као предео изузетних одлика под
именом „Власина” и утврђују за заштићено природно добро од изузетног значаја, односно
заштићено природно добро И категорије (у даљем тексту: Предео изузетних одлика
„Власина”).
 
Члан 2.
Предео
изузетних одлика „Власина” ставља се под заштиту да би се очували лепота предела
власинске висоравни и непотопљени делови некадашње власинске тресаве, разноврсност
биљног и животињског света са 850 врста биљака и 180 животињских врста кичмењака,
а посебно ретке и ендемичне врсте дивље флоре и њихова станишта, богата фауна птица
и значајне и ретке врсте сисара, гмизаваца и водоземаца, да би се очувала разноврсност
риба и побољшало стање њихових насеља, да би се очувао и унапредио квалитет вода,
ваздуха, земљишта и других природних ресурса и чинилаца животне средине и створили
услови за планско уређење и одрживо коришћење заштићеног подручја у интересу науке,
образовања, културе и развоја рекреације, туризма и пољопривреде.
 
Члан 3. 
Предео
изузетних одлика „Власина” налази се на територији општине Сурдулица и обухвата
делове катастарских општина Власина Рид, Власина Округлица, Власина Стојковићева,
Божица, Клисура, Драјинци и Грознатовци, површине 12.228,10 хектара и на територији
општине Црна Трава и обухвата део катастарске општине Црна Трава, површине
512,80 хектара. 
Укупна
површина заштићеног подручја Предела изузетних одлика „Власина” је 12.740,90 хектара,
од чега је 45% у државној и друштвеној својини, а 55% у приватној и другим облицима
својине.
Опис
граница и графички приказ заштићеног подручја Предела изузетних одлика „Власина”
одштампани су уз ову уредбу и чине њен саставни део.
 
Члан 4.
На
подручју Предела изузетних одлика „Власина” утврђују се режими заштите I, II и 
III
степена.
Режим
заштите I степена, укупне површине 9,66 хектара, утврђује се на следећим местима:
1)
Острво Страторија, површине 1,82 хектара, општина Сурдулица, КО Власина Стојковићева;
2)
Острво Дуги дел, површине 7,84 хектара, општина Сурдулица, КО Власина Стојковићева.
Режим
заштите II степена, укупне површине од 4.354,43 хектара, утврђује се на следећим
местима:
1)
Вртоп – Јелички рид, површине 1.787,81 хектара, општина Црна Трава, КО Црна Трава
и општина Сурдулица, КО Грознатовци, КО Драјинци, КО Клисура и КО Власина Рид;
2)
Мали Чемерник, површине 91,39 хектара, општина Сурдулица, КО Власина Рид; 
3)
Велики Чемерник, површине 364,60 хектара, општина Сурдулица, КО Власина Рид; 4)
Стевановски поток, површине 55,55 хектара, општина Сурдулица, КО Власина Рид;
5)
Блато – Делнице – Братанов дел, површине 467,87 хектара, општина Сурдулица, КО Власина
Рид, КО Власина Округлица и КО Власина Стојковићева;
6)
полуострво Дуги дел, површине 259,71 хектара, општина Сурдулица, КО Власина Стојковићева;
7)
Власинско језеро, површине 1.214,98 хектара, општина Сурдулица, КО Власина Рид,
КО Власина Стојковићева и КО Власина Округлица;
8)
Клисура Вучје реке, површине 102,35 хектара, општина Сурдулица, КО Клисура;
9)
Златна буква, површине 0,50 хектара, општина Сурдулица, КО Власина Рид.
Режим
заштите III степена, укупне површине 8.376,81 хектара, утврђује се на осталом делу
Предела изузетних одлика „Власина”, територија општина Сурдулица и Црна Трава, катастарске
општине Власина Рид, Власина Округлица, Божица, Власина Стојковићева, Клисура, Драјинци,
Грознатовци и Црна Трава. 
 
Члан 5.
На
површинама на којима је утврђен режим заштите III степена забрањује се: 
1)
изградња индустријских објеката, складишта индустријске и друге робе, великих објеката
за узгој стоке и живине и других објеката који неповољно утичу на ваздух, воде,
земљиште и шуме или изгледом, прекомерном буком или на други начин могу нарушити
природне и остале вредности заштићеног подручја, а посебно лепоту предела, тресетишта,
ретке и значајне врсте биљака и животиња и њихова станишта; 
2)
изградња и реконструкција стамбених, економских и помоћних објеката пољопривредних
домаћинстава, викендица и привремених објеката изван грађевинских реона и грађевинског
земљишта утврђених и проглашених у складу са законом, а до доношења одговарајућих
урбанистичких планова изградње објеката пољопривредних домаћинстава може се вршити
само у оквиру постојећих грађевинских парцела;
3)
експлоатација минералних сировина и изградња рударских објеката, осим експлоатације
минералних сировина на основу резултата већ започетих геолошких истраживања која
су одобрена у складу са законом, планског отварања привремених позајмишта грађевинског
и украсног камена, дробине и глине за локалне потребе; 
4)
експлоатација и коришћење тресета;
5)
уништавање, брање, сакупљање и друге радње којима се уништавају или угрожавају биљке
заштићене као природне реткости;
6)
оштећивање гнезда и уништавање јаја и младунаца, узнемиравање и уништавање птица,
као и присвајање и уништавање других дивљих врста животиња заштићених као природне
реткости;
7)
крчење и чиста сеча шуме, осим ради промене врсте дрвећа и узгојних облика шуме
на малим површинама, изградње шумских комуникација и објеката и за планом утврђене
намене изградње и уређења простора у складу са законом; 
8)
сеча репрезентативних стабала дрвећа и примерака заштићених, ретких и у другом погледу
значајних врста дрвећа и жбуња;
9)
садња, засејавање и насељавање дивљих врста биљака и животиња страних за природни,
изворни биљни и животињски свет југоисточне Србије, осим планског и ограниченог
уношења ловне дивљачи, пошумљавања и садње биљака на малим површинама и у строго
контролисаним условима ради хортикултурног уређења, заштите од водне ерозије и рекултивације
деградираних површина;
10)
преоравање пашњака и природних ливада, као и орање обрадивог земљишта и обављање
других радњи на местима и на начин који могу изазвати процес водне ерозије и неповољне
промене изгледа предела;
11)
одлагање комуналног, индустријског и грађевинског отпада, амбалаже, расходованих
моторних возила, других машина и апарата, осим комуналног и пољопривредног отпада
пореклом са заштићеног подручја, који може да се одлаже на прописан начин на местима
која су за то одређена и обележена;
12)
руковање хемијским материјама и нафтним дериватима у количинама и на начин који
могу проузроковати загађивање земљишта и вода и изазвати тровање и друге неповољне
последице по биљни и животињски свет; 
13)
нерегулисано испуштање отпадних вода домаћинстава, привредних и других објеката;
14)
нерегулисано складиштење стајског ђубрета;
15)
разградња и други видови оштећивања и уништавања објеката који по својим архитектонско-грађевинским
одликама, времену настанка и намени представљају репрезентативне примере народног
градитељства или заштићена културна добра;
16)
запуштање и закоровљавање обрадивог пољопривредног земљишта, путева, водотока и
површина за рекреацију, народне светковине и друге скупове, као и земљишта у путном
и водном појасу и у окружењу културних добара, историјских споменика и јавних чесми.
На
површинама на којима је утврђен режим заштите II степена, осим забрана из става
1. овог члана, забрањује се:
1)
изградња објеката, осим изградње јединственог система за евакуацију отпадних комуналних
вода, радова на одржавању, реконструкцији, адаптацији и санацији постојећих зграда,
путева, објеката телефонске, водоводске, канализационе и електро-мреже, непокретних
културних добара, спомен-обележја, јавних чесми и других објеката на постојећим
грађевинским парцелама и планске изградње објеката и уређења простора за намене
туризма и рекреације на малим површинама; 
2)
експлоатација минералних сировина и изградња рударских објеката, осим експлоатације
минералних сировина на основу резултата већ започетих геолошких истраживања која
су одобрена у складу са законом;
3)
радови и активности којима се мењају величина и изглед пловећих тресетних острва
и угрожава или оштећује њихов биљни и животињски свет;
4)
каптирање извора ради одвођења воде за водоснабевање;
5)
риболов, осим спортског риболова и излова ради научног истраживања, праћења стања
водених екосистема и рибљег насеља и регулисања бројности пренамножених и мање вредних
врста риба, а у складу с програмом унапређења рибарства; 
6)
непланско порибљавање и уношење врста риба које су стране изворном рибљем фонду,
осим ограниченог и строго контролисаног насељавања алохтоних врста ради унапређења
рибљих насеља у језеру; 
7)
употреба чамаца и других пловила на језеру без одговарајућег одобрења;
8)
лов, осим активности на заштити и гајењу дивљачи, одстрела болесне и рањене дивљачи,
за научноистраживачке сврхе и у случају непосредне опасности по живот и здравље
људи; 
9)
чиста сеча ради промене врсте дрвећа или узгојних облика шуме, као и пошумљавање
пашњака, природних ливада и тресетишта, осим на малим површинама ради заштите од
ексцесивне и јаке водне ерозије;
10)
сеча и друге радње којима се може уништити или оштетити стабло познато под именом
„златна буква”;
11)
кретање и паркирање моторних возила изван путева, осим у време шумарских радова,
обављања пољопривредне делатности и у друге посебно утврђене службене сврхе;
12)
ложење ватре на отвореном, камповање, брање и сакупљање гљива, шумских плодова,
биљака и животиња од стране лица која нису власници или законити корисници земљишта,
осим у оквиру екотуристичке посете и у пратњи овлашћеног лица.
На
површинама на којима је утврђен режим заштите I степена забрањују се коришћење природних
богатстава и све активности осим научних истраживања и ограничене едукације.
 
Члан 6.
У
Пределу изузетних одлика „Власина” обезбеђује се: неговање и унапређење уредности,
чистоће, амбијенталне разноврсности и лепоте предела и високог квалитета чинилаца
животне средине; уређење и одржавање дворишта и окућница постојећих пољопривредних
домаћинстава, викендица, културних добара, јавних, службених, привредних и других
објеката; планска изградња нових објеката сталног и сезонског становања и економских
и помоћних објеката месног становништва уз стручно и пажљиво утврђивање грађевинских
рејона и правила грађења; планска изградња, инфраструктурно опремање и уређење простора
за потребе туризма и рекреације, одрживе и органске пољопривреде, газдовања риболовном
водом и спортског риболова, чувања и одржавања заштићеног природног добра и техничке
заштите природних вредности, образовног и научног рада и активности ловства; планска
реконструкција хидроенергетских и водопривредних објеката, објеката за пренос електричне
енергије, постојећих путева и путних објеката; изградња и реконструкција објеката
за водоснабдевање, канализације и телефонског саобраћаја; очување и обнављање објеката
народног градитељства и уређење места на којима се ти објекти налазе; сакупљање,
конзервација, чување и приказивање предмета, алата и опреме везаних за традиционални
сеоски живот, обичаје и фолклор локалног становништва; одржавање живица на међама
парцела и очување усамљених примерака или група шумског дрвећа на ливадама, њивама,
поред путева и у двориштима; праћење стања, очување и увећање разноврсности дивљег
биљног и животињског света, посебно ретких и у другом погледу значајних врста биљака
и животиња, њихових заједница и станишта и ограничено коришћење гљива, биљних и
животињских врста чије су сакупљање и промет под контролом; истраживање и праћење
стања риба и планске мере и активности на порибљавању; утврђивање и спровођење забрана
и органичења кретања риболовним водама; утврђивање и спровођење забрана и ограничења
риболова у односу на врсте риба, величину, број и начин коришћења уловљених примерака
и алата и средстава за риболов, трајање, места и подручја примене тих мера; утврђивање
зона природних плодишта; побољшање стања фонда ловне дивљачи и постављање наменских
објеката и опреме за потребе њене прихране, чувања и надзора; одрживи развој шумарства
уз примену мера газдовања шумама и шумским земљиштем утврђеним у општим и посебним
основама газдовања шумама којима се осигурава умерено повећање површина под шумским
екосистемима и побољшање њиховог састава и здравственог стања, омогућава заступљеност
виших узгојних типова и већих дебљинских разреда и квалитет дрвета, очување разноврсности
и изворности дрвећа, жбуња и осталих биљака у шумским састојинама и омогућава планска
изградња и реконструкција шумарских објеката; заштита земљишта од водне ерозије,
санација и рекултивација оштећених или деградираних терена; развој земљорадње, сточарства,
воћарства и пчеларства уз контролисану и што мању употребу хемијских средстава;
очување и обнављање старих сорти и раса биљних култура и домаћих животиња.
 
Члан 7.
Предео
изузетних одлика „Власина” поверава се на старање Јавном предузећу „Дирекција за
грађевинско земљиште општине Сурдулица”, Сурдулица (у даљем тексту: старалац).
Старалац
је дужан да:
1)
чува заштићено природно добро и спроводи утврђене режиме заштите, односно прописане
забране и правила унутрашњег реда;
2)
обележава заштићено природно добро, његову спољну границу и границе површина на
којима су утврђени режими заштите I и II степена заштите; 
3)
доноси програм управљања, акт о унутрашњем реду и чуварској служби, годишњи програм
управљања и извештај о његовом извршавању;
4)
иницира доношење одговарајућих урбанистичких планова којима се уређује изградња
објеката и организација простора; 
5)
организује спровођење програма управљања, а посебно подстиче и прати израду и примену
програма и пројеката заштите и унапређења стања дивљих врста биљака и животиња,
њихових заједница и станишта, научних истраживања и образовања, развоја туризма,
органске пољопривреде, уређења предела, очувања и приказивања културних вредности;

6)
организује надгледање и евидентира природне вредности и њихове промене;
7)
одређује рибарско подручје на риболовним водама заштићеног природног добра и корисника
тог рибарског подручја, покреће израду и доноси програме унапређења рибарства, у
складу са законом;
8)
успоставља и развија сарадњу са власницима и корисницима земљишта и других непокретности
на чувању, одржавању, уређењу и коришћењу заштићеног подручја, посебно са месним
становништвом и јавним предузећима за газдовање и управљање природним ресурсима.
 
Члан 8.
Заштита
и развој Предела изузетних одлика „Власина” спроводи се према програму управљања
који се доноси као средњорочни документ за период од пет година.
Програм
управљања из става 1. овог члана нарочито садржи:
1)
циљеве заштите и развоја, услове, мере, погодности и ограничења за њихово остваривање;
2)
приказ основних вредности и природних богатстава заштићеног природног добра и њихових
главних корисника;
3)
приоритетне задатке на чувању и одржавању заштићеног природног добра, праћењу стања
природних вредности, посебно биљака тресавских и пашњачких станишта, птица и риба
и њиховој биолошкој и техничкој заштити, као и на очувању квалитета вода, ваздуха
и других чинилаца животне средине; 
4)
задатке за одрживо коришћење природних ресурса и развој делатности и активности
које су на њима засноване, пре свега рибарства, пољопривреде, шумарства и водопривреде;

5)
задатке за развој туризма и рекреације, уређења предела и изградње објеката у функцији
заштићеног природног добра; 
6)
приоритетне научноистраживачке и образовне задатке, циљеве и задатке заштите објеката
народног градитељства, етнографских и фолклорних обележја и других културних вредности;

7)
приоритетне задатке на приказивању вредности заштићеног природног добра; 
8)
врсту и садржај документације за спровођење циљева и задатака на праћењу, очувању
и унапређењу стања природних и других вредности, посебно тресавских станишта, птица
и риба, одрживог коришћења тих вредности у научне, образовне, рекреативне и друге
сврхе;
9)
преглед потребне планске, урбанистичке и друге документације за спровођење уређивачких
и развојних циљева и задатака, динамику и субјекте за реализацију тих циљева;
10)
задатке на успостављању партнерских односа са месним становништвом, јавним предузећима
за газдовање и управљање природним ресурсима и другим власницима и корисницима непокретности;

11)
динамику и субјекте реализације програмских задатака;
12)
средства потребна за реализацију програма управљања и начин њиховог обезбеђења.
На
програм управљања из става 1. овог члана, на који су претходно прибављена мишљења
министарстава надлежних за послове туризма, науке, просвете, просторног планирања,
урбанизма и изградње објеката, пољопривреде, шумарства, водопривреде и финансија,
сагласност даје министарство надлежно за послове заштите животне средине (у даљем
тексту: Министарство).
Програм
управљања из става 1. овог члана остварује се годишњим програмом управљања. Годишњи
програм управљања за наредну годину, заједно са извештајем о остваривању програма
у текућој години, старалац доставља Министарству до 15. децембра.
 
Члан 9.
Старалац
је дужан да обезбеди унутрашњи ред и чување заштићеног природног добра у складу
са актом који доноси уз сагласност Министарства. 
Актом
из става 1. овог члана утврђују се правила за спровођење прописаног режима заштите,
а нарочито: начин на који ће се понашати посетиоци, власници и корисници непокретности
при кретању, боравку и обављању посла на заштићеном природном добру; места, површине
и објекти у којима се ограничава кретање или забрањује и ограничава обављање одређених
радњи, као и трајање тих мера; биљне и животињске врсте које је забрањено уништавати,
оштећивати и узнемиравати, као и врсте чије је коришћење, односно брање, сакупљање
и излов ограничено; подручја природних рибљих плодишта, услови спортског риболова
и дозвољеног излова риба, риболовне воде чије је коришћење забрањено или ограничено,
у складу са законом; начин сарадње с физичким и правним лицима који по различитом
основу користе или су заинтересовани за коришћење заштићеног природног добра; услови
заштите приликом обављања научних истраживања и образовних активности; места и услови
за одлагање отпада; начин одржавања уредности и чистоће заштићеног подручја; начин
и организација чувања заштићеног природног добра, опрема и средства неопходна за
чување и одржавање. 
Правила
одређена актом из става 1. овог члана и друге неопходне информације за спровођење
режима заштите, старалац је дужан да огласи и на погодан начин учини доступним посетиоцима
и корисницима.
 
Члан 10.
Средства
за заштиту и развој Предела изузетних одлика „Власина” обезбеђују се из прихода
остварених обављањем делатности стараоца, из буџета Републике, од накнаде за коришћење
заштићеног природног добра и из других извора у складу са законом.
 
Члан 11.
Програм
управљања и годишњи програм управљања Предела изузетних одлика „Власина” старалац
ће донети у року од шест месеци од дана ступања на снагу ове уредбе. 
До
доношења докумената из става 1. овог члана старалац ће послове заштите и развоја
обављати према привременом програму управљања који ће донети у року од 30 дана од
дана ступања на снагу ове уредбе, уз сагласност Министарства.
Старалац
ће у року од десет месеци од дана ступања на снагу ове уредбе извршити идентификацију
граница заштићеног природног добра на терену и њихово обележавање на прописан начин.
 
Члан 12.
Планови
уређења простора, шумске, ловне, водопривредне, пољопривредне и друге основе, програми
унапређења рибарства и други програми који обухватају заштићено природно добро,
усагласиће се са Просторним планом Републике Србије и програмом управљања из члана
8. ове уредбе.
 
Члан 13.
Ова
уредба ступа на снагу осмог дана од дана објављивања у „Службеном гласнику Републике
Србије”.
 
05
број 110-1705/2006
У
Београду, 7. априла 2006. године

Влада
Потпредседник,

Мирољуб
Лабус, с.р.
 
 
ОПИС ГРАНИЦА ПРЕДЕЛА
ИЗУЗЕТНИХ ОДЛИКА „ВЛАСИНА”
 
1. Граница Предела изузетних одлика „Власина”
 
Граница
Предела изузетних одлика „Власина” полази од тромеђе КО Кијевац и КО Власина Рид
(општина Сурдулица) и КО Млачиште (општина Црна Трава) и прати границу између тих
општина до 74. одељења ГЈ „Горња Власина”, наставља северном границом одељења
74, 73 и 72 исте газдинске јединице до к.п. број 14115 (КО Црна Трава), иде међама
к.п. бр. 14115, 16934, 14007, 6017, 6018, 6019, 6020, 6008, 6007, 6002, 5960,
5958, 5957, 5955, 5950, 5946, 5948, 5939, 5937, 5936, 5935, 5934, 5933, 5800,
5799, 5798, 5797, 5774, 5773, 5772, 5776, 5777, 5778, 5739, 5734, 5733, 5732,
5731, 5730, 5726 и 5727 и излази на границу општина Сурдулица и Црна Трава.
Граница
Предела изузетних одлика „Власина” наставља даље границом општина Сурдулица и Црна
Трава до к.п. број 616 у КО Грознатовци и даље међама к.п. бр. 625, 679, 678,
694, 695, 702, 718, 717, 714, 749, 750, 752, 758, 756, 755, 754, 777, 767 и
769, затим у КО Драјинци међама к.п. бр. 79, 82, 80, 81 110, 105, 104, 3497 (пут)
и 3496 (пут) до к.п. бр. 144 и 139, прелази на територију КО Клисура и иде међама
к.п. бр. 12623 (пут), 12629 (пут), 4088 (пут), 4089, 4090, 4091, 4092, 3202,
3200. 3207, 3197, 3194, 3210, 3186, 3185, 3223 и 12620 (поток), сече к.п. број
12622 (Вучја река), 4522 и 4523 (пут), сече к.п. број 12651 (пут), наставља међама
к.п. бр. 12650 (пут) и 12649 (пут) до к.п. број 12672 (пут) што је и граница КО
Колуница и КО Клисура. 
Граница
даље иде спољном границом КО Клисура, односно међом к.п. број 12673 (пут) до границе
са КО Божица у коју прелази и одакле наставља к.п. број 15309 (пут) до к.п. број
15323/1 (канал), наставља међом те парцеле, затим је сече у висини к.п. број
1863 и наставља међом те парцеле, затим иде међом к.п. број 1858/1, сече канал и
продужава к.п. бр. 1858/2 и 1857, сече к.п. бр. 1381/2 и 15379 у правцу парцеле
1390.
Граница
даље иде к.п. број 15379 до к.п. број 15307 (пут Црна трава – Босилеград), сече
је и наставља међама к.п. бр. 15322 (пут), 1397, 1766, 1765 и 1758, враћа се на
к.п. број 15322 (пут) и даље међама к.п. бр 1706, 1708, 1715, 1714, 1717 и
15320 (пут) до границе КО Божица и КО Власина Округлица, затим наставља границом
одељења 191, 192, 193, 194, 195, 197 и 198 ГЈ „Кијевац“ до к.п. број 7574 (КО Власина
Округлица) и даље међама к.п. бр. 7574, 9154, 7531, 7530, 7526, 7533, 7524,
7523, 7520, 7519, 7505, 7504, 7502, 9173, 9155, 9154, 9153 и 9144 (пут Босилеград
– Црна Трава) до границе КО Власина Округлица и КО Власина Рид, наставља границом
наведених катастарских општина до тромеђе са КО Битврђа. У КО Битврђа граница иде
међама к.п. бр. 13906 (Градски поток), 5004/1, 4999, 94, 90, 96, 83, 68, 80,
79, 78, 76 и 75, сече к.п. број 5762 и наставља границом одсека б одељења 117 ГЈ
„Кијевац” до к.п. број 13941 и наставља међом те парцеле, која је и граница КО Битврђа
и КО Власина Рид, до тромеђе са КО Кијевац, а затим иде међама к.п. бр. 13940 (пут),
13921 (пут) и 13920 (пут), која је и граница КО Кијевац и КО Власина Рид, излази
на тромеђу КО Власина Рид, КО Кијевац (Општина Сурдулица) и КО Млачиште (Општина
Црна Трава) која представља почетну тачку границе.
 
2. Границе површина у
режиму заштите I и II степена
 
Границе површина у режиму
заштите I степена:
 
1) Острво Страторија,
чија граница иде обалском линијом при минималној коти Власинског језера;
2) Острво Дуги дел, чија
граница иде обалском линијом при минималној коти Власинског језера.
 
Границе површина у режиму
заштите II степена:
 
1) Вртоп–Јелички рид,
чија граница почиње на спољној граници Предела изузетних одлика „Власина” к.п. број
12623 (пут), сече границу КО Клисура и КО Власина Рид, наставља међама к.п. бр.
578 (пут), 1780 (пут), 13973 (пут), 594, 595, 863, 861, 865, 873, 872, 871,
870, 490, 491, 489, 488, 487, 486, 470, 453, 454, 448, 441, 365, 358, 357, 351,
350, 348, 344, 341, 343 и 1882 и даље северозападном границом оделења 190 и 204
ГЈ „Кијевац”, затим иде међама к.п. бр. 3859, 3858, 3873, 3835, 3833, 3834,
3816, 3817, 3828, 3793, 3763, 3762, 3761, 3759, 3478, 3477, 3476, 3480, 3481/1,
3481/2, 3923 (пут) 3051, 3050, 3046 и 13901 (река Чемерница) и њоме до граница општина
Сурдулица и Црна Трава којом наставља до раскрснице са путем к.п. број 13914, затим
продужава међама к.п. бр. 2850, 2849, 2847, 2828 и 13915 (пут), затим сече к.п.
бр. 13916 (пут), 13917(пут), 2532, 2530, 2528, 2527, 2521, 2520, 2519, 2505,
2504 и 2492, затим иде јужном границом одељења 204 ГЈ „Кијевац”, међом к.п. број
2200 (пут) до к.п. број 139/2 (пут Црна Трава–Босилеград), којим наставља до спољне
границе заштићеног подручја и том границом до почетне тачке; 
2) Мали Чемерник, чија
граница обухвата оделења 28 и 29 у ГЈ Кијевац у целини и иде спољним границама тих
одељења; 
3) Велики Чемерник, чија
граница иде међама к.п. бр. 13939, 13921 (пут Млачиште–Промаја, што је и граница
КО Кијевац и КО Власина Рид), 13940 (пут), 13941 (пут), 13921 (пут), 7380 (пут),
7379 (пут), 7377 и 7368 у КО Власина Рид;
4) Стевановски поток,
чија граница иде од обале Власинског језера коритом Стевановског потока и к.п. број
8592, КО Власина Рид, до пута Црна Трава–Босилеград и тим путем до Црвеног брега
одакле се међом те парцеле враћа на обалу језера;
5) Блато–Делнице–Братанов
дел, чија граница иде од потока који се улива у Власинско језеро изнад полуострва
Братанов дел до к.п. број 13928 у КО Власина Рид (пут Црна Трава–Босилеград), прати
пут до правца далековода и сече к.п. број 620 до к.п. број 633 и наставља к.п. бр.
633, 632, 631, 630, 629 и 628, сече к.п. број 620 у правцу јужне стране к.п. број
3228 и опет сече к.п. број 620 у правцу пута Црна Трава–Босилеград до к.п. број
5739 у КО Власина Округлица, затим продужава међама к.п. бр. 5739, 5740, 5744,
5733, 5729, 5728, 5727, 5726, 5725, 5724, 5723, 5721, 5718, 5717, 5714, 5713,
5710, 5709, 4859, 4860, 4861, 4862, 4863, 4864, 4857, 4856, 4840, 4839, 4838,
4837, 5716, 5719, 5720, 4801, 4800, 4799, 4798, 4797, 4796, 4795, 4794, 4793,
4792, 4791 и 37 у КО Власина Стојковићева и излази на обалу језера у почетној тачки;

6) полуострво Дуги дел,
чија граница иде од обале Власинског језера к.п. бр. 6082 (пут), 1483 (пут),
1586, 1587, 1588, 1589, 1593, 1602, 1603, 1604, 1629, 1631, 1637 (пут), 6076,
6079, 142, 141, 140, 139 и 20 до почетне тачке на обали језера, КО Власина Стојковићева;
7) Власинско језеро,
чија граница иде обалском линијом Власинског језера при максималној коти језера;

8) Клисура Вучје реке,
чија граница иде од моста на Вучјој реци (к.п. број 12622) међом к.п. број
4523, сече к.п. број 4524 (пут), наставља међама к.п. бр. 4527, 4526, 4525,
5865, 5864, 5863, 5862, 5861, 5860, 5859, 5857, 5856, 5855, 5854, 5853, 5852,
6665, 6666, 6667, 6668, 6669, сече 12622, 6419, 6420, 6418, 6416, 6414, 6413,
6355, 6350, 6351, 6352, 6353, 6354, 6373, 6374, 6375, 6376, 6377, 6383, 6384,
6216, 6218, 6219, 6221, 6228, 6229, 6230, 6232, 6234, 6236, 6187, 6180, 5906,
5907, 5908, 6174, 5911, 5912, 5913, 5914, 5915, 5918, 5919, 5917, 5920, 5921,
5923/1, 5923/2, 5922/3, 2922/2, 5872, 5871, 3052, 3051, 3053, 3054, 3055, 3074,
3075, 3076, 3081, 3090, 3091, 3093, 3094, 3095, 3097, 3098, 3099, 3100, 3103,
3101, 3105, 3130, 3131, 3132, 3133, 3134, 3135, 3136, 3137, 3139, 3140, 3142,
3143, 3144, 3145, 3146, 3148, 3157, 3159, 3160 и 3162, сече к.п. број 12633 (пут),
и наставља међама к.п. бр. 3163, 3166, 3177 и 3175 до почетне тачке КО Клисура;
9) Златна буква, чија
граница обухвата простор у окружењу стабла „златне букве” полупречника 40 метара
у КО Власина Рид.