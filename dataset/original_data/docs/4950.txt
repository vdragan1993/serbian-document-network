Редакцијски пречишћен текст

 

 

На основу члана 58. став 2. Закона о заштити животне средине („Службени гласник РС”, бр. 135/04, 36/09, 36/09 – др. закон и 72/09 – др. закон), 




Министар животне средине и просторног планирања, доноси



  



ПРАВИЛНИК



о Листи опасних материја и њиховим количинама и критеријумима за одређивање врсте документа које израђује оператер севесо постројења, односно комплекса



„Службени гласник РС”, брoj 41 од 15. јуна 2010, 
	51. од 12. јуна 2015.



  



Члан 1.



Овим правилником прописује се Листа опасних материја и њихове количине и критеријуми за одређивање врсте докумената које израђује оператер севесо постројења, односно комплекса у коме се обављају активности у којима је присутна или може бити присутна једна или више опасних материја. 




 



Члан 2.*

Критеријуми за израду докумената Политика превенције удеса или 
	Извештај о безбедности и План заштите од удеса се одређују у складу са 
	Листом опасних материја и њихових граничних количина и Листом категорија 
	опасних материја и њихових граничних количина (у даљем тексту: Листа), којe 
	су одштампане уз овај правилник и чине његов саставни део.*
*Службени гласник РС, број 51/2015



 



Члан 3.



Политику превенције удеса израђује оператер севесо постројења, односно комплекса у коме се обављају активности у којима је присутна или може бити присутна једна или више:



1) опасних материја у количинама једнаким или већим од количина наведених у Листи, Табела I, колона 1, овог правилника, или 




2) опасних материја класификованих у неку од класа опасности из Листе, Табеле II овог правилника у количинама једнаким или већим од количина наведених у Листи, Табела II, колона 1 овог правилника.



 



Члан 4.



Политику превенције удеса израђује и оператер који обавља активности у којима је присутна или може бити присутна једна или више опасних материја у количинама мањим од количина прописаних у члану 3. овог правилника, уколико процени да је због локације, природе опасних материја и опасних активности повећана вероватноћа настанка удеса и могућих последица. 




 



Члан 5.



Извештај о безбедности и План заштите од удеса израђује оператер севесо постројења, односно комплекса у коме се обављају активности у којима је присутна или може бити присутна једна или више:



1) опасних материја у количинама једнаким или већим од количина наведених у Листи, Табела I, колона 2. овог правилника, или 




2) опасних материја класификованих у неку од класа опасности из Листе, Табела II у количинама једнаким или већим од количина наведених у Табели II, колони 2. овог правилника.



 



Члан 6.



Поред критеријума наведених у члану 3. и члану 5. овог правилника, користе се и додатни критеријуми, у случају када ни једна од опасних материја у постројењу није присутна у количинама једнаким или већим од наведених у Листи овог правилника.



Ако је збир: 
	




	∑ q (i)/QUI = q1/QU1 + q2/QU2 + q3/QU3 + q4/QU4 + q5/QU5 +... ≥ 1, 




где је q (i) – количина опасне материје (i) у постројењу и



QUI – прописана гранична количина за опасне материје из Листе у табели I или табели II, колона 2 овог правилника, оператер има обавезу израде Извештаја о безбедности и Плана заштите од удеса.



Ако је збир: 
	




	∑ q (i)/QLI = q1/QL1 + q2/QL2 + q3/QL3 + q4/QL4 + q5/QL5 +... ≥ 1,



где је q(i) – количина опасне материје (i) у постројењу и



QLI – прописана гранична количина за опасне материје из Листе, табела I или табела II, колона 1 овог правилника, оператер има обавезу израде Политике превенције удеса.



Ово правило се примењује три пута, ради оцене опасности по здравље 
	људи, физичких опасности и опасности по животну средину, и то:*

а) за сабирање количина оних опасних материја које су наведене у 
	Табели I овог правилника и класификоване у класу опасности: акутна 
	токсичност, категорија 1, 2 или 3 (инхалационо) или специфична токсичност за 
	циљни орган – једнократна изложеност (Спец. токс. – ЈИ), категорија 1, са 
	количинама оних опасних материја које су наведене у одељку „H”, ставке од 
	„H1” до „H3” у Табели II овог правилника;*

б) за сабирање количина оних опасних материја које су наведене у 
	Табели I овог правилника и класификоване у класу опасности: експлозиви, 
	запаљиви гасови, запаљиви аеросоли, оксидујући гасови, запаљиве течности, 
	самореактивне супстанце и смеше, органски пероксиди, самозапаљиве течности и 
	чврсте супстанце, оксидујуће течности и чврсте супстанце, са количинама оних 
	опасних материја које су наведене у одељку „P”, ставке од „P1” до „P8” у 
	Табели II овог правилника;*

в) за сабирање количина оних опасних материја које су наведене у 
	Табели I овог правилника и класификоване у класу опасност по водену животну 
	средину, категорија Акутно 1, категорија Хронично 1 или категорија Хронично 
	2, са количинама оних опасних материја које су наведене у одељку „Е”, ставке 
	„Е1” и „Е2”, у Табели II овог правилника.*



Припадајуће одредбе овог правилника примењују се, ако је било који од збирова добијених из а), б) или в) већи или једнак 1. 

*Службени гласник РС, број 51/2015



 



Члан 7.*

Количине опасних материја на основу којих се одређују обавезе 
	оператера из члана 1. овог правилника су максималне количине које су 
	присутне или могу бити присутне у било ком тренутку у севесо постројењу, 
	односно комплексу. Када је опасна материја смештена на више места у севесо 
	постројењу, односно комплексу, појединачне количине те врсте опасне материје 
	се сабирају. Овај збир је полазна количина опасне материје на основу које се 
	одређује врста документа које израђује оператер севесо постројења, односно 
	комплекса. Опасна материја која је присутна у севесо постројењу, односно 
	комплексу, само у количинама једнаким или мањим од 2% од одговарајуће 
	граничне количине дате у Листи овог правилника, занемариће се при 
	израчунавању максималне количине опасних материја које су присутне или могу 
	бити присутне, ако је њено место у севесо постројењу, односно комплексу 
	такво да не може бити покретач удеса било где у севесо постројењу, односно 
	комплексу.*
*Службени гласник РС, број 51/2015



 



Члан 8.



Овај правилник ступа на снагу осмог дана од дана објављивања у „Службеном гласнику Републике Србије”. 




 



Број 110-00-101/10-02



У Београду, 4. јуна 2010. године



Министар,



др 
	Оливер Дулић, с.р.


 
Прилози 
НАПОМЕНА ИЗДАВАЧА: 

Правилником о изменама Правилника о Листи 
опасних 
	материја и њиховим количинама и критеријумима за одређивање врсте документа 
	које израђује оператер севесо постројења, односно комплекса ("Службени 
	гласник РС", број 51/2015) Листа опасних материја и њихових 
	граничних количина и Листа класа опасности и граничних количина опасних 
	материја замењене су  новом 
	Листом опасних материја и њихових граничних количина и Листом категорија 
	опасних материја и њихових граничних количина, које су одштампане уз овај 
	правилник и чине његов саставни део (види члан 4. Правилника - 50/2015-13).



 



	ЛИСТА ОПАСНИХ МАТЕРИЈА И ЊИХОВИХ ГРАНИЧНИХ КОЛИЧИНА И ЛИСТА КАТЕГОРИЈА 
	ОПАСНИХ МАТЕРИЈА И ЊИХОВИХ 
	ГРАНИЧНИХ КОЛИЧИНА

	Супстанце и смеше, односно опасне материје класификују се у складу са 
	Законом о хемикалијама („Службени гласник РС”, бр. 36/09, 88/10, 92/11, 
	93/12 и 25/15) и прописима донетим на основу овог закона.

	Смеша се третира на исти начин као супстанца, под условом да је у оквиру 
	граничних концентрација прописаних према њеним својствима која су предмет 
	прописа којима се уређују класификација, паковање и обележавање хемикалија, 
	осим када је посебно наведен њен процентуални састав или други опис.

	Супстанце и смеше, односно опасне материје на које се не примењују прописи о 
	класификацији, паковању и обележавању хемикалија, укључујући отпад, али које 
	су присутне или могу бити присутне у севесо постројењу, односно комплексу и 
	које, под условима који постоје у севесо постројењу, односно комплексу, 
	имају или могу имати иста својства у погледу могућности изазивања удеса, 
	условно се сврставају у најсличнију категорију опасности или именовану 
	опасну материју, која је прописана овим правилником.

	Када је супстанца или смеша, односно опасна материја класификована у више 
	класа и/или категорија опасности којима одговарају различите граничне 
	количине, примењује се најнижа гранична количина прописана овим правилником. 
	Међутим, приликом примене додатних критеријума из члана 6. овог правилника, 
	примењује се најнижа гранична количина за сваку групу категорија из члана 6. 
	став 4(a), 4(б) и 4(в), прописана за одговарајућу класификацију.

	Табела I
	Листа опасних материја и њихових граничних количина




			Р. Б.



			ОПАСНЕ МАТЕРИЈЕ [CAS БРОЈ]



			граничне количине у тонама





			Колона 1



			Колона 2





			1.



			Амонијум-нитрат [6484-52-2] (напомена 1)



			5 000



			10 000





			2.



			Амонијум-нитрат [6484-52-2] (напомена 2)



			1 250



			5 000





			3.



			Амонијум-нитрат [6484-52-2] (напомена 3)



			350



			2 500





			4.



			Амонијум-нитрат [6484-52-2] (напомена 4)



			10



			50





			5.



			Калијум-нитрат [7757-79-1] (напомена 5)



			5 000



			10 000





			6.



			Калијум-нитрат [(7757-79-1] (напомена 6)



			1 250



			5 000





			7.



			Арсен(V)оксид [1303-28-2], арсенатна киселина и/или њене соли



			1



			2





			8.



			Арсен(III)оксид [1327-53-3], арсенитна киселина и/или њене соли



			 



			0,1





			9.



			Бром [7726-95-6]



			20



			100





			10.



			Хлор [7782-50-5]



			10



			25





			11.



			Једињења никла у облику праха која се могу удахнути (никл-моноксид 
			[1313-99-1], никл-диоксид [12035-36-8], никл-сулфид[16812-54-7], 
			триникл-дисулфид [12035-72-2], диникл-триоксид[1314-06-3])



			-



			1





			12.



			Етиленимин [151-56-4]



			10



			20





			13.



			Флуор [7782-41-4]



			10



			20





			14.



			Формалдехид (концентрација ≥ 90%) [50-00-0]



			5



			50





			15.



			Водоник [1333-74-0]



			5



			50





			16.



			Хлороводоник (гас у течном стању) [7647-01-0]



			25



			250





			17.



			Алкили олова



			5



			50





			18.



			Течни веома лако запаљиви гасови (укључујући ТНГ) и природни гас



			50



			200





			19.



			Ацетилен [74-86-2]



			5



			50





			20.



			Етиленоксид [75-21-8]



			5



			50





			21.



			Пропиленоксид [75-56-9]



			5



			50





			22.



			Метанол [67-56-1]



			500



			5 000





			23.



			4,4-метилен-бис-(2-хлоранилин) [101-14-4] и/или његове соли, у 
			облику праха



			-



			0,01





			24.



			Метилизоцијанат [624-83-9]



			-



			0,15





			25.



			Кисеоник [7782-44-7]



			200



			2 000





			26.



			Толуендиизоцијанат [26471-62-5]



			10



			100





			27.



			Карбонилдихлорид (фозген) [75-44-5]



			0,3



			0,75





			28.



			Арсен-трихидрид (арсин) [7784-42-1]



			0,2



			1





			29.



			Фосфор-трихидрид (фосфин) [7803-51-2]



			0,2



			1





			30.



			Сумпор-дихлорид [10545-99-0]



			1



			1





			31.



			Сумпор-триоксид [7446-11-9]



			15



			75





			32.



			Полихлоровани дибензофурани и полихлоровани 
			дибензодиоксини(укључујући TCDD), изражени као еквивалент TCDD 
			(напомена 7)



			-



			0,001





			33.



			Следећи карциногени у концентрацијама изнад 5% масених:

			4-Аминобифенил [92-67-1] и/или његове соли, Бензотрихлорид 
			[98-07-7],Бензидин [92-87-5] и/или соли, Бис(хлорметил) етар [542- 
			88-1], Хлорметил-метил етар [107-30-2], 1,2-Диброметан [106-93-4], 
			Диетил-сулфат [64-67-5], Диметил-сулфат [77-78-1], Диметил-карбамоил 
			хлорид [79-44-7], 1,2-Дибром-3-хлорпропан 
			[96-12-8],1,2-Диметилхидразин [540-73-8], Диметилнитрозамин 
			[62-75-9], Хексаметил фосфортриамид [680-31-9], Хидразин [302-01-2], 
			2-Нафтиламин [91-59-8] и/или соли, 4-Нитробифенил [92-93-3] и 
			1,3-Пропансултон [1120-71-4]



			0,5



			2





			34.



			Производи од нафте:

			а) бензини и примарни бензини;

			б) керозини (укључујући реактивна горива за авионе);

			в) гасна уља (укључујући дизел гориво, уља за ложење и мешавине 
			гасних уља).



			2 500



			25 000




	НАПОМЕНЕ за Табелу I

	1. Амонијум-нитрат (5 000/10 000): ђубрива која имају својство 
	саморазградње.

	Ово се односи на сложена ђубрива на бази амонијум-нитрата (сложена ђубрива 
	која садрже амонијум-нитрат са фосфатом и/или поташом) код којих је удео 
	азота који потиче од амонијум нитрата следећи:

	а) између 15,75%1 и 
	24,5%2 масених 
	и која или не садрже више од 0,4% укупно запаљивих/органских материја или 
	која имају одговарајући отпор према детонацији у складу са прописима о 
	амонијум-нитратним ђубривима са високим садржајем азота;

	б) 15,75%3 масених 
	или мање и неограничен садржај запаљивих материја, и која имају својство 
	саморазградње у складу са УН тестом (погледати Препоруке УН о транспорту 
	опасног терета: Приручник о методама испитивања и критеријумима, III део, 
	одељак 38.2).

	2. Амонијум-нитрат (1 250/5 000):

	Ово се односи на проста ђубрива на бази амонијум-нитрата и на сложена 
	ђубрива на бази амонијум-нитрата код којих удео азота који потиче од 
	амонијум-нитрата износи:

	a) више од 24,5% масених, осим за смеше амонијум-нитрата са доломитом, 
	кречњаком и/или калцијум-карбонатом од најмање 90% чистоће;

	б) више од 15,75% масених за смеше амонијум-нитрата и амонијум-сулфата;

	в) више од 28%4 масених 
	за смеше амонијум-нитрата са доломитом, кречњаком и/или калцијум-карбонатом 
	од најмање 90% чистоће;

	и која имају одговарајући отпор према детонацији у складу са прописима о 
	амонијум-нитратним ђубривима са високим садржајем азота.

	3. Амонијум-нитрат (350/2500):

	Ово се односи на:

	(a) амонијум-нитрат и смеше амонијум-нитрата код којих удео азота који 
	потиче од амонијум-нитрата износи:

	– између 24,5% и 28% масених и који не садржи више од 0,4% запаљивих 
	супстанци,

	– више од 28% масених и који не садржи више од 0,2% запаљивих супстанци.

	(б) водене растворе амонијум-нитрата у којима је концентрација 
	амонијум-нитрата већа од 80% масених.

	4. Амонијум-нитрат (10/50): материјали и ђубрива која немају одговарајућу 
	отпорност према детонацији.

	Ово се односи на:

	(a) материјал који се одбацује у процесу производње и на амонијум-нитрат и 
	смеше амонијум-нитрата, ђубрива на бази амонијум-нитрата и сложена ђубрива 
	на бази амонијум-нитрата означена у напоменама 2 и 3 које крајни корисници 
	враћају или су вратили произвођачу, привременом складишту или постројењу за 
	поновну обраду, рециклажу или поступак ради безбедне употребе јер више не 
	испуњавају услове из напомена 2 и 3;

	(б) ђубрива из напомена 1(а) и 2 која немају одговарајућу отпорност према 
	детонацији.

	5. Калијум-нитрат (5 000/10 000): сложена ђубрива на бази калијум-нитрата у 
	облику гранула.

	6. Калијум-нитрат (1 250/5 000): сложена ђубрива на бази калијум-нитрата у 
	облику кристала.

	7. Полихлоровани дибензофурани и полихлоровани дибензодиоксини.

	Количине полихлорованих дибензофурана и полихлорованих дибензодиоксина се 
	израчунавају користећи следеће факторе:




			Међународни фактори еквивалентне токсичности за сродне супстанце





			2,3,7,8-TCDD



			1



			2,3,7,8-TCDF



			0,1





			1,2,3,7,8-PeDD



			0,5



			2,3,4,7,8-PeCDF



			0,5





			1,2,3,7,8- PeCDF



			0,05





			1,2,3,4,7,8-HxCDD



			0,1



			1,2,3,4,7,8-HxCDF



			0,1





			1,2,3,6,7,8-HxCDD



			1,2,3,7,8,9-HxC DF





			1,2,3,7,8,9-HxCDD



			1,2,3,6,7,8- HxCDF





			 



			2,3,4,6,7,8- HxCDF





			1,2,3,4,6,7,8-HpCDD



			0,01



			 



			 





			OCDD



			0,001



			1,2,3,4,6,7,8-HpCDF



			0,01





			1,2,3,4,7,8,9- HpCDF





			 



			 



			OCDF



			0,001





			(T = tetra, P = penta, Hx = heksa, Hp = hepta, O = okta)




	–––––––––––––

	1 удео 
	азота 15,75% масених који потиче од амонијум-нитрата који одговара 45% 
	амонијум-нитрату

	2 удео 
	азота 24,5% масених који потиче од амонијум-нитрата који одговара 70% 
	амонијум-нитрату

	3 удео 
	азота 15,75% масених који потиче од амонијум-нитрата који одговара 45% 
	амонијум-нитрату

	4 удео 
	азота 28% масених који потиче од амонијум-нитрата који одговара 80% 
	амонијум-нитрату

	Табела II
	Листа категорија опасних материја и њихових граничних количина




			Категорије опасности



			Гранична количина 
			(у тонама)





			Колона 1



			Колона 2





			Одељак „Н” – ОПАСНОСТ ПО ЗДРАВЉЕ



			 



			 





			„Н1” АКУТНA TOKСИЧНОСТ, категорија 1, сви путеви излагања



			5



			20





			„Н2” АКУТНA TOKСИЧНОСТ

			– категорија 2, сви путеви излагања

			– категорија 3, инхалационо (види напомену 1)



			50



			200





			„Н3” СПЕЦИФИЧНА ТОКСИЧНОСТ ЗА ЦИЉНИ ОРГАН - ЈЕДНОКРАТНА ИЗЛОЖЕНОСТ

			Спец. токс. – ЈИ категорија 1



			50



			200





			Одељак „Р” – ФИЗИЧКЕ ОПАСНОСТИ



			 



			 





			„Р1а” ЕКСПЛОЗИВИ (види напомену 2)

			– Нестабилни експлозиви или

			– Експлозиви, подкласа 1.1, 1.2, 1.3, 1.5 или 1.6, или

			– Супстанце или смеше које имају експлозивна својства према методи 
			A.14 која је дата у прописима којима се уређују методе испитивања 
			опасних својстава хемикалија (види напомену 3) и нису класификоване 
			у класу опасности: органски пероксиди или самореактивне супстанце и 
			смеше



			10



			50





			„Р1b” ЕКСПЛОЗИВИ (види напомену 2)

			Експлозиви, подкласа 1.4 (види напомену 4)



			50



			200





			„Р2” ЗАПАЉИВИ ГАСОВИ

			Запаљиви гасови, категорија 1 или 2



			10



			50





			„Р3а ” ЗАПАЉИВИ АЕРОСОЛИ (види напомену 5.1)

			Запаљиви аеросоли, категорија 1 или 2, који садрже запаљиве гасове, 
			категорија 1 или 2 или запаљиве течности, категорија 1



			150 (нето)



			500 (нето)





			„Р3b” ЗАПАЉИВИ АЕРОСОЛИ (види напомену 5.1)

			Запаљиви аеросоли, категорија 1 или 2, који не садрже запаљиве 
			гасове, категорија 1 или 2 нити запаљиве течности, категорија 1 
			(види напомену 5.2)



			5000 (нето)



			50000 (нето)





			„Р4” ОКСИДУЈУЋИ ГАСОВИ

			Оксидујући гасови, категорија 1



			50



			200





			„Р5а” ЗАПАЉИВЕ ТЕЧНОСТИ

			– Запаљиве течности, категорија 1, или

			– Запаљиве течности, категорија 2 или 3 које се одржавају на 
			температури изнад њихове тачке кључања, или

			– Друге течности чија је тачка паљења ≤ 60 °C, које се одржавају на 
			температури изнад њихове тачке кључања (види напомену 12)



			10



			50





			„Р5b” ЗАПАЉИВЕ ТЕЧНОСТИ

			– Запаљиве течности, категорија 2 или 3 код којих посебни услови 
			процеса, као што су висок притисак или висока температура, могу 
			створити опасности од великог удеса, или

			– Друге течности са тачком паљења ≤ 60 °C код којих посебни услови 
			процеса, као што су висок притисак или висока температура, могу 
			створити опасности од великог удеса (види напомену 6)



			50



			200





			„Р5c” ЗАПАЉИВЕ ТЕЧНОСТИ

			Запаљиве течности, категорија 2 или 3, које нису обухваћене под Р5а 
			ни Р5b



			5000



			50000





			„Р6а” САМОРЕАКТИВНЕ СУПСТАНЦЕ И СМЕШЕ и ОРГАНСКИ ПЕРОКСИДИ

			Самореактивне супстанце и смеше, тип А или В, или Органски 
			пероксиди, тип А или В



			10



			50





			„Р6b” САМОРЕАКТИВНЕ СУПСТАНЦЕ И СМЕШЕ и ОРГАНСКИ ПЕРОКСИДИ

			Cамореактивне супстанце и смеше, тип C, D, E или F или Oргански 
			пероксиди, тип C, D, E или F



			50



			200





			„Р7” САМОЗАПАЉИВЕ ТЕЧНОСТИ И ЧВРСТЕ СУПСТАНЦЕ

			Самозапаљиве течности, категоријa 1

			Самозапаљиве чврсте материје, категоријa 1



			50



			200





			„Р8” ОКСИДУЈУЋЕ ТЕЧНОСТИ И ЧВРСТЕ СУПСТАНЦЕ

			Оксидујуће течности, категоријa 1, 2 и 3, или

			Оксидујуће чврсте супстанце и смеше, категоријa 1, 2 и 3



			50



			200





			Одељак „Е” – ОПАСНОСТ ПО ЖИВОТНУ СРЕДИНУ



			 



			 





			„Е1” ОПАСНОСТ ПО ВОДЕНУ ЖИВОТНУ СРЕДИНУ

			– категорија Акутно 1, или

			– категорија Хронично 1



			100



			200





			„Е2” ОПАСНОСТ ПО ВОДЕНУ ЖИВОТНУ СРЕДИНУ

			категорија Хронично 2



			200



			500





			Одељак „О” – ДОДАТНЕ ОПАСНОСТИ



			 



			 





			„О1” Супстанце или смеше којима је додељено додатно обавештење о 
			опасности EUH014



			100



			500





			„О2” Супстанце и смеше које у контакту са водом ослобађају запаљиве 
			гасове, категорија 1



			100



			500





			„О3” Супстанце или смеше којима је додељено додатно обавештење о 
			опасности EUH029



			50



			200




	НАПОМЕНЕ за Табелу II

	1. Опасне материје које припадају класи опасности акутна токсичност, 
	категорија 3, перорално (H 301), спадају под одељак H2 АКУТНА ТОКСИЧНОСТ у 
	оним случајевима када се не могу класификовати нити на основу акутне 
	инхалационе токсичности, нити на основу акутне дермалне токсичности, на 
	пример услед недостатка убедљивих података о инхалационој и дермалној 
	токсичности.

	2. Класа опасности Експлозиви обухвата и експлозивне производе, у складу са 
	прописима којима се уређују хемикалије. Ако је количина експлозивне 
	супстанце или смеше у експлозивном производу позната, та количина се узима у 
	обзир за потребе овог правилника. Ако количина експлозивне супстанце или 
	смеше у експлозивном производу није позната, за потребе овог правилника цео 
	производ се третира као експлозив.

	3. Испитивање експлозивних својстава супстанци и смеша је неопходно само ако 
	се скрининг процедуром у складу са прописима којима се уређује класификација 
	хемикалија1 утврди 
	да би супстанца или смеша могла имати експлозивна својства.

	4. Ако је експлозив који је класификован у подкласу 1.4 распакован или 
	препакован, сврстава се под одељак P1a, осим ако се у складу са прописима 
	којима се уређују хемикалије утврди да опасност тог експлозива још увек 
	одговара подкласи 1.4.

	5.1 Запаљиви аеросоли класификовани према прописима којима се уређују 
	аеросолни распршивачи као „Веома запаљиви” и „запаљиви” аеросоли, одговарају 
	класи опасности запаљиви аеросоли, категорија 1 или 2, респективно, према 
	прописима којима се уређују хемикалије.

	5.2. За коришћење овог одељка мора се документовати да аеросолни распршивач 
	не садржи запаљиви гас, категорија 1 или 2, нити запаљиву течност, 
	категорија 1.

	6. У складу са прописом којим се уређује класификација хемикалија, течности 
	са тачком паљења вишом од 35°C не морају да буду класификоване у Категорију 
	3, уколико су испуњени услови из тог прописа. Ово међутим не важи под 
	условима као што су висока температура или притисак и стога су такве 
	течности обухваћене овим одељком.

	–––––––––––––

	1 Детаљнија упутства о изузимању од обавезе испитивања могу се наћи у 
	прописима којима се уређују методе испитивања опасних својстава хемикалија 
	(Метода A.14).