На основу члана 99. тачка 4. Устава Савезне Републике Југославије, Савезна влада 
доноси

 

 

ОДЛУКУ


о начину измиривања обавеза 

Савезне


Републике


Југославије 
према 

Међународном 
удружењу за развој

„Службени
лист СРЈ”, број 16 од 29. 
марта 2002.

 

 

1. Овом одлуком
уређује се начин измиривања обавеза Савезне Републике Југославије према
Међународном удружењу за развој, ради извршења Закона о задужењу Савезне
Републике Југославије код Међународног удружења за развој (“Службени лист СРЈ”,
бр. 11/2002) (у даљем тексту: Закон).

 

2. Средства у износу
55.500.000,00 специјалних права вучења (СПВ), што представља противвредност
износа од 70.000.000,00 САД долара, користе се за структурно прилагођавање
привреде републике чланице Савезне Републике Југославије – Републике Србије, у
складу са Законом о потврђивању Споразума о кредиту за развој – кредит за
структурно прилагођавање између Савезне Републике Југославије и Међународног
удружења за развој (“Службени лист СРЈ – Међународни уговори”, бр. 2/2002)(у
даљем тексту: Споразум).

 

3. Средства из тачке
2. ове одлуке Савезна Република Југославија отплаћује у року од 20 година (који
обухвата период почека од 10 година), почев од 2012. до 2021. године, и то у
полугодишњим ратама (15. маја и 15. новембра сваке године), с тим да свака рата
износи 5% износа из тачке 2. ове одлуке.

Савезна Република
Југославија плаћа и трошкове предвиђене Споразумом, и то полугодишње (15. маја
и 15. новембра сваке године), почев од дана када Међународно удружење за развој
потврди ратификационе документе.

Средства из ст. 1. и
2. ове тачке отплаћују се у одговарајућој противвредности евра која је
еквивалент износа доспеле рате у СПВ – на дан доспећа обавезе.

 

4. Ради отплате
обавеза Савезне Републике Југославије из тачке 3. ове одлуке Република Србија
је дужна да обезбеди динарска средства у буџету.

 

5. Република Србија
је дужна да на име отплате обавезе из тачке 3. став 1. ове одлуке, уплаћује
динарску противвредност износа доспеле рате, по продајном курсу, прерачунату у
смислу става 3. те тачке, на посебан рачун Савезне Републике Југославије
отворен за ту намену код Народне банке Југославије број 88000-615-1-1055 с
позивом на број одобрења 58966-001-006, и то 13. маја и 13. новембра текуће
године.

Народна банка Југославије
по основу уплаћених средстава из става 1. ове тачке, Међународном удружењу за
развој преноси одговарајући износ доспеле обавезе и то 15. маја и 15. новембра
сваке године.

 

6. Република Србија
је дужна да на име плаћања трошкова из тачке 3. став 2. ове одлуке, уплаћује
динарску противвредност износа доспелих трошкова, по продајном курсу,
прерачунату у смислу става 3. те тачке, на посебан рачун Савезне Републике
Југославије отворен за ту намену код Народне банке Југославије број
88000-615-1-1055, с позивом на број одобрења 58967-001-006, и то 13. маја и 13.
новембра текуће године, почев од дана када Међународно удружење за развој
потврди ратификационе документе.

Народна банка
Југославије по основу уплаћених средстава из става 1. ове тачке преноси Међународном
удружењу за развој одговарајући износ доспеле обавезе, и то 15. маја и 15.
новембра сваке године.

 

7. Република Србија
је дужна да, пре уплате средстава из тач. 5. и 6 . ове одлуке, десет радних
дана пре истека рокова из тачке 5. став 1. и тачке 6. став 1. одлуке, обавести
Савезно министарство финансија и Народну банку Југославије о томе да ли ће
средства бити пренета у прописаним роковима на посебан рачун Савезне Републике
Југославије код Народне банке Југославије.

 

8. Ако Република
Србија средства не уплати у роковима прописаним овом одлуком, Савезно
министарство финансија активираће гаранцију Републике Србије и тако прибављена
средства пренеће на посебан рачун Савезне Републике Југославије отворен код
Народне банке Југославије.

 

9. Народна банка Југославије,
на основу налога добијеног од Савезног министарства финансија и на основу
средстава уплаћених на посебне рачуне Савезне Републике Југославије код Народне
банке Југославије на начин и у роковима предвиђеним овом одлуком, средства
преноси на рачун Међународног удружења за развој.

 

10. Укупне курсне
разлике које током отплате обавеза, у смислу ове одлуке, могу настати као
последица интервалутног односа специјалних права вучења и валуте у којој се
врши отплата кредита (евро) – сноси Република Србија.

 

11. Народна банка
Југославије наплаћује од Републике Србије трошкове за трансфер средстава за
отплату обавеза Међународном удружењу за развој, као и провизију за услуге које
пружа у смислу ове одлуке.

 

12. Ова одлука ступа
на снагу наредног дана од дана објављивања у “Службеном листу СРЈ”.

 

Савезна 
влада

Е. п. бр. 56

29. марта 
2002. године


Београд


Председник

Драгиша 
Пешић,
с. 
р.