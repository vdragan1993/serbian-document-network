На основу члана 45. став 3. Закона о државном премеру и
катастру и уписима права на непокретностима („Службени гласник РС”, бр. 83/92,
53/93, 67/93, 48/94, 12/96, 15/96 и 34/2001),

Влада Републике Србије доноси
 
ОДЛУКУ
о 
промени границе катастарских општина Осечина и Остружањ
„Службени гласник
РС“, број 23 од
9. маја 2002.
 
 
Члан 1.
Мења се граница између катастарских општина Осечина и Остружањ,
тако да се катастарској општини Осечина припаја део катастарске општине Остружањ
у површини од 2,2738 ha.
Део катастарске општине Остружањ, у смислу става 1. овог
члана, чине катастарске парцеле бр. 109/4, 143/1–143/5 и 2437/2.
 
Члан 2.
Скица промене границе катастарских општина Осечина и Остружањ
одштампана је уз ову одлуку и чини њен саставни део.
 
Члан 3.
На основу ове одлуке Републички геодетски завод извршиће
обележавање и опис промењене границе катастарских општина и настале промене спровести
на плановима и у катастарском операту.
 
Члан 4.
Ова
одлука ступа на снагу осмог дана од дана објављивања у „Службеном гласнику Републике
Србије”.
 
05 број 950-6356/2002
У Београду, 25. априла
2002. године
Влада Републике Србије
Потпредседник,
Душан Михајловић, с.р.