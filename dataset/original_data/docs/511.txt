На основу члана 60. ст. 2. и 3. Закона о избору народних посланика („Службени гласник РС”, бр. 35/00, 57/03 – одлука УС, 72/03 – др. закон, 18/04, 85/05 – др закон, 101/05 – др. закон, 104/09 – др. закон, 28/11 – одлука УС и 36/11) и Решења Републичке изборне комисије о понављању гласања на бирачким местима на којима су поништени избори за народне посланике Народне скупштине 02 број 013-1347/16 од 29. априла 2016. године, 
Републичка изборна комисија, на седници одржаној 29. априла 2016. године, донела је
 
РЕШЕЊЕ
о утврђивању броја гласачких листића за поновљено гласање на изборима за народне посланике Народне скупштине 4. маја 2016. године
"Службени гласник РС", број 44 од 29. априла 
				2016.
 
1. За поновљено гласање на изборима за народне посланике Народне скупштине, који ће се одржати 4. маја 2016. године, за бирачка места на којима се понавља гласање, утврђује се 19.729 гласачких листића.
Број гласачких листића из става 1. ове тачке обухвата број 19.631, што је коначан број бирача на бирачким местима на којима се понавља гласање, на дан 21. априла 2016. године, утврђен Одлуком Републичке изборне комисије о утврђивању и објављивању коначног броја бирача у Републици Србији („Службени гласник РС”, бр. 42/16 и 43/16 – исправка) и број 98, као резерву гласачких листића од 0,5% од коначног броја бирача на бирачким местима на којима се понавља гласање.
2. Ово решење објавити у „Службеном гласнику Републике Србије”.
 
02 број 013-1349/16
У Београду, 29. априла 2016. године
Републичка изборна комисија
Председник,
проф. др Дејан Ђурђевић, с.р.