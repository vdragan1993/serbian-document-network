Редакцијски пречишћен текст
 
 
На основу члана 65. став 3. Закона о транспорту опасног терета („Службени лист РС”, број 88/10), 
	
Министар саобраћаја доноси 
 
ПРАВИЛНИК
о обрасцу сертификата о посебним знањима у области ADN и Регистру издатих сертификата о посебним знањима у области ADN

	"Службени гласник РС", бр. 36 од 19. априла 2013, 124 од 12. 
	новембра 2014, 86 од 14. октобра 2015.
 
Члан 1.
Овим правилником прописује се образац сертификата о посебним знањима у области ADN (у даљем тексту: Сертификат), рок важења и услови за продужење важења Сертификата о посебним знањима, као и начин вођења Регистра издатих сертификата о посебним знањима у области ADN.
Члан 2.
Поједини изрази употребљени у овом правилнику имају следеће значење:
1) брод типа G је танкер који је одређен за транспорт гасова под притиском или у расхлађеном стању;
2) брод типа С je танкер намењен за транспорт течности.
Члан 3.
Образац Сертификата одштампан је уз овај правилник и чини његов саставни део.
Образац Сертификата је наранџасте боје, формата А6.
Члан 4.
Сертификат се издаје са роком важeња од пет година, почев од дана када је кандидат положио испит за стручну оспособљеност за обављање послова Лица са сертификатом ADN.
Члан 5.
Рок важења Сертификата продужава се:
1) даном истека рока важења Сертификата, у случају да је његов ималац у току последње године пре истека рока важења Сертификата похађао курс за обнављање знања у области ADN или специјалистички курс за обнављање знања за хемикалије и гасове и ако о томе достави потврду Управи за транспорт опасног терета (у даљем тексту: Управа);
2) у свим другим случајевима – са даном издавања потврде о похађању курса за обнављање знања у области ADN или специјалистичког курса за обнављање знања за хемикалије и гасове.
Имаоцу Сертификата са посебним знањима у области транспорта гасова и хемикалија рок важења Сертификата продужава се и у случају када је током претходне две године стекао практично искуство у току периода не краћег од годину дана на броду типа G – за гасове, а на броду типа С – за хемикалије. 
	
Члан 6.
Регистaр издатих сертификата о посебним знањима у области ADN води Управа у писменој и електронској форми, у складу са прописима којима се уређује канцеларијско пословање. 
	
Евиденције из става 1. овог члана воде се у облику табела у које се уписују следећи подаци:
1) редни број;
2) име, име једног од родитеља и презиме;
3) јединствени матични број грађана (ЈМБГ);
4) пребивалиште и адреса становања;
5) датум положеног испита;
6) серијски број сертификата;
7) број сертификата; 
8) посебна знања у области ADN;
9) напомена.
Члан 7.
Оваj правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00048/2012-01 
У Београду, 12. априла 2013. године
Министар, 
Милутин Мркоњић, 
	с.р.
 

Обрасци
 

НАПОМЕНА ИЗДАВАЧА: Правилником о 
допуни
	Правилника о обрасцу сертификата о 
	посебним знањима у области ADN и Регистру издатих сертификата о посебним 
	знањима у области ADN ("Службени гласник РС", број 86/2015) образац 
	Сертификата о посебним знањима у области ADN замењен је 
	новим обрасцем Сертификата (види члан 2. Правилника - 
	86/2015-247).
 

Образац 1 -
	Образац 
	Сертификата о посебним знањима у области 

ADN