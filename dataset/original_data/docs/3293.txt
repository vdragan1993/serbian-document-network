Редакцијски пречишћен текст
 
 
На основу члана 16. став 3. Закона о приватизацији („Службени гласник РС”, број 83/14),
Министар привреде доноси
 
ПРАВИЛНИК
о висини и врсти стварних трошкова насталих у спровођењу приватизације
"Службени гласник РС", бр. 
	17 од 10. фебруара 2015, 88 од 23. октобра 2015.
 
Члан 1.
Овим правилником прописује се висина и врста стварних трошкова насталих за Агенцију за приватизацију (у даљем тесту: Агенција) у спровођењу поступка приватизације.
Члан 2.
Под стварним трошковима у смислу одредаба овог правилника сматрају се:
1) трошкови по испостављеним фактурама;
2) директни трошкови;
3) индиректни трошкови.
Члан 3.
Под трошковима по испостављеним фактурама сматрају се трошкови:
1) оглашавања јавних позива у домаћим и међународним средствима јавног информисања;
2) консултантских услуга;
3) промотивне активности за приватизацију субјекта приватизације;
4) закуп простора за одржавање продаје;
5) накнада аукционару и други трошкови везани за спровођење поступка приватизације на основу испостављене фактуре.
Под директним трошковима сматрају се трошкови: 
1) зараде запослених у Агенцији који су непосредно ангажовани на спровођењу поступка приватизације;
2) канцеларијског материјала и други директни трошкови.
Под индиректним трошковима сматрају се трошкови: 
1) закупа пословног простора Агенције; 
2) режијски, административни и финансијски;
3) ИТ услуга.

Члан 4.*

Накнада трошкова Агенције из члана 3. овог правилника износи највише 
	до 5% продајне цене.*
*Службени гласник 
	РС, број 88/2015
 
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00016/2015-01
У Београду, 9. фебруара 2015. године
Министар,
Жељко Сертић, 
	с.р.