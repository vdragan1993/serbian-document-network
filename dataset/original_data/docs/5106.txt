На основу члана 43.
став 4. Закона о заштити животне средине („Службени гласник Републике Србије”,
бр. 66/91, 83/92 и 53/93),
Влада Републике Србије доноси
 
 
УРЕДБУ


о заштити споменика природе „Ђавоља варош”
„Службени гласник
РС”, број 9 од 23. 

марта 1995.

	 

	 
Члан 1.
Локалитет „Ђавоља варош” ставља се под заштиту као
природно добро од изузетног значаја и сврстава се у I категорију заштите –
СПОМЕНИК ПРИРОДЕ (у даљем тексту: споменик природе „Ђавоља варош”).

 

Члан 2.
Споменик природе „Ђавоља варош” ставља се под заштиту
ради очувања скупине главутака, односно земљанобречастих стубова са каменим
капама, минералних извора ретких хемијских својстава вода и естетских и других
особености непосредне околине као јединственог примера и места нестанка и
деловања геоморфолошких и геолошких процеса и појава.

 

Члан 3.
Споменик природе „Ђавоља варош” је на подручју општине
Куршумлија, катастарска општина Ђаке обухвата површину од 67 ха, на
катастарским парцелама у друштвеној својини број: 226, 227, 236, 480, 481, 482,
483, 494, 4985, 487, 495, 496, 498 и 499, површине 6,93 ха; на катастарским
парцелама у државној својини број: 243, 245, 246, 247, 248, 249, 250, 251/део,
486, 506, 507, 508, 515, 516, 517 и 1802/део површине 51,93 ха и на
катастарским парцелама у приватној својини број: 235, 479, 488, 489, 490, 491,
492, 500, 501, 502, 503, 504, 509, 510, 511, 512, 513 и 514 површине 8,14 ха.
Опис граница споменика природе „Ђавоља варош” са
графичким приказом одштампан је уз ову уредбу и чини њен саставни део.

 

Члан 4.
На заштићеној површини споменика природе „Ђавоља варош”
установљава се режим заштите II степена којим се
1. Забрањује:
1) извођење радова који могу изазвати директна физичка
оштећења земљаних пирамида или довести до разорних промена услова у којима се
ови облици развијају,
2) грађење стамбених, викенд и привредних објеката, 
3) експлоатисање минералних сировина, камена, земље и
речног материјала,
4) вршење чисте сече шуме, искрчивање шумског земљишта
кресање лисника и разоравање ливада и пашњака,
5) извођење грађевинских, земљаних и техничких радова,
осим радова на заштити и приказивању земљаних пирамида и уређењу заштићеног
простора, и
2. Обезбеђује испитивање састава и структуре материјала
од кога су изграђене пирамиде, успостављање метеоролошких и стационарних
осматрања и приказивање природних вредности.

 

Члан 5.
Заштита и развој специјалног резервата „Ђавоља варош”
спроводи се према програму заштите и развоја.
Програм из става 1. овог члана садржи нарочито: циљеве,
задатке и активности на спровођењу режима заштите из члана 4. ове уредбе,
задатке на спровођењу грађевинских и биолошких антиерозивних радова,
истраживачких и конзерваторских радова на самим пирамидама, задатке
обезбеђивања приступа за туристичке потребе, приказивања локалитета, на
изградњи простора за рекреацију, средства потребна за остваривање програма и
начин њиховог обезбеђивања.
Програм из става 1. овог члана доноси се за период од
пет година, а остварује се годишњим програмима који садржи послове и задатке
који се реализују у текућој години, динамику њиховог извршавања и висину
потребних средстава.
На програм из става 1. овог члана, на који су претходно
прибављена мишљења министарстава надлежних за послове урбанизма, просвете и
културе и науке, сагласност даје министарство надлежно за послове заштите
животне средине.

 

Члан 6.
О споменику природе „Ђавоља варош” стара се Предузеће
за природна лечилишта, туризам, угоститељство и производњу „Планинка” из
Куршумлије (у даљем тексту: Предузеће).

 

Члан 7.
Предузеће у обављању послова заштите и развоја
споменика природе „Ђавоља варош” обезбеђује спровођење прописаног режима
заштите и очувања природног добра, научноистраживачких, културних,
васпитно-образовних, информативно-пропагандних и других активности, доноси
средњорочни и годишњи програм заштите и развоја.
Предузеће подноси извештај о остваривању програма из
члана 5. ове уредбе до 15. децембра за текућу годину министарству надлежном за
заштиту животне средине.

 

Члан 8.
Предузеће у обављању послова заштите и развоја
споменика природе „Ђавоља варош” обезбеђује обележавање овог споменика природе,
унутрашњи ред и чуварску службу у складу са актом који доноси, уз сагласност
министарства надлежног за заштиту животне средине.
Актом из става 1. овог члана уређују се правила за
спровођење режима заштите и развоја, а нарочито: начин и услови кретања и
боравка посетилаца, начин и услови коришћења пашњака, лековитог биља, шумских
плодова, рекреативних и других јавних површина; начин и услови постављања
информативних и других ознака, мере заштите приликом обављања научних истраживања
и извођења истражних радова; обављање туристичких, угоститељских услуга и
других делатности и посебне забране и ограничења у спровођењу режима заштите.
Предузеће је дужно, да на погодан начин јавно огласи,
тако да буду доступна корисницима и посетиоцима, правила одређена актом из
става 1. овог члана и друге неопходне информације за спровођење режима заштите.

 

Члан 9.
Средства за заштиту и развој споменика природе „Ђавоља
варош” обезбеђују се из прихода остварених обављањем делатности Предузећа, из
средстава у буџету Републике и из других извора у складу са законом.

 

Члан 10.
Програм из члана 5. ове уредбе Предузеће ће донети у
року од шест месеци од дана ступања на снагу ове уредбе, а годишњи програм у
року од 90 дана од дана ступања на снагу средњорочног програма.
До доношења програма из члана 5. ове уредбе, Предузеће
може послове заштите обављати према Привременом програму заштите и развоја који
доноси у року од 60 дана од дана ступања на снагу ове уредбе.

 

Члан 11.
Просторни, урбанистички планови, шумске, ловне,
риболовне, водопривредне, пољопривредне и друге основе и програми који
обухватају заштићено подручје морају бити усаглашени са програмом заштите и
развоја из члана 5. ове уредбе.

 

Члан 12.
Ова уредба ступа на снагу осмог дана од дана објављивања
у „Службеном гласнику Републике Србије”.
  
05 број
110-762/60-3
У
Београду, 15. марта 1995. године

Влада
Републике Србије
Потпредседник,

Светозар
Крстић, с.
р.
 
 
ОПИС ГРАНИЦА
СПОМЕНИКА ПРИРОДЕ „ЂАВОЉА ВАРОШ”
Граница споменика природе „Ђавоља варош” почиње на
десној обали Жутог потока и иде правцем према северу спољном ивицом
катастарских парцела број 235, 1802, 250, затим истим правцем сече парцелу 251
на дужини од 85 метара, даље прати ивицу парцеле 225 и 226, излази на сеоски
пут и иде њиме ивицом парцеле 245 најпре према североистоку, а затим скреће
према југоистоку и истоку и на завршетку парцеле 245 скреће према
југ-југоистоку и сече парцелу 251 на дужини 100 метара, затим иде спољном
ивицом парцеле 243, поново сече парцелу 251 на дужини 160 метара, наставља
границом парцеле 251 и 241, сече парцелу 251 на дужини 30 метара и спушта се у
корито Жутог потока и десном обалом корита иде узводно на дужини 70 метара,
сече корито и иде даље према југу дуж спољне ивице парцеле 517, излази на
сеоски пут и иде путем према западу дуж спољне ивице парцела 517, 516, 490,
489, 488 и 492, одваја се од пута и наставља спољном ивицом парцела 479, 480,
481 и 482 до почетне тачке на обали Жутог потока.
 
НАПОМЕНА ИЗДАВАЧА:
Опис граница споменика природе „Ђавоља варош”, објављен
је у „Службеном гласнику РС”, број 9/95 на стр. 278.