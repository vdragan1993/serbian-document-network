На основу члана 26. став 3. Закона о водама („Службени гласник РС”, број 30/10),
Министар пољопривреде, трговине, шумарства и водопривреде доноси

	 

	 
ПРАВИЛНИК
о одређивању граница подсливова

"Службени гласник РС", број 
	54 од 22. јула 2011.

	 

	 
Члан 1.
Овим правилником одређују се границе подсливова, и то:
1) подслива реке Саве, са Дрином и Колубаром, подслива Велике, Јужне и Западне Мораве са Ибром, део непосредног слива реке Дунав, с Млавом, Пеком, Поречком реком и Тимоком на територији Републике Србије;
2) подслива реке Пчиња и подслива реке Драговиштица.

	 
Члан 2.
Границе подсливова из члана 1. овог правилника, одређене вододелницама, воде се у Водном информационом систему, у дигиталној бази података, у размери 1:25.000.

	 
Члан 3.
Подслив реке Саве, са Дрином и Колубаром обухвата у целости територију општина Богатић, Владимирци, Горњи Милановац, Ивањица, Косјерић, Коцељева, Крупањ, Лајковац, Лозница, Љиг, Љубовија, Мали Зворник, Осечина, Прибој, Пријепоље, Уб и града Шабац, као и делове територије општина Аранђеловац, Бајина Башта, Мионица, Нова Варош, Сјеница, Тутин, Чајетина и градова Београд, Ваљево, Ужице.

	 
Члан 4.
Подслив Велике, Јужне и Западне Мораве са Ибром обухвата у целости територију општина Александровац, Алексинац, Ариље, Бабушница, Баточина, Блаце, Бојник, Брус, Варварин, Велика Плана, Владичин Хан, Власотинце, Врњачка Бања, Гаџин Хан, Димитровград, Дољевац, Житорађа, Кнић, Крушевац, Куршумлија, Лапово, Лебане, Лучани, Медвеђа, Мерошина, Нови Пазар, Параћин, Пожега, Прокупље, Ражањ, Рача, Рашка, Рековац, Смедеревска Паланка, Сокобања, Топола, Трстеник, Ћићевац, Ћуприја, Црна Трава и градова Јагодина, Крагујевац, Краљево, Лесковац и Чачак, као и делове територије општина Аранђеловац, Бајина Башта, Бела Паланка, Бољевац, Бујановац, Горњи Милановац, Деспотовац, Жабари, Ивањица, Књажевац, Косјерић, Мионица, Нова Варош, Пирот, Прешево, Свилајнац, Сврљиг, Сјеница, Сурдулица, Тутин, Чајетина и градова Београд, Ваљево, Врање, Смедерево, Пожаревац и Ужице.

	 
Члан 5.
Део непосредног слива реке Дунав обухвата у целости територију општина Бор, Велико Градиште, Голубац, Жагубица, Кладово, Кучево, Мајданпек, Мало Црниће, Неготин, Петровац на Млави, Сокобања и града Зајечар, као и делове територије општина Бела Паланка, Бољевац, Деспотовац, Жабари, Књажевац, Пирот, Свилајнац, Сврљиг и градова Београд, Пожаревац и Смедерево.

	 
Члан 6.
Подслив реке Пчиња обухвата у целости територију општине Трговиште, као и делове територије општина Бујановац, Прешево и града Врање.

	 
Члан 7.
Подслив реке Драговиштица обухвата у целости територију општине Босилеград и делове територије општине Сурдулица.

	 
Члан 8.
Графички приказ граница територија обухваћених подсливовима из члана 1. овог правилника дат је у Прилогу 1, који је одштампан уз овај правилник и чини његов саставни део.

	 
Члан 9.
Овај правилник ступа на снагу осмог дана од дана објављивања у „Службеном гласнику Републике Србије”.
 
 
Број 011-00-205/2011-07
У Београду, 19. јула 2011. године
Министар,

Душан Петровић, с.р.