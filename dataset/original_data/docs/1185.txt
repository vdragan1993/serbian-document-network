На основу члана 46. Закона о оружју и муницији („Службени гласник РС”, број 20/15), члана 15. ст. 1. и 3. Закона о државној управи („Службени гласник РС”, бр. 79/05, 101/07, 95/10, 99/14) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14), 
Министар унутрашњих послова доноси
 
НАРЕДБУ
о легализацији оружја
"Службени гласник РС", број 60 од 30. јуна 
				2016.
 
1. Власници оружја из категорије Б и Ц, који на дан ступања на снагу ове наредбе немају исправу издату од надлежног органа, могу, у року од 1. јула 2016. године до 1. новембра 2016. године, поднети захтев за издавање одговарајуће исправе. 
2. Власници оружја из тачке 1. ове наредбе, укључујући и власнике оружја из категорије А, исто могу, у року из те тачке, предати надлежном органу, односно у власништво Републике Србије.
3. У случајевима из ст. 1. и 2. ове наредбе, власници оружја нису дужни да доказују порекло и у прописаном року неће одговарати за неовлашћено држање и ношење оружја.
4. Ова наредба ступа на снагу даном објављивања у „Службеном гласнику Републике Србије”.
 
01 број 5647/16-3
У Београду, 30. јуна 2016. године
Министар,
др Небојша Стефановић, с.р.