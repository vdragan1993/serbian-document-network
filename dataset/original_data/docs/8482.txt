Редакцијски пречишћен текст
 
 
 

На основу члана 
37. став 2. Закона о биоцидним производима („Службени гласник РС”, број 36/09) и 
тачке 8. став 5. подтачка 11) Одлуке о оснивању Агенције за хемикалије 
(„Службени гласник РС”, брoj 78/09), 

Управни одбор 
Агенције за хемикалије на седници одржаној 16. јула 2010. године, донео је

 

 ПРАВИЛНИК

о специфичним 
захтевима за паковање, обележавање и 
оглашавање* 
биоцидног производа

„Службени 
гласник РС“, бр. 
59 од 23. августа 2010, 26 
од 15. 
априла 2011.

*Службени гласник РС, број 26/2011
 

 Члан 1.

Овим правилником 
прописују се специфични захтеви за паковање, обележавање и 
оглашавање* 
биоцидног производа.

*Службени гласник РС, број 26/2011
 

Специфични захтеви за паковање биоцидног производа

Члан 2.

Биоцидни 
производ који корисника може да доведе у заблуду у погледу начина коришћења, 
односно кога корисник може погрешно да сматра храном за људе, пићем или храном 
за животиње, пакује се на начин да се ова заблуда избегне. 

Биоцидни 
производ из става 1. овог члана, који је намењен за општу употребу, мора да 
садржи састојке који корисника одвраћају од конзумирања.
 

Специфични захтеви за обележавање биоцидног производа

Члан 3.

Етикета 
биоцидног производа, поред елемената обележавања који су у складу са прописима 
којим се уређује класификација, паковање, обележавање и 
оглашавање* 
хемикалија, мора да садржи и:

1) податке о 
идентитету свих активних супстанци и њихову концентрацију;

2) број акта на 
основу ког се тај биоцидни производ може ставити у промет и користити;

3) податке о 
врсти формулације биоцидног производа (течна, гранулат, прах, чврста итд.);

4) дозвољене 
начине коришћења биоцидног производа (нпр. заштита дрвета, дезинфекција, 
сузбијање глодара итд.);

5) упутство за 
употребу за дозвољене начине коришћења и дозу биоцидног производа која се 
препоручује за примену;

6) податке о 
могућим посредним или непосредним штетним ефектима по здравље људи и животиња и 
животну средину и упутство за прву помоћ;

7) натпис: 
„Прочитати упутство пре употребе”, ако се уз биоцидни производ, поред етикете, 
прилаже и посебно упутство;

8) упутство за 
безбедно одлагање биоцидног производа и његовe амбалаже, као и забрану поновне 
употребе амбалаже, када је то потребно;

9) број шарже 
или ознаку серије, као и рок употребе биоцидног производа при нормалним условима 
складиштења;

10) податке о 
начину коришћења биоцидног производа и то:

– време потребно 
за деловање биоцидног производа;

– време које 
мора да прође између две примене биоцидног производа, односно време које мора да 
прође између примене биоцидног производа и поновног коришћења третиране површине 
или поновног приступа људи или животиња простору, односно површини која је 
третирана;

– податке о 
средствима и мерама за деконтаминацију и времену потребном за проветравање 
простора у ком се биоцидни производ користио;

– упутство за 
чишћење опреме која је коришћења за примену биоцидног производа;

– податке о 
мерама заштите при коришћењу, складиштењу и транспорту биоцидног производа (нпр. 
опрема за личну заштиту, мере заштите од пожара; заштита намештаја, хране за 
људе и хране за животиње, као и упутство за заштиту животиња од изложености 
биоцидном производу);

11) податке о 
корисницима којима је ограничено коришћење биоцидног производа;

12) податке о 
неприхватљивим дејствима биоцидног производа на животну средину, нарочито 
податке који се односе на заштиту нециљних организама, као и податке који се 
односе на заштиту површинских, подземних вода и воде за пиће од загађивања.

Подаци из става 
1. тач. 11) и 12) овог члана наводе се на етикети ако се могу применити на тај 
биоцидни производ. 

*Службени гласник РС, број 26/2011
 

Члан 4.

Етикета 
биоцидног производа који садржи активну супстанцу која је микроорганизам, поред 
података из члана 3. овог правилника, мора да садржи и елементе обележавања који 
су у складу са прописима којима се уређују превентивне мере за безбедан и здрав 
рад при излагању биолошким агенсима.

 

Члан 5.

Етикета 
биоцидног производа не сме да садржи натписе који корисника могу да доведу у 
заблуду о том биоцидном производу, а нарочито не сме да садржи натпис: „биоцидни 
производ мањег ризика”, „нетоксичан”, „безопасан” и сл.

 

Члан 6.

Подаци из члана 
3. став 1. тач. 1), 2), 4), 7) и 11) овог правилника морају да се налазе на 
етикети. 

Остали подаци 
могу да се налазе на другом месту на амбалажи или на посебном упутству из члана 
3. овог правилника које прати амбалажу биоцидног производа.
 

Специфични захтеви за 

оглашавање* 
биоцидног производа

*Службени гласник РС, број 26/2011
 

Члан 7.


Оглашавање* 
биоцидног производа, поред тога што мора да буде у складу са прописима којима се 
уређује рекламирање хемикалија, мора да испуњава и специфичне захтеве и то:


1) свака 

огласна порука*
биоцидног производа треба да садржи јасно истакнуту реченицу: „Безбедно користи 
биоцидни производ. Пре коришћења прочитај етикету и податке о производу”;

2) садржај и 
изглед 

огласне поруке*
не 
сме корисника да доводи у заблуду у погледу ризика који биоцидни производ 
представља по здравље људи и животну средину, а нарочито не сме да садржи 
натпис: „биоцидни производ мањег ризика”, „нетоксичан”, „безопасан” и сл.

*Службени гласник РС, број 26/2011
 

Члан 8.

Речи: „биоцидни 
производ” у 
огласној поруци* 
могу бити замењене речима које адекватно описују врсту биоцидног производа који 
се 
оглашава* 
(нпр. конзерванс за заштиту дрвета, дезинфицијенс, средство за сузбијање 
обрастања итд.).

*Службени гласник РС, број 26/2011
 

Члан 9.

Овај правилник 
ступа на снагу осмог дана од дана објављивања у „Службеном гласнику Републике 
Србије”.

 

 

Број 
110-00-12/2010-03

У Београду, 16. 
јула 2010. године

Председник

Управног одбора,

проф. др 
Бранимир Јованчићевић, с.р.