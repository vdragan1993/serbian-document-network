На основу члана 132. Закона о планирању и изградњи („Службени гласник РС”, бр. 72/09, 81/09, 64/10 – УС, 24/11, 121/12, 42/13 – УС, 50/13 – УС и 98/13 – УС),
Министар грађевинарства, саобраћаја и инфраструктуре доноси
 
ПРАВИЛНИК
о утврђивању висине трошкова стручне контроле техничке документације

	"Службени гласник РС", број 137 од 16. децембра 2014.
 
Предмет
Члан 1.
Овим правилником утврђује се висина трошкова стручне контроле (ревизије) техничке документaције. 
	
Трошкови стручне контроле обухватају:
1) трошкове рада чланова ревизионе комисије;
2) трошкове рада чланова ревизионе комисије који су известиоци стручне контроле пројеката.
Плаћање трошкова стручне контроле
Члан 2.
Трошкове рада чланова ревизионе комисије и трошкове рада известилаца стручне контроле из члана 1. овог правилника, чија је висина одређена у чл. 3. и 4. овог правилника, сноси инвеститор и дужан је да их уплати на посебан рачун за уплату јавних прихода буџета Републике Србије.
Трошкови рада координатора и известилаца
Члан 3.
Трошкови рада известилаца стручне контроле износе:
1) за високе бране и акумулације напуњене водом, јаловином или пепелом за које је прописано техничко осматрање до 1.303.008,00 РСД;
2) за нуклеарне објекте и друге објекте који служе за производњу нуклеарног горива, радиоизотопа, озрачивање, усклaдиштење радиоактивних отпадних материја за научно-истраживачке сврхе до 1.335.369,00 РСД;
3) за објекте за прераду нафте и гаса и објекте за производњу биодизела до 917.280,00 РСД;
4) за међународне и магистралне продуктоводе, гасоводе и нафтоводе за транспорт, за гасоводе називног радног натпритиска преко 16 бара, уколико се налазе на територији најмање две општине, за складиште нафте, гаса и нафтних деривата капацитета преко 500 t и магистралне и регионалне топлодалеководе: 
	
(1) инвестиционе вредности мање од 1.000.000.000,00 РСД – до 900.728,00 РСД;
(2) инвестиционе вредности веће од 1.000.000.000,00 РСД – до 1.554.672,00 РСД;
5) за објекте базне и прерађивачке хемијске индустрије, црне и обојене металургије, објекте за прераду коже и крзна, објекте за прераду каучука, објекте за производњу целулозе и папира и објекте за прераду неметаличних минералних сировина, осим објеката за примарну прераду украсног и другог камена, у складу са капацитетима дефинисаним у уредби којом се утврђује листа пројеката за које је обавезна процена утицаја и листа пројеката за које се може захтевати процена утицаја на животну средину до 729.120,00 РСД;
6) за стадионе за 10.000 и више гледалаца, објекте конструктивног распона 50 и више метара, објекте висине 50 и више метара, силосе капацитета преко 10.000 m³ до 719.712,00 РСД;
7) за објекте казнено-поправних установа, објекте за службене потребе дипломатско-конзуларних представништава страних држава, односно канцеларија међународних организација у Републици Србији, уколико је то прописано билатералним споразумом, као и стамбене комплексе вишепородичног становања када је инвеститор Република Србија до 660.912,00 РСД;
8) за хидроелектране снаге 10 и више MW до 872.592,00 РСД;
9) за хидроелектране са припадајућом браном снаге 10 и више MW до 1.528.800,00 РСД;
10) за термоелектране снаге 10 и више MW и термоелектране – топлане електричне снаге 10 и више MW до 1.168.944,00 РСД;
11) за далеководе напона 110 и више kV до 324.576,00 РСД;
12) за трафостанице напона 110 и више kV до 446.880,00 РСД;
13) за међурегионалне и регионалне објекте водоснабдевања и канализације до 463.344,00 РСД;
14) за постројења за припрему воде за пиће капацитета преко 40 l/s и постројења за пречишћавање отпадних вода у насељима са преко 15.000 становника или капацитета 40 l/s до 747.936,00 РСД;
15) за регулационе радове за заштиту од великих вода градских подручја и руралних површина већих од 300 ha до 517.440,00 РСД;
16) за објекте у границама непокретних културних добара од изузетног значаја и културних добара уписаних у Листу светске културне и природне баштине, објекте у заштићеној околини културних добара од изузетног значаја са одређеним границама катастарских парцела и објекте у заштићеној околини културних добара уписаних у Листу светске културне и природне баштине, објекте у заштићеним подручјима у складу са актом о заштити културних добара, као и објекте у границама националног парка и објекте у границама заштите заштићеног природног добра од изузетног значаја, у складу са законом:
(1) за објекте инвестиционе вредности до 5.000.000,00 РСД – до 35.280,00 РСД;
(2) за објекте инвестиционе вредности од 5.000.000,00 РСД до 10.000.000,00 РСД – до 98.784,00 РСД;
(3) за објекте инвестиционе вредности преко 10.000.000,00 РСД – до 458.640,00 РСД;
17) за постројења за третман неопасног отпада, спаљивањем или хемијским поступцима, капацитета више од 70 t дневно до 738.528,00 РСД;
18) за постројења за третман опасног отпада спаљивањем, термичким и/или физичким, физичко-хемијским или хемијским поступцима до 738.528,00 РСД;
19) за централна складишта и/или депоније за одлагање опасног отпада до 616.224,00 РСД;
20) за објекте високоградње на аеродромима до 856.128,00 РСД;
21) за објекте нискоградње на аеродромима до 769.104,00 РСД;
22) за путничка пристаништа и луке до 698.544,00 РСД;
23) за пристане и марине до 692.076,00 РСД;
24) за државне путеве првог и другог реда:
(1) дужине преко 20 km до 929.040,00 РСД;
(2) дужине до 20 km до 773.808,00 РСД;
25) за путне објекте до 538.608,00 РСД;
26) за саобраћајне прикључке на државне путеве првог и другог реда до 164.640,00 РСД;
27) за граничне прелазе до 740.880,00 РСД;
28) за јавне железничке инфраструктуре са прикључцима и метрое до 1.385.328,00 РСД;
29) за телекомуникационе мреже и системе, који су међународног и магистралног значаја и оне који се граде на територији две или више општина до 164.640,00 РСД;
30) за објекте у телекомуникационим системима:
(1) за радио-базне станице до 216.384,00 РСД;
(2) за стубове у телекомуникационим системима до 244.608,00 РСД;
31) за хидрограђевинске објекте на пловним путевима до 425.712,00 РСД; 
	
32) за пловне канале који нису у саставу хидроенергетског система до 491.528,00 РСД;
33) за бродске преводнице које нису у саставу хидроенергетског система до 653.856,00 РСД;
34) за регионалне депоније, односно депоније за одлагање неопасног отпада за подручје настањено са преко 200.000 становника до 623.316,00 РСД;
35) за објекте за производњу енергије из обновљивих извора енергије до 522.144,00 РСД;
36) за електране са комбинованом производњом снаге 10 и више MW до 762.048,00 РСД. 
	
Трошкови рада ревизионе комисије
Члан 4.
Трошкови рада ревизионе комисије су: 
1) трошкови одржавања седнице ревизионе комисије за стручну контролу техничке документације за објекте из члана 133. став 2. Закона о планирању и изградњи 376.320,00 РСД;
2) трошкови одржавања седнице ревизионе комисије за стручну контролу техничке документације за објекте из члана 133. став 2. Закона о планирању и изградњи, који се у целини граде на територији Аутономне покрајине Војводине – 230.496,00 РСД.
Висина трошкова из става 1) овог члана сразмерно се дели према броју пројеката разматраних на седници ревизионе комисије.
За стручну контролу пројеката из члана 3. став 1. тачка 16) подтачка (1) oвог правилника не наплаћују се трошкови рада ревизионе комисије.
Престанак важења ранијег прописа
Члан 5.
Даном почетка примене овог правилника, престаје да важи Правилник о одређивању висине трошкова стручне контроле техничке документације („Службени гласник РС”, број 9/14).
Ступање на снагу
Члан 6.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00089/2013-01
У Београду, 12. децембра 2014. године
Министар, 
проф. др Зорана Михајловић, с.р.