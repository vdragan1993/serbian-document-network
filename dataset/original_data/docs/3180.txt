ЗАКОН

о 
задужењу 

Србије 
и 

Црне


Горе 
код 

Републике


Пољске 
по Споразуму између 

Савета 
министара 

Србије 
и 

Црне


Горе 
и 

Владе


Републике


Пољске 
о пружању кредита за везану помоћ

"Службени
лист СЦГ", број 20 од 12. маја 2006.

 

 

Члан 1.

Савет министара Србије и Црне Горе задужује
се, у своје име а за
рачун Црне Горе у износу од 12.300.000
евра код Владе Републике Пољске за финансирање инвестиционих пројеката у области
пољопривреде и
инфраструктуре.

 

Члан 2.

Задужење из члана 1. овог закона извршиће се
закључивањем споразума
о кредиту између Владе Републике Пољске,
као зајмодавца, и Савета министара Србије и Црне Горе, као зајмопримца.

 

Члан 3.

Из средстава овог кредита у висини од
12.300.000 евра
финансираће се следећи пројекти у Републици Црној Гори:

1. опрема за пољопривредни сектор;

2. опрема и материјал за железницу.

 

Члан 4.

Ради извршавања обавеза по споразуму из
члана 2. овог закона
Црногорска комерцијална банка, овлашћена од стране Савета министара Србије и Црне Горе, и Банк Господарстwа
Крајоwего,
овлашћена од стране
Владе Републике Пољске ће након потврђивања споразума из члана 2. овог закона у
Скупштини Србије
и Црне Горе закључити Банкарски споразум.

 

Члан 5.

Ради измирења обавеза по споразуму из члана
2. овог закона
Република Црна Гора даће контрагаранцију за уредно обезбеђење средстава за измирење обавеза по том
споразуму.

Контрагаранцијом се Република Црна Гора
обавезује да у
свакој години обезбеди средства у свом буџету за измиривање обавеза по основу
споразума из
члана 2. овог закона, а која доспевају у тој години, ако то не учини
корисник кредита.

Средства из става 1. овог члана корисник
кредита, односно
Република Црна Гора ће пренети на посебан рачун код Црногорске комерцијалне
банке, са искључивом
наменом отплате кредита из члана 2. овог закона.

 

Члан 6.

Црногорска комерцијална банка измириваће према Влади
Републике Пољске доспеле обавезе по кредиту из члана 2. овог закона средствима
која ће обезбедити
корисник кредита.

 

Члан 7.

Овај закон ступа на снагу осмог дана од
дана објављивања у
“Службеном листу СЦГ”.