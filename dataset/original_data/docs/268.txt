На основу члана 33. ст. 2. и 3. Закона о Влади („Службени гласник РС” бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ
о образовању Радне групе за учешће у преговорима са привременим институцијама самоуправе у Приштини о формирању Заједнице српских општина
"Службени гласник РС", број 51 од 12. јуна 
				2015.
 
1. Образује се Радна група за учешће у преговорима са привременим институцијама самоуправе у Приштини о формирању Заједнице српских општина (у даљем тексту: Радна група).
2. Задатак Радне групе је да учествује у преговорима који се воде са Привременим институцијама самоуправе у Приштини (у даљем тексту: ПИС) и да током тих преговора разматра питања из надлежности Заједнице српских општина утврђених Првим споразумом о принципима нормализације односа Београда и Приштине, да даје предлоге, мишљења и стручна образложења, са циљем формирања Заједнице српских општина.
3. Рок за извршење задатка из тачке 2. ове одлуке се утврђује до завршетка преговора са ПИС.
4. У Радну групу именују се:
1) За руководиоца: Марко Ђурић, вршилац дужности директора Канцеларије за Косово и Метохију;
2) За чланове:
– Драган Владисављевић, вршилац дужности директора Канцеларије за координационе послове у преговарачком процесу са привременим институцијама самоуправе у Приштини; 
– Дамјан Јовић, вршилац дужности заменика директора Канцеларије за Косово и Метохију; 
– проф. др Зоран Машић, државни секретар у Министарству просвете, науке и технолошког развоја;
– Иван Бошњак, државни секретар у Министарству државне управе и локалне самоуправе; 
– проф. др Берислав Векић, државни секретар у Министарству здравља;
– проф. др Зоран Рајић, државни секретар у Министарству пољопривреде и заштите животне средине;
– Радоје Савићевић, државни секретар у Министрству привреде;
– Миљан Ранђеловић, вршилац дужности помоћника директора Канцеларије за Косово и Метохију;
– Снежана Ђурђевић, шеф Одсека за припрему, праћење и координацију преговарачког процеса у Канцеларији за координационе послове у преговарачком процесу са привременим институцијама самоуправе у Приштини;
– Зоран Лазић, вршилац дужности помоћника министра за рад, запошљавање, борачка и социјална питања;
– Александра Фулгоси, вршилац дужности помоћника министра културе и информисања;
– Милан Марковић, спољни сарадник у Канцеларији за Косово и Метохију;
– Светлана Чеперковић, виши саветник, начелник Одељења за просторно планирање у Министарству грађевинарства, саобраћаја и инфраструктуре;
– Нада Милојевић, самостални саветник у Министарству финансија, Сектор буџета.
5. Радна група може да тражи податке, документа и извештаје који су од значаја за делокруг рада радне групе од органа државне управе, јавних предузећа и других организација.
6. Стручне и административно-техничке послове за потребе радне групе обавља Канцеларија за координационе послове у преговарачком процесу са привременим институцијама самоуправе у Приштини.
7. Радна група је дужна да по завршетку задатака из тачке 2. ове одлуке поднесе Влади извештај о свом раду и предлогу мера.
8. Ову одлуку објавити у „Службеном гласнику Републике Србије”.
 
05 број 02-6478/2015
У Београду, 11. јуна 2015. године
Влада
Председник,
Александар Вучић, с.р.