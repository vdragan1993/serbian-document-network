На
основу члана
36. тачка 2), члана
37. став 3. и члана
39. Закона о изгледу
и употреби грба,
заставе и химне
Републике Србије
(„Службени гласник
РС”, број 36/09) и члана
42. став 1. Закона о
Влади („Службени
гласник РС”, бр.
55/05, 71/05 – исправка, 101/07
и 65/08), 

Влада
доноси

 

УРЕДБУ

о ближим
критеријумима,
начину и условима
за извођење химне
Републике Србије


„Службени
гласник РС“, број
88 од 28. октобра 2009.

 

 

Предмет
уредбе

 

Члан 1.

Овом
уредбом прописују
се ближи критеријуми,
начин и услови
за извођење химне
Републике Србије.

 

Кад се изводи
химна Републике
Србије

 

Члан 2.

Химна
Републике Србије,
у складу са законом,
по правилу се
изводи:

1)
приликом свечаности
полагања заклетве
председника Републике;

2)
при испраћају
председника Републике
из Републике Србије
у званичну посету
страној држави
и његовом повратку
у Републику Србију;

3)
на прославама
поводом Дана државности
Републике Србије;

4)
приликом одавања
поште Незнаном
јунаку на Авали;

5)
при званичном
доласку у Републику
Србију, односно
при испраћају
из Републике Србије
шефа стране државе
или владе и овлашћеног
представника
међународне организације;


6)
приликом полагања
венаца званичних
представника
Републике Србије
на гробља, гробове
и друга спомен-обележја
бораца и жртава
рата.

 

Други случајеви
извођења химне
Републике Србије

 

Члан 3.

Химна
Републике Србије,
у складу са законом,
може се изводити:

1)
на прославама
и другим свечаним
манифестацијама
којима се званично
обележавају догађаји
значајни за Републику
Србију;

2)
на сахранама заслужних
грађана, кад им
се у име Републике
Србије указује
посебна почаст,
у складу са овом
уредбом;

3)
приликом међународних
сусрета, такмичења
и других скупова
(политичких, научних,
културно-уметничких,
спортских и др.)
на којима Република
Србија званично
учествује или
је репрезентована,
у складу са правилима
и праксом одржавања
таквих скупова;


4)
у другим случајевима,
ако њена употреба
није у супротности
са законом.

 

Начин извођења
химне Републике
Србије

 

Члан 4.

Химна
Републике Србије,
у складу са законом,
изводи се: свирањем,
певањем или и
свирањем и певањем.

 

Извођење
химне Републике
Србије и свирањем
и певањем

 

Члан 5.

Химна
Републике Србије
по правилу се
изводи и свирањем
и певањем на прославама
поводом Дана државности
Републике Србије
и приликом свечаности
полагања заклетве
председника Републике.

Одлуку
о начину извођења
химне Републике
Србије у случајевима
из става 1. овог
члана доноси руководилац
организационе
јединице надлежне
за послове протокола
надлежног државног
органа односно
службе, односно
овлашћено лице
организатора
прославе. 

Химна
Републике Србије
може се изводити
и свирањем и певањем
и на прославама
и другим свечаним
манифестацијама
којима се званично
обележавају догађаји
значајни за Републику
Србију, као и у
другим случајевима
извођења химне
Републике Србије
предвиђеним законом.

 

Извођење
прве две строфе
химне Републике
Србије

 

Члан 6.

У
тексту и мелодији
химне Републике
Србије, у складу
са законом, не
могу се приликом
извођења вршити
никакве измене.


Изузетно,
могу се изводити
само прве две
строфе химне Републике
Србије ако то
налажу разлози
хитног и економичног
поступања државних
органа или разлози
безбедносне природе.


Одлуку
о извођењу прве
две строфе химне
Републике Србије
доноси руководилац
организационе
јединице надлежне
за послове протокола
надлежног државног
органа односно
службе.

Изузетак
из става 2. овог
члана не односи
се на извођење
химне Републике
Србије приликом
свечаности полагања
заклетве председника
Републике, на
сахранама заслужних
грађана и приликом
полагања венаца
званичних представника
Републике Србије
на гробља, гробове
и друга спомен-обележја
бораца и жртава
рата. 

Прве
две строфе химне
Републике Србије
могу се изводити
и приликом међународних
сусрета, такмичења
и других скупова
(политичких, научних,
културно-уметничких,
спортских и др.)
на којима Република
Србија званично
учествује или
је репрезентована,
ако је то у складу
са правилима и
праксом одржавања
таквих скупова.

 

Извођење
химне Републике
Србије на сахранама
заслужних грађана

 

Члан 7.

Химна
Републике Србије
може се извести
на сахрани заслужног
грађанина, на
основу одлуке
руководиоца организационе
јединице надлежне
за послове протокола
у Генералном секретаријату
Владе, донете
уз претходну консултацију
са породицом преминулог.

У
случају из става
1. овог члана химна
Републике Србије
изводи се само
свирањем.

 

Одавање
почасти химни
Републике Србије

 

Члан 8.

Химна
Републике Србије,
у складу са законом,
изводи се уз одавање
уобичајене почасти
свих присутних
(устајање, поздрављање
и др.).

 

Редослед
извођења химни

 

Члан 9.

Ако
се химна Републике
Србије изводи
у Републици Србији
заједно са химном
стране државе
или свечаном песмом
међународне организације,
изводи се прво
химна стране државе
или свечана песма
међународне организације,
а затим химна
Републике Србије,
у складу са законом.

 

Ступање
уредбе на снагу

 

Члан 10.

Ова
уредба ступа на
снагу осмог дана
од дана објављивања
у „Службеном гласнику
Републике Србије”.

 

 

05 број
110-6744/2009

У Београду,
22. октобра 2009. године

Влада

Први
потпредседник
Владе –

заменик
председника Владе,

Ивица
Дачић, с.р.