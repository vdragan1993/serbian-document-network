На
основу члана 55. став 3. Закона о Народној банци Србије („Службени гласник РС”,
бр. 72/2003 и 55/2004), 

Гувернер
Народне банке Србије доноси 
 
ОДЛУКУ
о повлачењу из оптицаја кованог новца
апоена од 1, 2 и 5 динара
„Службени гласник РС“, број 20 од
19.
марта 2009.
 
 

1.
Народна банка Србије ће од 1. априла до 31. децембра 2009. године повући из
оптицаја ковани новац апоена од 1, 2 и 5 динара чија су обележја утврђена
Одлуком о издавању и основним обележјима кованог новца апоена од 50 пара и 1, 2
и 5 динара („Службени гласник РС”, број 70/2000) а који су у оптицају од 15.
децембра 2000. године. 

Ковани
новац из става 1. ове тачке престаје да буде законско средство плаћања од 1.
јануара 2010. године. 

У
периоду из става 1. ове тачке, сва готовинска плаћања могу се обављати и
кованим новцем из тог става. 
 

2.
Истеком периода из тачке 1. став 1. ове одлуке, физичка и правна лица у земљи
могу у неограниченом износу замењивати ковани новац из тог става за новчанице и
ковани новац који су у оптицају – и то у банкама и у филијалама Народне банке
Србије (у даљем тексту: филијале) до 31. децембра 2010. године, а од 1. јануара
2011. године до 31. децембра 2012. године – само у филијалама. 
 

3.
Банке које врше замену кованог новца из тачке 1. став 1. ове одлуке дужне су да
замењени ковани новац достављају сукцесивно филијалама, а најкасније до 15.
јануара 2011. године. 
 

4.
Ова одлука ступа на снагу наредног дана од дана објављивања у „Службеном гласнику
РС”, а примењује се од 1. априла 2009. године. 
 
О. број 23 
У Београду, 17. марта 2009. године 
Гувернер 
Народне банке Србије, 
Радован Јелашић, с.р.