Редакцијски пречишћен текст
 
 
 
 
 
На основу члана 5. ст. 1, 3, 4. и 5. Закона о изменама и допунама Закона о судијама („Службени гласник РС”, брoj 101/10) и члана 13. алинеја 28. Закона о Високом савету судства („Службени гласник РС”, бр. 116/08 и 101/10),
Високи савет судства на седници одржаној 23. маја 2011. године доноси
 
 

ПРАВИЛА

за примену Одлуке о утврђивању критеријума и мерила за оцену стручности, оспособљености и достојности и за поступак преиспитивања одлука првог састава Високог савета судства о престанку судијске дужности

"Службени гласник РС", бр. 35 од 24. маја 2011, 
90 од 30. новембра 2011, 
56 
од 5. јуна 2012 - УС
 
 

ДЕО ПРВИ

 УВОДНЕ ОДРЕДБЕ
 

Члан 1. 
Овим правилима утврђују се основна правила и претпоставке у поступку по приговору судија којима је престала судијска дужност, прецизирају се критеријуми и мерила, уређују се организација и рад 



комисије*

и прописује поступак по приговору на одлуку Високог савета судства (у даљем тексту: Савет) о престанку судијске дужности судија из члана 101. став 1. Закона о судијама („Службени гласник РС”, бр. 116/08 и 104/09).
 

*Службени гласник РС, број 90/2011
 

Члан 2.
Циљ правила је да се у поступку по приговору обезбеди једнако применa критеријума и мерила и да се обезбеди примена европских стандарда у том поступку. 

 

Члан 3.

Одлука Савета о броју судија у судовима („Службени гласник РС”, бр. 43/09, 91/09 
и 35/10) не може представљати ограничење Савету да изабере подносиоца приговора 
за судију *. 

У поступку преиспитивања: 

– задржава се претпоставка да подносилац приговора испуњава критеријуме достојности, стручности и оспособљености из члана 13. став 1. Одлуке о критеријумима и мерилима за оцену стручности, оспособљености и достојности за избор судија и председника судова (у даљем тексту: Одлука о критеријумима и мерилима („Службени гласник РС”, бр. 49/09);
– не могу се користити мерила која нису прописана Одлуком о критеријумима и мерилима;
– подносиоцу приговора обезбеђује се да се обрати Савету, јавност и непосредност у поступку, право на образложену одлуку и жалбу Уставном суду;
– Савет утврђује чињенице да подносилац приговора не испуњава неки од критеријума; 

– Савет ће разматрати резултате рада подносиоца приговора на основу статистичких података које је за њега према Упутству попунио суд – образац Т2, за 2006, 2007. и 2008. годину. 

– За подносиоце приговора који у посматраном периоду нису вршили судијску дужност дуже од годину дана разматраће се резултати рада у последње три године вршења судијске дужности, у складу са прописима који су важили у време вршења судијске дужности, или прописима касније донетим, уколико су они повољнији за њега; 

– Савет може, на предлог комисије, усвојити приговор иако рочиште за разговор са подносиоцем приговора није одржано;
– Савет ће на својој интернет страници поставити резултате рада свих судија за 2006, 2007. и 2008. годину. 

 

*Службени гласник РС, број 56/2012 (Одлука 
УС)
 

ДЕО ДРУГИ

КРИТЕРИЈУМИ 
 

Достојност
 

Члан 4.
Подносилац приговора је недостојан, 

– ако је правноснажно осуђен за кривично дело на безусловну казну затвора од најмање шест месеци или за кажњиво дело које га чини недостојним судијске дужности; 

– ако је, пре 16. децембра 2009. године, у поступку пред Великим персоналним већем Врховног суда Србије подносиоцу приговора утврђено да је учествовао у радњама или службама које нису у складу са вршењем судијске дужности, а ове активности озбиљно угрожавају непристрасност и независност судије;
– ако би поступање и понашање подносиоца приговора оправдавало покретање дисциплинског поступка и изрицање озбиљне санкције. 

Да подносилац приговора не испуњава критеријум достојности утврђује се на основу
– одлуке Великог персоналног већа
– увидом у списе кривичног предмета и разматрањем разлога за оптужење
или
– званичних докумената прибављених од суда из којег подносилац приговора потиче, непосредно вишег суда, другог суда или јавног тужилаштва, Надзорног одбора Врховног суда Србије и Министарства правде. Притужба може да се узме у обзир само уколико су утврђене чињенице и уколико је судија обавештен о томе.
 

Стручност
 

Члан 5.
Подносилац приговора испуњава критеријум стручности уколико је у 2006, 2007. и 2008. години имао мањи проценат укинутих одлука (број укинутих одлука у односу на број разматраних одлука за цео посматрани период), од
– просека одељења суда у коме је вршио судијску дужност, и
– минимума успешности вршења судијске дужности која је прописана Мерилима за оцену минимума успешности, која ће се привремено примењивати до дана почетка примене одредаба чл. 21 до 28 Закона о уређењу судова (у даљем тексту: Мерила за оцену минимума успешности, („Службени гласник РС”, бр. 80/05).
У судовима у којима нису формирана одељења, а судија је поступао у више материја, узеће се просек на нивоу суда. 

 

Оспособљеност
 

Члан 6.
Подносилац приговора испуњава критеријум оспособљености уколико је у 2006, 2007. и 2008. године испунио оријентациону норму која је прописана Мерилима за оцену минимума успешности или просек одељења суда,
И, уколико у истом периоду није имао груба негативна одступања / кршења у односу на најмање један од следећих мерила:
– одлука израђених по истеку 30 дана након пресуђења у односу на просек одељења суда у којем је радио; 

– однос нерешених старих предмета (за шта је судија одговоран), у односу на укупан број предмета у раду, у поређењу са просеком одељења суда и имајући у виду прилив предмета.
Савет ће узети у обзир ефективно време које је подносилац приговора провео на раду у посматраном периоду. Подносиоцу приговора који је поступао у више материја истовремено током године, резултати рада приказују се као збир процената испуњености норме за сваку од материја у којој је поступао.
У судовима у којима нису формирана одељења, а подносилац приговора је поступао у више материја, узеће се просек на нивоу суда. 

 

ДЕО ТРЕЋИ

ОРГАНИЗАЦИЈА И РАД КОМИСИЈА
 

Сходна примена других прописа
 

Члан 7.
На рад 



Комисије*, уколико овим Правилима нека питања нису посебно уређена, примениће се Пословник Високог савета судства.
 
*Службени гласник РС, број 90/2011
 

Састав и задатак Комисије
 

Члан 8.



Комисија 
Високог савета судства спроводи* поступак утврђивања чињеница и разговор са подносиоцима приговора. 
 
 
*Службени гласник РС, број 90/2011

Члан 9.

* Kомисија има три члана, од којих је један председник и један заменик председника. 

У састав 
комисије* не улазе чланови првог састава Савета који су учествовали у доношењу оспорених одлука.
 
*Службени гласник РС, број 90/2011
 

Члан 10.



Комисија 
има* секретара и заменика секретара, из реда запослених у Административној канцеларији.
Секретара и заменика одређује председник Савета.
Секретар помаже председнику Комисије у припреми материјала за седницу и организацији седнице, помаже известиоцима у припреми предмета за седницу, води евиденцију о кретању предмета, записник са седнице и обавља и друге послове по налогу председника Комисије.
 
*Службени гласник РС, број 90/2011
 

Председник Комисије
 

Члан 11.
Председник Комисије руководи радом Комисије, председава седницом, стара се о благовременом обавештавању јавности и посматрача о раду Комисије; стара се да се у поступку преиспитивања подносиоцу приговора обезбеде сва права која му припадају по одредбама Закона о судијама и по овим Правилима; стара се о поштовању реда на рочишту.
Председника Комисије, у случају његове одсутности или спречености да врши дужност председника, замењује заменик председника Комисије.
 

Рад Комисије
 

Члан 12.
Комисија одлучује у седници.
За пуноважан рад Комисије потребно је присуство сва три члана Комисије.
Комисија доноси одлуке већином гласова.
О раду Комисије води се записник.
 

Захтев за изузеће председника и члана Комисије
 

Члан 13.
У поступку пред Комисијом изузеће могу тражити председник Комисије и члан Комисије.
Изузеће се може тражити из разлога прописаних чланом 13. став 1. Пословника Високог савета судства.
О изузећу одлучује председник Савета.
Ако усвоји захтев за изузеће, одредиће који ће члан 
* Комисије да поступа у том предмету. 
 
*Службени гласник РС, број 90/2011
 

Стручно-технички и административни послови
 

Члан 14.
Административна канцеларија врши стручно-техничке и административне послове за Комисију, као што су: пријем приговора и других поднесака, вођење уписника предмета Комисије, оснивање предмета, попис списа, здруживање поднесака, предаја предмета у рад известиоцу, попуњавање и достављање позива за рочиште, поступање по наредбама известиоца за употпуњавање списа, прибављање доказа и други послови.
 

ДЕО ЧЕТВРТИ

ПОСТУПАК ПО ПРИГОВОРУ 
 

Формирање и расподела предмета 
 

Члан 15.
Административна канцеларија формира предмете, од предмета који су уступљени у рад Савету од Уставног суда и од предмета по изјављеним приговорима на одлуку о престанку судијске дужности судија из члана 1. Правила. 

Предмети се распоређују председнику и члановима Комисије (у даљем тексту: известилац), према редоследу пријема у складу са редоследом комисија и чланова комисија у њима.
На сајту Савета објављује се лично име известиоца у сваком од предмета којим је задужен и лично име подносиоца приговора.
 

Члан 16. 



Известиоцу 
се може предмет одузети и доделити у рад другом известиоцу у комисији, само у 
случају дуже спречености известиоца да у предмету поступа или када за то постоје 
оправдани разлози.*
О томе одлучује председник Савета.
 
*Службени гласник РС, број 90/2011
 

Претходни поступак
 

Члан 17.
Известилац по пријему предмета утврђује благовременост приговора, упознаје се са садржином списа, издаје наредбу Административној канцеларији за прибављање потребних доказа и одлучује о свим припремним радњама за одржавање рочишта и изношење предмета на седницу Комисије.
Наредбу из става 1. овог члана могу дати и други чланови комисије, ако је известилац одсутан или спречен да то учини.
 

Разгледање списа и обавештење о току поступка
 

Члан 18.
Председник комисије или известилац дају сагласност подносиоцу приговора и пуномоћнику за разгледање, преписивање и фотокопирање списа, као и обавештење о току поступка.
 

Припрема предмета за седницу Комисије
 

Члан 19.
Известилац проучава предмет и припрема га за реферисање на седници Комисије.
 

Одржавање седнице Комисије
 

Члан 20.
Председник Комисије заказује седницу у договору са известиоцем.
На седници известилац износи стање у списима предмета и образлаже свој предлог.
Ако применом мерила Комисија утврди да је приговор подносиоца основан, предложиће Савету да усвоји приговор.
 

Обавештавање о рочишту 
 

Члан 21.
Позив за рочиште доставља се подносиоцу приговора и његовом пуномоћнику, најкасније осам дана пре одржавања рочишта.



Позив 
подносиоцу приговора и његовом пуномоћнику може се доставити и путем телеграма.*
Обавештење о одржавању рочишта објављује се на сајту Савета. 

 
*Службени гласник РС, број 90/2011
 

Права подносиоца приговора
 

Члан 22.
Подносилац приговора има право да се упозна са предметом и свим доказима у предмету на основу којих је одлука донета и да стави предлог за прибављање података и извођење доказа од значаја за доношење одлуке.
Подносилац приговора може да оспори доказе који су у списима, да предложи Комисији прибављање других доказа и да их сам поднесе, као и да захтева искључење јавности у поступку по приговору.
Подносилац приговора може да поднесе захтев за изузеће председника и члана Комисије, најкасније три дана пре одржавања рочишта.
Захтев за изузеће може се поднети из разлога прописаних одредбом члана 13. став 1. Пословника Високог савета судства.
 
Захтев се подноси писмено председнику Савета и мора бити образложен.
 

Рочиште
 

Члан 23.
На рочишту, председник Комисије констатује да ли су приступила позвана лица, да ли су уредно позвана и да ли су оправдала свој изостанак. 

На захтев уредно позваних лица, Комисија може одлучити да се рочиште одложи.
Известилац излаже стање у списима и спорна питања у предмету о којима ће се расправљати; затим председник Комисије даје реч подносиоцу приговора и његовом пуномоћнику.
У току расправе могу се постављати питања и тражити додатна разјашњења о спорним питањима и околностима од значаја за одлучивање. 

Када комисија оцени да је чињенично стање у довољној мери испитано, закључује рочиште.
 

Записник са рочишта
 

Члан 24.
О одржаном рочишту комисија сачињава записник, у који се уносе: ознака и број предмета; датум и време одржавања рочишта; име и презиме известиоца и чланова комисије и секретара комисије; лично име подносиоца приговора; датум његовог приговора; имена пуномоћника и посматрача; податак да ли је расправа била јавна или је јавност била искључена.
Записник потписују сви чланови Комисије и секретар Комисије.
Саставни део записника представља аудио запис. Транскрипт аудио записа урадиће се у року од седам дана. 

 

Одлука Комисије
 

Члан 25.
По закљученом рочишту, на основу утврђеног чињеничног стања и изведених доказа, Комисија доноси одлуку која мора бити образложена.
Одлуком се предлаже Савету да приговор подносиоца одбаци, усвоји или одбије.
О већању и гласању сачињава се посебан записник, који потписују председник, чланови Комисије и записничар.
Председник Комисије доставља Савету завршене предмете са пописом списа и предлаже председнику Савета заказивање седнице.
 

Припрема седнице Савета и заказивање седнице
 

Члан 26.
 
Председник Савета заказује седницу за већање и гласање.
Члановима Савета доставља се уз предлог дневног реда одлука Комисије у сваком од предмета који је на дневном реду седнице.
Обавештење о датуму одржавања седнице Савета и предметима који су на дневном реду истиче се на сајту Савета. 

 

Изузеће председника и члана Савета
 

Члан 27.
Из поступка одлучивања, изузеће председника и члана Савета могу тражити они сами и подносилац приговора, односно његов пуномоћник.
Изузеће се може тражити из разлога прописаних чланом 13. Пословника Високог савета судства. 

Подносилац приговора образложен захтев за изузеће члана Савета подноси председнику Савета, а захтев за изузеће председника Савета, Савету, најкасније три дана пре одржавања седнице. 

Председник и члан Савета захтев за изузеће могу поднети и усмено на седници Савета, у ком случају ће се изјава унети у записник седнице.
Одлуку о изузећу члана Савета доноси председник Савета, а о изузећу председника Савета одлучује Савет.
Члан Савета који је изузет не може учествовати у поступку по приговору или у расправи или у доношењу одлуке која се односи на питање због којег је изузет.
 

Одржавање седнице Савета
 

Члан 28.
Председник Савета отвара седницу и утврђује да ли су испуњени услови за одржавање седнице.
Известилац на седници Савета износи одлуку Комисије, писмена запажања посматрача и даје образложење одлуке.
 

Одлука Савета о приговору
 

Члан 29.
Савет може одбацити приговор ако није изјављен у року, усвојити приговор и изменити одлуку о престанку судијске дужности или одбити приговор и потврдити одлуку о престанку судијске дужности. Савет може предмет да врати у рад Комисији, уз навођење разлога.
Против одлуке Савета дозвољена је жалба Уставном суду.
 

Избор у одговарајући суд
 

Члан 30.
Када усвоји приговор и измени одлуку о престанку судијске дужности, Савет бира подносиоца приговора за судију у суд који је преузео надлежност или део надлежности суда у коме је обављао судијску дужност, водећи рачуна о врсти суда у којем је радио, материји у којој је поступао и о његовој пријави на оглас за избор судија.
 

ДЕО ПЕТИ

ЈАВНОСТ И УЧЕШЋЕ ПОСМАТРАЧА У ПОСТУПКУ
 

Остваривање јавности у поступку преиспитивања
 

Члан 31.
Јавност поступка преиспитивања остварује се: издавањем саопштења са седница Комисије и седница Савета; објављивањем решења о именовању Комисије; објављивањем података о известиоцу у сваком предмету; објављивањем датума одржавања рочишта пред Комисијом и објављивањем датума седница Савета и јавношћу седница 



Комисије*

и седница Савета.
 
*Службени гласник РС, број 90/2011
 

Јавност седница у поступку преиспитивања
 

Члан 32.
Поступак преиспитивања је јаван, укључујући и медије.
Подносилац приговора, о чијем статусу се одлучује, може захтевати искључење јавности.
Искључење јавности не односи се на подносиоца приговора и његовог пуномоћника. Искључење јавности односи се и на посматраче, само уколико то изричито захтева подносилац приговора. 

У поступку већања и гласања јавност је искључена.
 

Учешће посматрача у поступку
 

Члан 33.
Представницима Европске уније, Савета Европе, ОЕБС-а, Друштва судија Србије и представника других струковних удружења судија, на њихов захтев, Савет омогућава посматрање поступка.
Савет одређује рок у којем заинтересована лица могу пријавити посматраче, до броја расположивих места. 

Посматрање поступка подразумева непосредно присуство посматрача у току поступка преиспитивања, осим приликом гласања.
Посматрачи су дужни поштовати процесну дисциплину.
Посматрачи могу да поднесу Комисији писмена запажања са рочишта у року од три дана од дана одржаног рочишта. 

 

Члан 34.
Ова правила ступају на снагу наредног дана од дана објављивања у „Службеном гласнику Рeпублике Србије”.
 

Број 06-00-16/2011-01

У Београду, 23. маја 2011. године

Председник

Високог савета судства,

Ната Месаровић, с.р.