На основу члана 35. став 2. Закона о озакоњењу објеката („Службени гласник РС”, број 96/15) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Министар грађевинарства, саобраћаја и инфраструктуре доноси
 
ПРАВИЛНИК 
о садржају евиденције о издатим решењима о озакоњењу
"Службени гласник РС", број 54 од 10. јуна 
				2016.
 
Члан 1.
Овим правилником прописује се садржај службене евиденције о издатим решењима о озакоњењу. 
Члан 2.
Евиденција о издатим решењима о озакоњењу садржи: 
1) име и презиме, односно назив подносиоца захтева;
2) адресу, односно седиште подносиоца захтева (општина, место, улица и број);
3) врсту и намену објекта који је предмет озакоњења; 
4) број решења са датумом издавања. 
Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00121/2016-07 
У Београду, 7. јуна 2016. године
Министар, 
проф. др Зорана Михајловић, с.р.