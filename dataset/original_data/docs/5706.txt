Редакцијски пречишћен текст
 

 

На основу члана 118. 
став 1. Закона о ветеринарству ("Службени гласник РС", број 91/05) и члана 43. 
став 1. Закона о влади ("Службени гласник РС", бр. 55/05, 71/05-исправка, 101/07 
и 65/08).

Влада доноси
 


ОДЛУКА


о изменама и допунама оснивачког акта друштвено-производног предузећа 
"протеинка" на акције, 

Сомбор

"Службени 
гласник РС", бр. 93 
од 
14. октобра


2008, 97 од 6. новембра 2013.

 

I ОСНОВНЕ ОДРЕДБЕ



 

Члан 1.


Друштвено-производно предузеће "Протеинка" на акције, Сомбор организује се као 
Ветеринарска установа за сакупљање, прераду и уништавање споредних производа* животињског порекла и послује у складу са прописима о јавним 
службама.

 

*Службени 
гласник РС, број 97/2013



 

Члан 2.

Решењем Окружног 
привредног суда у Сомбору, Фи. број 437/60 од 8. септембра 1960. године основано 
је Комунално предузеће "Чистоћа" у Сомбору. Оснивач предузећа је НОО Сомбор, 
решењем бр. 03-661/1-60 од 2. јула 1960. године, који је предузећу обезбедио 
средства за почетак рада.

Решење Окружног 
привредног суда у Суботици, Фи. број 1069 од 25. децембра 1963. године и Фи. 
број 714/67 од 31. августа 1967. године, Потврда Агенције за привредне регистре 
број 01-12-3545-1/07 од 14. септембра 2007. године о статусним променама правног 
лица од 1973. године до данас, Извод о регистрацији привредног субјекта из 
регистра Агенције за привредне регистре представљају доказ о статусним променама 
правног лица.

Уговором о 
разграничењу права и обавеза, II Ов. број 1998/2008 од 10. марта 2008. године 
који је закључен између ЈКП "Чистоћа" из Сомбора и ДПП "Протеинка" на акције из 
Сомбора доказује се да је Друштвено-производно предузеће "Протеинка" на акције 
из Сомбора ванкњижни носилац права коришћења на објектима на кат. парц. број 
9481/1, уписаним у лист непокретности број 554 КО Сомбор 1.

На основу 
изнетог, Закључком 05 број 46-2289/2008 од 19. јуна 2008. године Влада је 
утврдила да удео државне својине у средствима која користи Друштвено-производно 
предузеће "Протеинка" на акције, Сомбор износи 100%, односно да су средства која 
користи Друштвено-производно предузеће "Протеинка" на акције, Сомбор, у целини у 
државној својини.

Републичка 
дирекција за имовину Републике Србије и Друштвено-производно предузеће 
"Протеинка" на акције, Сомбор закључили су Споразум о уделу државне својине у 
средствима која користи Друштвено-производно предузеће "Протеинка" на акције, 
Сомбор број 46-3/2007 од 25. јуна 2008. године којим Република Србија преузима 
оснивачка, односно управљачка права сразмерно уделу државног капитала.


 

II ПОДАЦИ О 
ОСНИВАЧУ



 

Члан 3.

Оснивач 
Друштвено-производног предузећа "Протеинка" на акције, Сомбор је Република 
Србија за коју на основу законског овлашћења оснивачка права врши Влада, 
Београд, Немањина 11 (у даљем тексту: Оснивач).

 

III ПОСЛОВНО ИМЕ 
И СЕДИШТЕ

 


Члан 4.*


Ветеринарска установа за сакупљање, прераду и уништавање лешева животиња и 
других отпадака животињског порекла „Протеинка”, Сомбор, послује под следећим 
пословним именом: Ветеринарска установа за сакупљање, прераду и уништавање 
споредних производа животињског порекла „Протеинка”, Сомбор (у даљем тексту: 
Ветеринарска установа).*

Скраћено пословно 
име Ветеринарске установе је: ВУ "Протеинка", Сомбор.

 


*Службени гласник РС, број 97/2013

 

Члан 5.

Седиште 
Ветеринарске установе је у Сомбору, Роковци 8.

 

IV ПЕЧАТ И 
ШТАМБИЉ

 

Члан 6.

Ветеринарска 
установа има печат и штамбиљ.

Печат је округлог 
облика пречника 32 mm, на коме је исписано пословно име и седиште Ветеринарске 
установе на српском језику, ћириличким писмом.

Излазни штамбиљ 
је правоугаоног облика, дужине 60 mm и ширине 30 
mm, на коме је исписано 
пословно име и седиште Ветеринарске установе на српском језику, ћириличким 
писмом.

Улазни штамбиљ је 
правоугаоног облика, дужине 65 mm и ширине 32 
mm, на коме је исписано пословно 
име и седиште Ветеринарске установе на српском језику, ћириличким писмом.

Директор 
Ветеринарске установе доноси одлуку којом се утврђује начин употребе и чувања 
печата и штамбиља Ветеринарске установе.

 

V ДЕЛАТНОСТ

 

Члан 7.



Претежна делатност Ветеринарске установе је:*



38.21 Третман и одлагање отпада који није опасан.*

Ветеринарска 
установа може да обавља и друге делатности утврђене статутом, у складу са 
законом.


 


*Службени гласник РС, број 97/2013

 

VI СРЕДСТВА ЗА 
ОСНИВАЊЕ И РАД

 

Члан 8.

Средства за 
оснивање и рад Ветеринарске установе чине непокретности, покретне ствари, 
новчана средства и хартије од вредности, као и права и обавезе 
Друштвено-производног предузећа "Протеинка" на акције, Сомбор које на дан 31. 
децембра 2007. године износе 62.462.000 динара, односно 788.301,30 евра по 
званичном средњем курсу динара Народне банке Србије на дан 31. децембра 2007. 
године.

 

Члан 9.

Средства из члана 
8. ове одлуке чине имовину Ветеринарске установе.

Ветеринарска 
установа управља и располаже својом имовином у складу са законом и овом одлуком.

Ветеринарска 
установа не може да отуђи објекте, као и друге непокретности који су у функцији 
обављања делатности.

 

VII ПРОГРАМ 
ПОСЛОВАЊА

 

Члан 10.

Ветеринарска 
установа доноси годишњи програм пословања на који сагласност даје Оснивач на 
предлог министарства надлежног за послове ветеринарства.

Годишњи програм 
из става 1. овог члана Ветеринарска установа доставља надлежном министарству 
најкасније до краја октобра текуће године.

 

VIII РАСПОДЕЛА 
ДОБИТИ

 

Члан 11.

Добит 
Ветеринарске установе утврђује се и распоређује у складу са законом, овом 
одлуком и Статутом.

 

IX ИЗВОРИ ПРИХОДА

 

Члан 12.

Ветеринарска 
установа остварује приходе из:

1) буџета 
Републике Србије;

2) средстава која 
оствари својим пословањем;

3) донаторства;

4) других 
средстава, у складу са законом.

 

X ОРГАНИ 
ВЕТЕРИНАРСКЕ УСТАНОВЕ

 

Члан 13.

Органи 
Ветеринарске установе су: управни одбор, директор и надзорни одбор.

 

Члан 14.

Управни одбор 
Ветеринарске установе има пет чланова.

Управни одбор 
именује и разрешава Оснивач на период од четири године.

Председника и три 
члана управног одбора предлаже министар надлежан за послове ветеринарства из 
реда стручњака афирмисаних у областима у оквиру којих је делатност Ветеринарске 
установе.

Један члан 
Управног одбора предлаже се из реда запослених на начин утврђен статутом.

 

Члан 15.

Управни одбор 
Ветеринарске установе:

1) утврђује 
пословну политику Ветеринарске установе;

2) доноси статут;

3) доноси планове 
рада и развоја и годишњи програм пословања;

4) усваја 
финансијске извештаје;

5) одлучује о 
расподели добити и покрићу трошкова;

6) доноси 
пословник о свом раду;



6а) предлаже надлежном министарству измену оснивачког акта;*

7) одлучује о 
другим питањима за која је законом, овом одлуком и статутом утврђено да су у 
делокругу управног одбора.

Одлуке из става 
1. тач. 2), 3) и 5) овог члана управни одбор доноси уз сагласност Оснивача.


 


*Службени гласник РС, број 97/2013



 

Члан 16.

Директора 
Ветеринарске установе именује и разрешава Оснивач.

Директор се 
именује на период од четири године.

 

Члан 17.

Директор 
Ветеринарске установе:

1) представља и 
заступа Ветеринарску установу;

2) организује и 
руководи процесом рада и води пословање Ветеринарске установе;

3) одговора за 
законитост рада Ветеринарске установе;

4) предлаже 
годишњи програм пословања и мере за његово спровођење;

5) доноси 
правилник о организацији и систематизацији радних места;

6) извршава 
одлуке управног одбора;

7) врши друге 
послове одређене законом, овом одлуком и статутом.

 

Члан 18.

Надзорни одбор 
Ветеринарске установе има три члана.

Надзорни одбор 
именује и разрешава Оснивач на период од четири године.

Председника и 
једног члана надзорног одбора предлаже министар надлежан за послове 
ветеринарства.

Један члан 
надзорног одбора предлаже се из реда запослених на начин утврђен статутом.

 

Члан 19.

Надзорни одбор 
врши надзор над пословањем Ветеринарске установе, прегледа финансијске 
извештаје, даје мишљење о предлогу за расподелу добити и покриће губитака и 
обавља друге послове утврђене законом и Статутом.

О резултатима 
надзора у писменом облику, надзорни одбор најмање једном годишње обавештава 
Оснивача.

 

XI АКТИ 
ВЕТЕРИНАРСКЕ УСТАНОВЕ

 

Члан 20.

Статут је основни 
општи акт Ветеринарске установе.

Статутом 
Ветеринарске установе уређују се: пословно име и седиште; делатност; заступање; 
органи Ветеринарске установе и именовање, разрешење и делокруг органа 
Ветеринарске установе; општи акти и начин њиховог доношења; права, обавезе и 
одговорности органа Ветеринарске установе; печат и штамбиљ; заштита животне 
средине и друга питања од значаја за рад и пословање Ветеринарске установе и за 
остваривање права, обавеза и одговорности запослених у Ветеринарској установи.

У Ветеринарској 
установи доносе се и други општи акти у складу са законом.

 

XII ЗАШТИТА 
ЖИВОТНЕ СРЕДИНЕ

 

Члан 21.

Ветеринарска 
установа је дужна да у обављању делатности обезбеђује потребне услове за заштиту 
и унапређење животне средине и да спречава узроке и отклања последице које 
угрожавају животну средину.

Начин обезбеђења 
услова из става 1. овог члана утврђује Ветеринарска установа у зависности од 
утицаја делатности које оставља на животну средину.

 

XIII НАДЗОР

 

Члан 22.

Надзор над 
законитошћу рада Ветеринарске установе врши министарство надлежно за послове 
ветеринарства.

 

Члан 23.

Кад министарство 
надлежно за послове ветеринарства у надзору над законитошћу рада Ветеринарске 
установе утврди да Ветеринарска установа не испуњава законом прописане услове за 
рад или не остварује законом утврђене задатке, одредиће рок за испуњење тих 
услова и о томе обавестити Оснивача.

 

Члан 24.

Ветеринарска 
установа може бити укинута ако:

1) не испуњава 
законом прописане услове за обављање делатности;

2) не постоје 
услови за обављање њене делатности.

 

Члан 25.

Поступак за 
укидање Ветеринарске установе покреће Оснивач или министарство надлежно за 
послове ветеринарства.

Акт о укидању 
Ветеринарске установе доноси Оснивач.

 

XIV ПРЕЛАЗНЕ И 
ЗАВРШНЕ ОДРЕДБЕ

 

Члан 26.

Запослени у 
Друштвено-производном предузећу "Протеинка" на акције, Сомбор настављају да раде 
у Ветеринарској установи, а своја права и обавезе остварују у складу са законом 
и општим актима Ветеринарске установе.

 

Члан 27.

Статут 
Ветеринарске установе донеће управни одбор у року од три месеца од дана доношења 
ове одлуке.

 

Члан 28.

До именовања 
директора Ветеринарске установе, дужност директора обављаће, у својству вршиоца 
дужности директора Ветеринарске установе, Рада Бирвалски, ЈМБГ 2509959810068, 
Ружице Рип 1, Сомбор.

 

Члан 29.

Ову одлуку 
објавити у "Службеном гласнику Републике Србије".

 

 

 05 број 
023-4193/2008

У Београду, 9. 
октобра 2008. године


Влада

Први 
потпредседник Владе –

заменик 
председника Владе,


Ивица Дачић, с.р.