На основу члана 17. став 1. Закона о концесијама
(„Службени гласник РС”, број 55/03), 

Влада доноси

 

ОДЛУКУ

о одређивању
концесионара за финансирање, пројектовање, изградњу, коришћење и одржавање
аутопутског правца од Хоргоша до Пожеге

„Службени гласник РС“,
број 
96 од 3. новембра 2006. 
 

 

 

1. Одређује се за концесионара конзорцијум 
FCC
CONSTRUCTION – ALPINE MAYREDER, коме се уступа право
финансирања, пројектовања, изградње, коришћења и одржавања аутопутског правца
од Хоргоша до Пожеге, и то: 

ЛОТ1: БЕОГРАД – ПОЖЕГА: финансирање, пројектовање,
изградња, коришћење и одржавање дела аутопута Е-763 од Београда до Пожеге, у
дужини од око 148 km;

ЛОТ2: ХОРГОШ – НОВИ САД: финансирање, пројектовање,
изградња, коришћење и одржавање дела аутопута Е-75 од Хоргоша km 1 + 100 до
Новог Сада km 108+000, у дужини од 106,9 km, и то:

1) финансирање, пројектовање, изградња, коришћење и
одржавање леве траке аутопута од Хоргоша до Новог Сада у дужини од 106,9 km,

2) коришћење и одржавање постојеће десне траке аутопута
од Хоргоша до Новог Сада у дужини 106,9 km.

ЛОТ3: НОВИ САД – БЕОГРАД: коришћење и одржавање дела
аутопута од Новог Сада km 108+000 до Београда (Батајница циглана) km 176+000, у 
дужини од 68 km 

и то:

1) коришћење до краја 2008. године,

2) коришћење и одржавање од 2009. године.

Концесија се даје на рок од 25 година.

 

2. Влада ће, посебним решењем, именовати преговарачку
комисију која ће са концесионаром из тачке 1. став 1. ове одлуке, утврђивати
садржину уговора о концесији, у складу са условима утврђеним Одлуком о давању
концесије за изградњу, коришћење и одржавање аутопутског правца од Хоргоша до
Пожеге („Службени гласник РС”, број 80/05) и Законом о концесијама и која ће у
име Владе са концесионаром утврдити текст Уговора о концесији.

 

3. Уговор о концесији за финансирање, пројектовање,
изградњу, коришћење и одржавање аутопутског правца од Хоргоша до Пожеге,
закључиће Влада и концесионар из тачке 1. став 1. ове одлуке, у складу са
Законом о концесијама.

 

4. Министарство за капиталне инвестиције доставиће свим
учесницима на јавном тендеру за финансирање, пројектовање, изградњу, коришћење
и одржавање аутопутског правца од Хоргоша до Пожеге, у писменој форми,
образложено обавештење о резултатима тог јавног тендера.
 

5. Ову одлуку објавити у „Службеном гласнику Републике
Србије”.

  

05 број 401-3809/2005-11

У Београду, 2. новембра
2006. године

Влада

Председник,

Војислав Коштуница, с.р.