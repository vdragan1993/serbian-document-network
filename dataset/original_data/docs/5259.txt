На основу члана 24. став 3. Закона о управљању отпадом („Службени гласник РС”, бр. 36/09 и 88/10) и члана 57. став 5. Закона о заштити животне средине („Службени гласник РС”, бр. 135/04, 36/09, 36/09 – др. закон, 72/09 – др. закон и 43/11 – УС),
Министар пољопривреде и заштите животне средине доноси
 
РЕШЕЊЕ
"Службени гласник РС", број 83 од 3. 
				октобра 2015.
 
1. Овлашћује се Eлектротехнички институт Никола Тесла а.д. Београд, Косте Главинића 8а, Београд, за испитивање отпада, и то за:
1) узорковање отпада по методама утврђеним српским стандардима, међународно признатим стандардима или другим документованим важећим методама;
2) карактеризацију отпада (физичка, физичко-хемијска и хемијска испитивања отпада) ради класификације отпада за прекогранично кретање, третман и одлагање.
2. Послови испитивања отпада ради класификације отпада за прекогранично кретање, третман и одлагање вршиће се искључиво за врсте отпада из Каталога отпада из Правилника о категоријама, испитивању и класификацији отпада („Службени гласник РС”, број 56/10), а у складу са прописима који уређују категорију, испитивање и класификацију отпада, и то за следеће индексне бројеве: 
– 13 03 01* – отпадна уља за изолацију и пренос топлоте која садрже PCB;
– 13 03 10* – остала уља за изолацију и пренос топлоте;
– 16 02 09* – трансформатори и кондензатори који садрже PCB;
– 16 02 14 – одбачена опрема другачија од оне наведене у 16 02 09* до 16 02 13*.
3. Ово решење објавити у „Службеном гласнику Републике Србије”.
Број 19-00-00446/2014-16
У Београду, 1. септембра 2015. године 
Министар,
проф. др Снежана Богосављевић Бошковић, с.р.