Редакцијски пречишћен текст
 
 
 
На основу члана 8. став 1. тачка 1), члана 23. став 1, члана 37. став 3. и члана 38. став 3. Закона о електронским комуникацијама („Службени гласник РС”, број 44/10), члана 12. став 1. тачка 1) и члана 16. тачка 4. Статута Републичке агенције за електронске комуникације („Службени гласник РС”, број 59/10),
Управни одбор Републичке агенције за електронске комуникације на седници од 27. маја 2011. године, донео је
 
ПРАВИЛНИК 

о општим условима за обављање делатности електронских комуникација по режиму општег овлашћења 

"Службени гласник РС", бр. 
38 од 31. маја 2011, 44 од 17. јуна 2011 - исправка, 13 од 5. фебруара 2014.
Уводне одредбе
Члан 1.
Овим правилником ближе се прописују општи услови за обављање делатности и одређују услови који важе за обављање свих или појединих делатности електронских комуникација по режиму општег овлашћења, и прописује облик обрасца обавештења о обављању делатности електронских комуникација (образац ОБ).
Општи услови из става 1. овог члана односе се на услове прописане одредбом члана 37. став 2. Закона о електронским комуникацијама („Службени гласник РС”, број 44/10, у даљем тексту: Закон).
Образац из става 1. овог члана одштампан је уз овај правилник и чини његов саставни део.
Члан 2.

Поједини појмови употребљени у овом правилнику имају следеће значење:*

Мрежа за 
приступ је јавна комуникациона 
мрежа која обезбеђује пренос електронских комуникационих сигнала између 
утврђених локација са којих се пружају електронске комуникационе услуге крајњим 
корисницима и терминалних тачака мреже на локацијама крајњих корисникa.*

Мрежа за 
транспорт је јавна 
комуникациона мрежа која обезбеђује пренос електронских комуникационих сигнала 
између утврђених локација са којих се пружају електронске комуникационе услуге 
крајњим корисницима.*

Јавна 
фиксна комуникациона мрежа је 
јавна комуникациона мрежа која се користи за пружање јавно доступних 
електронских комуникационих услуга на фиксним локацијама.*

Јавна 
фиксна телефонска мрежа је 
јавна телефонска мрежа код које се јавно доступне телефонске услуге пружају на 
фиксним локацијама.*

Фиксна 
бежична мрежа за приступ је 
фиксна електронска комуникациона мрежа код које су локације крајњих корисника и 
тачке приступа мрежи фиксне и повезане бежично.*


Радио-релејна мрежа за транспорт је 
мрежа за транспорт чији су чворови повезани микроталасним везама.*

Оптичка 
мрежа за транспорт је мрежа за 
транспорт чији су чворови повезани оптичким системима преноса.*

Неосветљена 
оптичка влакна (dark fibers) 
су сва влакна у оптичком каблу која нису у експлоатацији.*

Изнајмљена 
линија је ресурс електронске 
комуникационе мреже који омогућава транспарентни пренос комуникационих сигнала 
између терминалних тачака јавне комуникационе мреже, при чему корисници услуге 
не могу учествовати у контролисању функција комутације.*

Кабловска 
мрежа за приступ је фиксна 
мрежа за приступ која је реализована кабловским системима преноса.*

WAS 
(Wireless Access System)/RLAN (Radio Local Area Network) мрежа, је 
широкопојасна бежична LAN мрежа за чију се реализацију користе радио-фреквенције 
по режиму општег овлашћења.*

BFWA 
(Broadband Fixed Wireless Access) мрежа је 
широкопојасна фиксна бежична мрежа за приступ за чију се реализацију користе 
радио-фреквенције по режиму општег овлашћења.*

PAMR 
(Public Access Mobile Radio) је 
јавна мобилна комуникациона мрежа намењена појединим јавним службама, а која 
својим крајњим корисницима омогућава различите видове комуникација са или без 
посредства базних станица.*

МFCN (Моbile/Fixed 
Communications Network) је 
мобилнo/фиксна комуникациона мрежа која подржава трансфер података великих 
протока и која је предвиђена да ради у опсезима радио-фреквенција утврђених у 
ЕСС одлукама (ECC Decisions). Она укључује и IMT (International Mobile 
Telecommunications) услуге.*

Сателитска 
мрежа је јавна комуникациона 
мрежа коју чини сателитски систем или део сателитског система само једног 
сателита и придружених земаљских радио станица.*

Фиксна 
сателитска мрежа је сателитска 
мрежа у којој су терминалне тачке на фиксним локацијама.*

Мобилна 
сателитска мрежа је сателитска 
мрежа у којој терминалне тачке нису на фиксним локацијама.*


Изнајмљивање ресурса електронске комуникационе мреже обухвата 
давање у закуп њених саставних делова (електронских комуникационих система и 
средстава, инфраструктуре и др.) и функција (пренос, мултиплексирање, 
транзитирање, транспорт, проспајање, комутирање и рутирање електронских 
комуникационих сигнала, размењивање информација о сигнализацији, дистрибуција 
информације о синхронизацији и др.).*

Јавна 
говорна услуга је јавно 
доступна телефонска услуга којом се у реалном времену реализује пренос говорних 
сигнала преко јавне комуникационе мреже.*

Услуга 
преноса говора коришћењем Интернета је 
јавна електронска комуникациона услуга преноса говора у реалном времену која се 
пружа на комерцијалној основи преко Интернет мреже.*

Интернет 
услуге су јавне електронске 
комуникационе услуге које се реализују у складу са Интернет стандардима (RFC 
документи), при чему је неопходна употреба јавних IP адреса. У смислу овог 
правилника Интернет услуге не укључују комерцијалне услуге преноса говора.*

Услуга 
приступа Интернету је јавна 
електронска комуникациона услуга која подразумева прикључивање терминалне опреме 
и LAN мрежа на Интернет, омогућавајући корисницима приступање Интернет услугама.*

Услуге 
преноса података су јавне 
електронске комуникационе услуге које се реализују помоћу уређаја за пренос 
података који су прикључени на јавну комуникациону мрежу, без коришћења јавних 
IP адреса.*

Услуга 
дистрибуције медијских садржаја обухвата 
дистрибуцију радијских и телевизијских програма, односно аудио-визуелних 
медијских садржаја и са њима повезаних услуга преко кабловске, широкопојасне 
бежичне, сателитске и других мрежа, а која се наплаћује на основу потписаног 
уговора између оператора и корисника.*

Коришћење 
радио фреквенција по режиму општег овлашћења у 
смислу овог правилника значи њихово коришћење у фреквенцијским опсезима за које 
се не издају појединачне дозволе, а за које је потребно евидентирање у складу са 
општим актом Агенције који регулише начин коришћења радио-фреквенција по режиму 
општег овлашћења.*
 

*Службени гласник РС, број 13/2014
 
1. Обавештавање о отпочињању, промени и окончању делатности електронских комуникација, као и достављање других података и информација 

1.1. Отпочињање делатности
Члан 3.
Лице које намерава да обавља делатност електронских комуникација по режиму општег овлашћења је дужно, да најмање 15 дана пре отпочињања обављања делатности електронских комуникација, о томе обавести Републичку агенцију за електронске комуникације (у даљем тексту: Агенција) у писаном облику на обрасцу обавештења (Образац ОБ).
Лице које намерава да обавља делатност електронских комуникација преко сопствене електронске комуникационе мреже за коју је потребно коришћење радио-фреквенција за које се појединачне дозволе издају јавним надметањем, 

дужно је* да претходно добије такву појединачну дозволу. 

Лице које намерава да обавља делатност електронских комуникација за коју је неопходно коришћење радио-фреквенција за које се појединачне дозволе издају на захтев, 

дужно је* да поднесе попуњен образац ОБ из става 1. овог члана, пре подношења захтева за издавање појединачне дозволе за коришћење радио-фреквенција. Услов за отпочињање те делатности је добијање појединачне дозволе за коришћење радио-фреквенција.

Лице које намерава да обавља делатност електронских комуникација за коју је 
неопходно коришћење радио-фреквенција по режиму општег овлашћења, а које се 
евидентира, дужно је да поднесе пријаву у складу са одговарајућим општим актом 
Агенције. Агенција евидентира коришћење радио-фреквенција по режиму општег 
овлашћења уписом у одговарајући регистар уколико су испуњени услови прописани 
општим актом Агенције.*

Лице које намерава да обавља делатност електронских комуникација за коју је 
неопходно коришћење нумерације, пре подношења захтева за добијање дозволе за 
коришћење нумерације мора бити уписано од стране Агенције у евиденцију оператора 
јавних комуникационих мрежа и услуга.*

 

*Службени гласник РС, број 13/2014

 
1.2. Пријављивање и садржај обавештења
Члан 4.

Обавештење садржи све податке, који су потребни за идентификацију оператора који 
обавља делатност електронских комуникација, кратак опис сопствене електронске 
комуникационе мреже и/или услуге на које се обавештење односи, предвиђени датум 
почетка промене или окончања делатности и мора бити оверено и потписано од 
стране лица овлашћеног за заступање.*

Уз обавештење из става 1. овог члана оператор је дужан да достави:*

1) извод из регистра привредних друштава или другог одговарајућег регистра,*

2) модел уговора за услуге које се пружају корисницима, и/или*

3) текст општих услова за пружање услуга.*
Кратак опис електронске комуникационе мреже

из става 2. тачка 2)* овог члана доставља се уз пријаву и садржи: 

1) опис и намену електронске комуникационе мреже

у складу са захтевом унетим у Образац ОБ;*
2) шематски приказ електронске комуникационе мреже са назнаком локација њених чворова;
3) основне карактеристике примењених система преноса (технологија реализације, капацитети, употребљени ресурси и инфраструктура);
4) податке о броју корисника које електронска комуникациона мрежа треба да опслужује;
5) опис предвиђених тачака приступа за повезивања са другим мрежама;
6) податке о подручју које електронска комуникациона мрежа опслужује (општина/град/регион/територија Републике Србије);
7) податке о систему за управљање и надгледање мреже; 
8) приказ система напајања појединих сегмената електронске комуникационе мреже; 

9) податке о усаглашености са препорукама, стандардима и техничким прописима. 

Кратак опис електронских комуникационих услуга

из става 2. тачка 2)* овог члана доставља се уз пријаву и да садржи:
1) податке о подручју пружања услуге;
2) опис услуге која се пружа и начин на који се услуга пружа;
3) техничко решење за евидентирање корисника и тарифирање пружених услуга,
4) податке о контроли квалитета пружених услуга;
5) податке о заштити корисника и безбедности и приватности комуникација;
6) брисана је (види члан 4. Правилника - 13/2014-42)
Оператор је дужан да о свакој промени податке из обавештења обавести Агенцију у писаном облику у року од 15 дана, од дана настанка промене.

 

*Службени гласник РС, број 13/2014

 
1.3. Промена и окончање делатности
Члан 5.


Оператор је дужан да о свакој промени или престанку обављања делатности 
електронских комуникација, Агенцији достави обавештење у писаном облику, оверено 
и потписано од стране лица овлашћеног за заступање, најкасније у року од 15 дана 
од дана настанка промене или престанка обављања делатности електронских 
комуникација, као и одговарајућу документацију којом то потврђује.*

 

*Службени гласник РС, број 13/2014

 
1.4. Издавање потврде о упису података у евиденцију оператора
Члан 6.
Агенција по службеној дужности, као и на захтев оператора, издаје потврду о упису података у евиденцију оператора који обављају делатност електронских комуникација у року од седам дана од дана пријема обавештења са потпуном документацијом.
Потврда из става 1. овог члана дата је у прилогу овог правилника и чини његов саставни део. 

1.5. Услови брисања оператора из евиденције
Члан 7.
Агенција брише оператора из евиденције оператора који обављају делатност електронских комуникација у следећим случајевима:


1) када оператор у писаном облику обавести Агенцију о престанку обављања 
делатности, даном престанка обављања делатности у складу са чланом 5. овог 
правилника;*
2) ако оператор не обавља делатност електронских комуникација дуже од шест месеци непрекидно, даном утврђеним решењем Агенције;
3) ако се оператору правноснажном судском пресудом забрани обављање делатности електронских комуникација, даном утврђеним том пресудом;


4) када је оператор брисан из регистра привредних друштава или другог 
одговарајућег регистра.*

 

*Службени гласник РС, број 13/2014

 
1.6. Вођење евиденције
Члан 8.
Агенција води ажурну евиденцију оператора јавних комуникационих мрежа и услуга у електронској форми, која је доступна на Интернет страници Агенције.
Евиденција оператора из става 1. овог члана* води се у форми Регистра оператора.
Регистар оператора садржи следеће податке:
1) редни број уписа;
2) име, односно назив оператора, адресу, односно седиште, матични број и порески идентификациони број (ПИБ), као и име и презиме лица овлашћеног за заступање;
3) о повезаном правном лицу или огранку за операторе из члана 40. Закона;
4) кратак опис јавних комуникационих мрежа, односно комуникационих услуга;
5) датум почетка, односно престанка обављања делатности оператора, и 
6) друге потребне податке од значаја за упис у Регистар оператора.


Регистар оператора води се на основу података из обавештења прописаних одредбом 
чл. 3, 4. и 5. овог правилника.**
*Службени гласник РС, број 44/2011

**Службени гласник РС, број 
13/2014

 
2. Плаћање накнаде 
Члан 9.
Оператори који обављају делатност електронских комуникација плаћају накнаде у складу са Законом и општим актима Агенције, и то за:
1. коришћење нумерације, од дана издавања дозволе за коришћење нумерације;
2. коришћење радио-фреквенција, од дана почетка коришћења утврђеног решењем из појединачне дозволе за коришћење радио-фреквенције;
3. обављање делатности електронских комуникација, од дана отпочињања делатности електронских комуникација по режиму општег овлашћења;
4. пружање услуга из надлежности Агенције.
2.1. Одређивање висине накнаде 
Члан 10.


Накнаду за коришћење нумерације, радио-фреквенција и обављање делатности 
електронских комуникација, плаћа оператор, у износу који се одређује на годишњем 
нивоу, решењем које доноси Агенција у складу са општим актом којим се утврђује 
висина и начин плаћања те накнаде, а на основу достављеног годишњег извештаја и 
објављеног упитника Агенције – Образац ИФН, евиденције о издатим појединачним 
дозволама за коришћење радио-фреквенција, односно евиденције оператора јавних 
комуникационих мрежа и услуга и додељене нумерације.*
Агенција, у складу Законом и општим актом одређује висину годишње накнаде за операторе који обављају делатност електронских комуникација. 

Висина накнаде за обављање делатности електронских комуникација утврђује се у складу са општим актом Агенције, а према врсти јавне комуникационе мреже или јавно доступних електронских комуникационих услуга. 
*
Остварени приход од продаје у пословној години за коју се плаћа накнада је приход од продаје од обављања делатности електронских комуникација, према врстама делатности, који оператор исказује у билансу успеха за претходну пословну годину, у складу са прописима који уређују рачуноводство и ревизију.
Оператори који немају обавезу састављања годишњих финансијских извештаја, податке о оствареном приходу од продаје за претходну пословну годину достављају на начин како то чине према надлежним организационим јединицама Пореске управе Републике Србије.
Оператори из претходног става овог члана су у обавези да финансијске извештаје са напоменама, оверене од стране Агенције за привредне регистре Републике Србије, односно податке о приходима, доставе Aгенцији најкасније до 31. марта текуће године за претходну годину

на прописаним обрасцима.*
Оператори који су у обавези да изврше независну ревизију финансијских извештаја, достављају Aгенцији и извештај ревизора за претходну пословну годину, као и кориговане финансијске извештаје и то одмах, а најкасније у року од пет дана од дана достављања истих Агенцији за привредне регистре.
Оператор који у току пословне године отпочне са обављањем делатности електронских комуникација, у обавези је да, истовремено са подношењем обавештења из члана 3. овог правилника, Агенцији достави податке о процењеном приходу од продаје за ту пословну годину, а у циљу утврђивања аконтације накнаде за обављање делатности електронских комуникација.
Oператор који у току пословне године отпочне са обављањем делатности електронских комуникација након донете одлуке о испуњености услова за издавање појединачних дозвола по спроведеном поступку јавног надметања, дужан је да Агенцији достави податак о процењеном приходу од продаје за ту пословну годину у року од 15 дана од дана пријема наведене одлуке, а у циљу утврђивања аконтације накнаде за обављање делатности електронских комуникација.

 

*Службени гласник РС, број 13/2014

 
Члан 11.
Оператору се може одобрити одлагање плаћања или плаћање накнаде у више рата, али најкасније до краја календарске године, о чему Агенција доноси решење на основу појединачног захтева.
Ако је коначним решењем утврђен мањи износ накнаде од аконтационо наплаћеног износа накнаде, оператор може захтевати повраћај више уплаћених средстава. 

3. Пројектовање, изградња или постављање, коришћење и одржавање електронске комуникационе мреже и припадајућих средстава
Члан 12.
Оператор је дужан да електронске комуникационе мреже и припадајућа средства пројектује, гради или поставља, користи и одржава у складу са:
1) прописаним техничким и другим захтевима;
2) прописима којима се уређује просторно планирање и изградња, област заштите животне средине, као и област заштите културних добара;
3) законом и прописима тако да се не изазивају сметње у раду других електронских комуникационих мрежа, припадајућих средстава и електронске комуникационе опреме.
Електронска комуникациона мрежа, припадајућа средства, електронска комуникациона опрема и терминална опрема не смеју проузроковати недозвољене електромагнетске сметње, које могу штетно утицати на рад других електронских и осталих уређаја и постројења у њиховој близини.
Електронска комуникациона мрежа, припадајућа средства, електронска комуникациона опрема и терминална опрема морају имати одговарајућу имуност на електромагнетске сметње. 

Оператори који обезбеђују пасивну инфраструктуру (нпр. кабловска канализација, оптички каблови, неосветљена оптичка влакна стубови) достављају Агенцији и податке о инфраструктури коју намеравају да дају на коришћење другим операторима, у складу са Законом

и овим правилником.*

 

*Службени гласник РС, број 13/2014

 
4. Контрола изложености становништва електромагнетским пољима 
Члан 13.
Агенција мери ниво електромагнетског поља за електронске комуникационе мреже, припадајућа средства, електронску комуникациону опрему и терминалну опрему и дужна је да прекорачења утврђена приликом мерења пријави надлежној инспекцији.
Послове мерења и испитивања из става 1. овог члана Агенција врши преко контролно-мерних центара, као организационих јединица Агенције (подручне јединице), односно преко лица овлашћених за вршење мерења и испитивања.
5. Обезбеђивање испуњености прописаних техничких и других захтева 

Члан 14. 
Обезбеђивање испуњености прописаних техничких и других захтева односи се на:


1) комуникациону инфраструктуру;*
2) како на целину тако и на

сегменте* електронских комуникационих мрежа и 
3) припадајућа електронска комуникациона средства.
Обавезни минимум техничких захтева који мора бити испуњен односи се на суштинске захтеве:
1) заштиту здравља;
2) безбедност и сигурност;
3) заштиту животне средине и
4) заштиту потрошача.


Контрола изградње или постављања, коришћења и одржавања, као и заједничког 
коришћења електронских комуникационих мрежа и припадајућих средстава, вршиће се 
у складу са Законом, посебним законима којима се уређује просторно планирање и 
изградња, област заштите животне средине, као и област заштите културних добара.*

 

*Службени гласник РС, број 13/2014

 

Члан 14а*

Оператор јавну говорну услугу путем јавне фиксне комуникационе мреже пружа у 
потпуности преко сопствене јавне фиксне комуникационе мреже, или преко сопствене 
јавне фиксне комуникационе мреже уз коришћење одговарајућих ресурса изнајмљених 
од оператора регистрованих за изнајмљивање ресурса електронске комуникационе 
мреже и дужан је да:*

– услугу пружа у сагласности са одговарајућим препорукама Међународне уније за 
телекомуникације, Законом и општим актима Агенције, којима су прописане 
вредности параметара квалитета јавне говорне услуге у јавној телефонској мрежи (време 
успостављања услуге, број кварова по приступном воду, просечно време отклањања 
квара, проценат неуспешних позива, време одзива за остале услуге, време за 
решавање приговора на рачун и др.);*

– обезбеди доступност бројева из националног и међународног плана нумерације;*

– изврши међуповезивање са осталим домаћим и иностраним операторима и својим 
корисницима обезбеди да упућују и примају позиве према и од бројева из 
националног и међународног плана нумерације;*

– обезбеди приступ хитним службама;*

– обезбеди безбедност и интегритет јавних комуникационих мрежа и услуга;*

– обезбеди квалитет услуга прописан актима Агенције и уговором потписаним са 
корисником;*

– обезбеди заштиту сопствених претплатника;*

– обезбеди посебне техничке и организационе услове (уређаје и програмску подршку), 
за тајност електронских комуникацијa, законито пресретање и задржавање података.*

 

*Службени гласник РС, број 13/2014

 
6. Међуповезивање, приступ и обезбеђивање интероперабилности мрежа и услуга
Члан 15.
Оператор има право да, у складу са одредбама Закона и општим актом Агенције, оствари међуповезивање са другим оператором, као и приступ елементима мреже и припадајућим средствима другог оператора, ради пружања електронских комуникационих услуга крајњим корисницима.
Оператор који прими захтев за међуповезивање, односно приступ, дужан је да ступи у преговоре о условима међуповезивања, односно приступа, са оператором који је поднео захтев.
Технички и комерцијални услови међуповезивања, односно приступа, на националном и међународном нивоу, уређују се уговором између оператора.
Оператор је дужан да чува поверљивост информација прибављених пре, током или након преговора или закључења уговора о међуповезивању, односно приступу, као и да их користи само за сврхе ради којих су дате.
Ако оператори електронских комуникација не постигну договор у вези са међуповезивањем, односно приступом, у року од 60 дана од дана почетка преговора, и када је то неопходно ради заштите интереса крајњих корисника или обезбеђивања интероперабилности, Агенција, на захтев заинтересоване стране или по службеној дужности, доноси решење којим се утврђује међуповезивање, односно приступ, укључујући техничке и комерцијалне услове.

7. Обезбеђивање комуникације између служби за хитне интервенције 
и надлежних органа и организација, као 
и обавештавање јавности у случају природних катастрофа 
и хаварија*

 

*Службени гласник РС, број 13/2014

 

Члан 16.*

Оператор је у обавези да обезбеди међуповезивање са електронском комуникационом 
мрежом за посебне намене у случајевима и на начин предвиђен одредбом члана 54. 
Закона.*

Технички услови и накнаде за међуповезивање из става 1. овог члана утврђују се 
решењем које доноси Агенција.*

За време ванредних ситуација оператор је дужан да, на захтев надлежног органа, 
прилагоди коришћење своје електронске комуникационе мреже и опреме насталој 
ситуацији и/или да их стави на располагање и употребу надлежним органима.*

 

*Службени гласник РС, број 13/2014

 
8. Учешће у финансирању универзалног сервиса
Члан 17.
Оператор има обавезу финансирања универзалног сервиса, у складу са Законом и одговарајућим општим актом Агенције.
Агенција посебним решењем утврђује висину средстава која оператори плаћају на име финансирања универзалног сервиса у претходном обрачунском периоду, на начин којим се најмање нарушавају односи на тржишту и сразмерно уделу оператора на њему при чему укупан износ уплата свих оператора одговара укупном утврђеном износу прекомерних трошкова.
9. Обезбеђивање доступности нумерације крајњим корисницима 
Члан 18.
Уколико је за пружање услуге потребно коришћење бројева или адреса из Плана нумерације, оператор је у обавези да, у складу са Законом и Планом нумерације, поднесе Агенцији захтев за издавање дозволе за коришћење нумерације.


Географски бројеви из Плана нумерације додељују се искључиво операторима који 
јавну говорну услугу пружају преко одговарајуће јавне фиксне комуникационе мреже 
или у сврху обезбеђивања универзалног сервиса.*

 

*Службени гласник РС, број 13/2014

 
10. Пружање услуга коришћењем радио-фреквенција по режиму општег овлашћења
Члан 19.


Уколико је за пружање услуге потребно коришћење радио-фреквенција по режиму 
општег овлашћења, оператор је у обавези да се евидентира као ималац права 
коришћења радио-фреквенција по режиму општег овлашћења и да наведене 
радио-фреквенције користи на начин и под условима који су прописани општим актом 
Агенције који ближе уређује начин коришћења радио-фреквенција по режиму општег 
овлашћења.*

 

*Службени гласник РС, број 13/2014

 
11. Обавеза преноса медијских садржаја од општег интереса
Члан 20.
На захтев органа надлежног за радиодифузију, Агенција у складу са чланом 101. Закона одређује оператора који је дужан да преноси један или више радијских или телевизијских програма на националном, покрајинском, регионалном или локалном нивоу. 

12. Заштита права потрошача у области електронских комуникација
12.1. Општа правила пружања услуга
Члан 21.
Услуге се морају пружати у складу са законом и професионалном етиком у циљу заштите потрошача.
Услуге се не смеју пружати, нити нудити, на начин којим се вређају или злоупотребљавају положај и/или особине појединаца или група људи.
Оператор је дужан да, у складу са својим техничким могућностима, осигура једнаку доступност својих услуга особама са инвалидитетом.
12.2. Општа правила за промовисање услуга
Члан 22.
У свим промотивним активностима услуга мора бити детаљно описана и мора садржати цену, на такав начин да опис услуге кориснику буде јасан, разумљив, лако уочљив и читљив. 

Забрањено је обмањивање корисника услуга пружањем погрешних, непотпуних или других информација које могу довести у заблуду у погледу услова пружања услуге, као и прикривање информација које су потребне кориснику да донесе одлуку о коришћењу услуге. 

Ако је потребно додатно плаћање, изнад цене, за услуге са додатом вредношћу, ради постизања веће промотивне користи, тада такво додатно плаћање треба навести у промотивним активностима из става 1. овог члана на јасан, лако разумљив и читљив начин. 

Услуге не смеју бити означене као „бесплатне“, осим ако су као такве одређене Планом нумерације. Посебне користи које се остварују употребом услуга не смеју бити означене као „бесплатне”, него као поклон који се добија за коришћење услуге.
Промотивне активности морају садржати име и детаље контакта оператора услуга с додатом вредношћу, контакт телефонски број који не сме бити из категорије бројева с додатом вредношћу, или информацију о једноставном и бесплатном начину проналажења тих података.
Цене услуга морају садржати износ пореза на додату вредност. Ако се цене приступа услугама из мобилних и фиксних електронских комуникационих мрежа разликују, све цене треба засебно приказати.
Визуелни промотивни материјал мора да садржи информацију о ценама која се једноставно проналази и чита, и која је јасна, лако разумљива и читљива просечном кориснику. Цена услуге мора бити написана на исти начин (фонт, величина, боја, подлога, облик и тд.) као и телефонски број или адреса услуге.
Промотивни материјал који се само слуша, без визуелне интерпретације (нпр. радио реклама), мора садржати информацију о цени, прочитану јасно и полагано.
Код промотивних активности које се преносе путем телевизије или неких других аудио-визуелних медија, информација о цени се мора приказати, било визуелно, било гласом, на исти начин на који се приказује број услуге, и треба је понављати када се понавља број који треба назвати. Визуелне презентације морају бити довољно видљиве и довољно полагане да се могу прочитати и разумети код уобичајене удаљености од екрана. Звучне презентације морају бити изговорене полагано и јасно.
Услуге које пружају садржај намењен искључиво одраслим особама, пре почетка пружања услуга, уз информацију о цени позива и почетку наплате, морају садржати поруку упозорења (нпр. „Ако имате мање од 18 година и немате дозволу родитеља/старатеља, одмах прекините позив”).
12.3. Садржај огласа за услугу
Члан 23.
Сваки оглас за услугу мора садржати опис услуге или информацију на који начин се може добити потпун опис услуге.
Услуга мора бити описана на начин да опис услуге буде јасан, лако разумљив и читљив кориснику. 

Сваки оглас који се односи на услуге са додатом вредношћу, мора садржати цене, које ће се налазити поред телефонског броја или адресе, написане на исти начин (фонт, величина, облик, боја, подлоге, итд) као број.
Оглас за услугу, чији је садржај пружање професионалне помоћи и информација, мора садржати идентитет и одговарајуће професионалне квалификације лица, или професионалне организације која је одговорна за пружање конкретних информација.
Уз сваки објављени оглас за услугу у јавним гласилима, потребно је објавити назив, пуну адресу седишта и матични број оператора услуга с додатом вредности, те контакт телефонски број, који не сме бити из категорије бројева с додатом вредношћу. 

12.4.Уговор између оператора и корисника
Члан 24.
Међусобна права и обавезе оператора и корисника уређују се уговором који се закључује у писаној форми, на начин уређен Законом.
На међусобна права и обавезе оператора и корисника које се не уређују уговором, примењују се општи услови оператора за пружање услуга. 

Општи услови из става 2. овог члана треба да садрже све елементе уговора из става 1. овог члана, осим рока важења уговора и услова под којим се продужава или раскида уговор. 

Уговор из става 1. овог члана сматра се закљученим и за додатне услуге које су доступне претплатнику под општим условима, које утврђује оператор. Оператор је у обавези да у том случају пошаље претплатнику писану потврду о активирању додатне услуге заједно са условима за почетак и престанак коришћења исте или електронску потврду ако је уговором предвиђено.
Претплатник је у обавези да обезбеди исправну претплатничку инсталацију. Комуникациона терминална опрема мора да задовољава прописане техничке услове.
Оператор не сме да одбије повезивање претплатничке комуникационе терминалне опреме која је у складу са прописима донетим на основу Закона.
У случају склапања уговора у коме је одређен пробни период коришћења услуге, а у оквиру кога претплатник може исту отказати без накнаде, оператор мора обавестити претплатника услуге, писано или усменим путем, у року од осам дана пре истека пробног периода, да се од одређеног датума уговор не може раскинути без накнаде.
Уговор из става 1. овог члана не може садржати могућност привремене обуставе пружања услуге или раскида претплатничког уговора, ако је претплатник повредио одредбе неког другог уговора између истих странака, нити могућност избегавања или ограничавања испуњења уговорних обвеза, на штету претплатника.
12.5. Обавештавање о условима уговора и ценама услуга
Члан 25.
Оператор је дужан да своју услугу понуди на начин који корисника јасно и недвосмислено обавештава о условима закључења уговора. 

Ценовник услуга, у зависности од понуђених врста услуга, садржи: висину једнократне накнаде за прикључење, висину месечне накнаде за приступ електронској комуникационој мрежи или услузи, обрачунску јединицу и тарифни интервал, опис посебних услова за приступ заштићеним садржајима или услугама са додатом вредношћу, обавештење о трошковима одржавања и доступним пакетима услуга, обавештење о попустима, као и друге одредбе специфичне за одређену услугу.
Оператор је дужан да услове уговора и ценовник услуга за физичка лица учини јавно доступним на погодан начин.
Услови посебних облика плаћања услуга с додатом вредношћу морају бити саопштени кориснику на разумљив начин. 

Оператор услуга с додатом вредношћу је у обавези да кориснику који плаћа услугу омогући прекид употребе услуге у било ком тренутку, тако да се одмах обустави пружање услуге и уговорена наплата услуге.
Ако се услуга с додатом вредношћу користи за прикупљање донације свако оглашавање те услуге мора јасно назначити колики део цене услуге је намењен донацији за одређену сврху. Ако се донација прикупља у добротворне или хуманитарне сврхе, свако оглашавање мора јасно назначити и део који се односи на покривање трошкова оператора услуга. 

Оператор је дужан да о условима уговора и ценама, као и свим њиховим изменама, без одлагања обавести претплатнике на погодан начин и достави их Агенцији најкасније на дан њиховог ступања на снагу.
За поједине услуге Агенција може да пропише и додатне услове.
12.6. Измена услова пружања услуге
Члан 26.
Оператор је дужан да на погодан начин (штампани прилог месечном рачуну, СМС порука, штампана брошура на продајном месту, на својој Интернет страници, инфо каналу, путем средстава јавног информисања и слично) обавести претплатника, најмање месец дана унапред, о намери једностране измене услова пружања услуге, као и о праву претплатника на раскид уговора пре истека периода на који је закључен.


Ако се најављеном једностраном изменом мењају битни услови уговора (промена цене, 
начина тарифирања, спецификација пакета и др.) на начин који није у корист 
претплатника, претплатник има право да, по пријему обавештења из става 1. овог 
члана, раскине уговор без обавезе плаћања трошкова у вези са раскидом, у складу 
са прописима који регулишу заштиту потрошача и Законом.*

 

*Службени гласник РС, број 13/2014

 
12.7. Квалитет услуга
Члан 27.
Оператор је одговоран да обезбеди квалитетан рад електронских комуникационих мрежа и квалитет услуга које пружа, у складу са прописима који уређују област електронских комуникација, актима Агенције, уговором закљученим са корисником, односно општим условима за пружање услуга оператора.
Оператор је одговоран за отклањање кварова и сметњи на електронској комуникационој мрежи и елементима мреже који се користи за пружање услуге, а који су у његовој надлежности.
Оператор обавља послове утврђивања места и узрока сметњи и кварова за њихово отклањање, при чему морају водити рачуна о благовременом и квалитетном отклањању сметњи и кварова. 

Кварове и сметње из става 3. овог члана, оператор је дужан да отклони најкасније у року од 48 сати од тренутка њиховог настанка, без обзира да ли су настали на делу система или целом систему.
Уколико оператор није у могућности да отклони квар или сметњу у року из става 4. овог члана, дужан је да о томе на одговарајући начин обавести претплатнике и Агенцију и наведе разлоге за немогућност отклањања квара или сметње.
У случају да прекид траје дуже од 48 сати од тренутка његовог настанка, оператор је у обавези да износ месечне претплате умањи сразмерно периоду у коме није пружао услугу, за услуге за које се плаћа фиксна месечна претплата.
Оператор треба посебно да води рачуна о благовременом отклањању кварова и сметњи код посебних категорија претплатника као што су: домови за старије и немоћне особе, старије и/или инвалидне особе које живе у кући или стану и сл.
Агенција има право да провери веродостојност свих достављених података из овог члана у року од годину дана од дана њиховог пријема.
Оператор је у обавези да на прописан начин Агенцији достави податке о квалитету рада електронских комуникационих мрежа и квалитету пружених услуга у склопу годишњег извештаја, као и на захтев Агенције.
Агенција доноси акт којим се дефинишу параметри квалитета које је потребно мерити.
12.8. Рачун са детаљном спецификацијом
Члан 28.
Када се услуга наплаћује зависно од количине или квалитета, оператор је дужан да претплатнику, на његов захтев, изда рачун који садржи детаљну спецификацију пружених услуга са обрачуном задужења за сваку појединачну услугу, ради једноставне провере и контроле трошкова пружених услуга.
12.9. Приговор претплатника оператору
Члан 29.
Претплатник може, у складу са чланом 113. Закона, у писаном облику да поднесе оператору приговор на износ којим је задужен за пружену услугу, односно на квалитет пружене услуге, као и да тражи накнаду штете, сагласно одредбама уговора о пружању услуге са нижим квалитетом од уговореног, у складу са Законом.
13. Обезбеђивање доступности јасних и потпуних информација о ценама, условима приступа и коришћења и квалитету јавних комуникационих мрежа и услуга
Члан 30.
Оператори су дужни да редовно достављају ажурне податке о ценама и квалитету услуга, на начин и у облику како то пропише Агенција. Агенција има право и обавезу да на својој Интернет страници објави ценовнике, услове, вредности параметара квалитета и компаративне анализе тих података.
14. Заштита приватности и података о личности
Члан 31.
Пресретање електронских комуникација којим се открива садржај комуникације није допуштено без пристанка корисника, осим на одређено време и на основу одлуке суда, ако је то неопходно ради вођења кривичног поступка или заштите безбедности Републике Србије, на начин предвиђен законом.
Одредба из става 1. овог члана не спречава снимање комуникација и са њима повезаних података о саобраћају, које се обавља ради доказивања комерцијалних трансакција или других пословних односа, у којима су обе стране свесне или би морале бити свесне или су изричито упозорене на то да обављена комуникација може да буде снимљена.
Коришћење електронских комуникационих мрежа и услуга ради чувања или приступања подацима похрањеним у терминалној опреми претплатника или корисника, дозвољено је под условом да је претплатнику или кориснику дато јасно и потпуно обавештење о сврси прикупљања и обраде података, у складу са законом којим се уређује заштита података о личности, као и да му је пружена прилика да такву обраду одбије.
Одредба става 3. овог члана не спречава техничко чување или приступ подацима у сврху обезбеђивања комуникације у оквиру електронских комуникационих мрежа или пружања услуга које је претплатник или корисник изричито затражио.
15. Примена мера за спречавање и сузбијање злоупотреба и превара 

Члан 32.

Оператор је дужан да, у складу са прописима, примени одговарајуће техничке и 
друге мере, у циљу спречавања злоупотреба и превара у вези са коришћењем 
електронских комуникационих мрежа и услуга и да о томе унапред обавести 
корисника.*

Оператор је дужан да, у складу са својим техничким могућностима, претплатнику 
омогући на једноставан начин и без накнаде забрану одлазних позива и слања 
електронских порука, када трошкови тих услуга пређу унапред утврђени износ и 
забрану одређених врста одлазних позива, као и позива или слања електронских 
порука на одређене врсте бројева.*

 

*Службени гласник РС, број 13/2014

 
16. Примена мера за очување безбедности и интегритета јавних комуникационих мрежа и спречавање електромагнетских сметњи између електронских комуникационих мрежа и услуга
Члан 33.
Оператор је дужан да, у складу са прописима, примени одговарајуће техничке и друге мере, ради обезбеђивања безбедности и интегритета јавних комуникационих мрежа и пружања услуга. 

У циљу спречавања електромагнетских сметњи између електронских комуникационих мрежа, оператор је дужан да, у складу са прописима, примени одговарајуће техничке и друге мере. 

Оператор је дужан да обавести Агенцију о свакој повреди безбедности и интегритета јавних комуникационих мрежа и услуга, која је значајно утицала на њихов рад, а нарочито о повредама које су имале за последицу нарушавање заштите података о личности или нарушавање приватности претплатника или корисника.
Агенција је овлашћена да обавести јавност о повреди безбедности и интегритета из става 3. овог члана, или да тражи од оператора да то сам уради, када процени да је објављивање такве информације у јавном интересу.
17. Омогућавање вршења законитог пресретања електронских комуникација и приступа задржаним подацима 

Члан 34.
Оператор је дужан да омогући законито пресретање електронских комуникација и задржи податке о електронским комуникацијама у складу са Законом, општим актима, односно техничким условима, које доноси надлежни орган сагласно чл. 127. и 129. Закона.
18. Прелазне и завршне одредбе
Члан 35.
Агенција по службеној дужности, податке из постојећих регистара, евиденција и база података ималаца важећих лиценци и одобрења, уноси у евиденцију оператора и издаје им одговарајућу потврду у складу са Законом и овим правилником. 

Члан 36.
Ступањем на снагу овог правилника престају да важе Правилник о јавним телекомуникационим мрежама и јавним телекомуникационим услугама за које се издаје одобрење („Службени гласник РС”, број 60/06), Правилник о условима за издавање одобрења за јавне телекомуникационе мреже и садржају одобрења („Службени гласник РС”, број 94/08), Правилник о условима за пружање услуга преноса говора коришћењем Интернета и садржају одобрења („Службени гласник РС”, број 94/08), Правилник о условима за пружање Интернет услуга и осталих услуга преноса података и садржају одобрења („Службени гласник РС”, број 100/08) и Правилник о условима за пружање услуге дистрибуције радијских и телевизијских програма и садржају одобрења („Службени гласник РС”, број 26/09). 

Члан 37.
Овај правилник ступа на снагу осмог дана од дана објављивања у „Службеном гласнику Републике Србије”.
Броj 1-01-3400-3/11
У Београду, 27. маја 2011. године
Председник
Управног одбора,
проф. др Јован Радуновић, с.р.
 
 

ОДРЕДБЕ КОЈЕ НИСУ 
УНЕТЕ У "ПРЕЧИШЋЕН ТЕКСТ" ПРАВИЛНИКА

 
Правилник о 
изменама и допунама Правилника о општим условима за обављање делатности 
електронских комуникација по режиму општег овлашћења: 13/2014-42

Члан 17.

Агенција је у обавези да ажурира постојећу евиденцију оператора јавних 
комуникационих мрежа и услуга, коју води у форми регистра, у року од 60 дана од 
дана ступања на снагу овог правилника.

Члан 18.

Овај правилник ступа на снагу осмог дана од дана објављивања у „Службеном 
гласнику Републике Србије”.

 
 
ПРИЛОЗИ
 

НАПОМЕНА ИЗДАВАЧА: Правилником о изменама и допунама Правилника о општим 
условима за обављање делатности електронских комуникација по режиму општег 
овлашћења ("Службени гласник РС" број 13/2014) Образац ОБ замењен је новим 
обрасцем ОБ (види члан 1. Правилника - 13/2014-42)
 

Образац ОБ

ОБАВЕШТЕЊЕ ОПЕРАТОРА ЗА УПИС У ЕВИДЕНЦИЈУ


 


Подаци 
		о оператору (попуњава оператор)


 


		Пуно пословно име

		 


 


		Скраћено пословно име

		 




		Адреса

		седишта


		Улица и број

		 




		Поштански број и место

		 




		Адреса за контакт


		Улица и број

		 




		Поштански број и место

		 


 


		Назив огранка за обављање делатности електронских комуникација (уколико 
		постоји)

		 




		Адреса

		седишта огранка


		Седиште огранка за обављање делатности електронских комуникација (уколико 
		постоји)

		 


 


		Матични број

		 


 


		ПИБ

		 


 


		Телефон

		 


 


		Факс

		 


 


		е-mail

		 


 


		Интернет страна

		 


 


		Власник/Овлашћена особа, име, презиме, ЈМБГ

		 


 


Лице 
		овлашћено за контакт


 


		Особа за контакт: име, презиме

		 


 


		Телефон особе за контакт

		 


 


		e-mail за контакт

		 




		За приговоре корисника


		Адреса:

		 




		Телефон:

		 




		е-mail:

		 



Електронске јавне комуникационе мреже (ЕКМ) и инфраструктуре (ЕКИ) за коју се 
пријављујете




		Тип мреже и инфраструктура


		Ознака мреже


		Врста мреже и инфраструктуре


		Означи


		Датум почетка, завршетка или промене


		Географско подручје




		Инфраструктура


		ЕКИ0100


		Пасивна инфраструктура (кабловска канализација, неосветљена оптичка 
		влакна, таласне дужине λ, стубови, радио-рефлектори...)
 
 
 




		Фиксна мрежа


		ЕКМ0101


		Јавна фиксна телефонска мрежа
 
 
 




		ЕКМ0102


		Радио-релејна мрежа за транспорт
 
 
 




		ЕКМ0103


		Оптичка мрежа за транспорт
 
 
 




		ЕКМ0104


		Кабловска мрежа за приступ (по металним парицама, коаксијалним кабловима, 
		оптичким влакнима, ... )
 
 
 




		ЕКМ0105


		Фиксна бежична мрежа за приступ (у фреквенцијским опсезима за које се 
		појединачна дозвола издаје по спроведеном поступку јавног надметања)
 
 
 




		ЕКМ0106


		Остале фиксне мреже (описати у додатку)
 
 
 




		Мобилна мрежа


		ЕКМ0201


		GSМ мобилна мрежа
 
 
 




		ЕКМ0202


		UMTS/IMT2000 мобилна мрежа
 
 
 




		ЕКМ0203


		MFCN (подразумева и IMT)
 
 
 




		ЕКМ0204


		PАMR мобилна мрежа
 
 
 




		ЕКМ0205


		Остале мобилне мреже (описати у додатку)
 
 
 




		Сателитска мрежа


		ЕКМ0301


		Фиксна сателитска мрежа
 
 
 




		ЕКМ0302


		Мобилна сателитска мрежа
 
 
 




		ЕКМ0303


		Остале сателитске мреже (описати у додатку)
 
 
 




		Широкопојасне бежичне мреже које се реализују у опсезима 
		радио-фреквенција у режиму општег овлашћења


		ЕКМ0401


		WAS/RLAN мрежа у радио-фреквенцијским опсезима (2400-2483.5) МHz и 
		(5470-5725) MHz
 
 
 




		ЕКМ0402


		BFWA мрежа у радио-фреквенцијском опсегу

		(5725-5875) MHz
 
 
 




		ЕКМ0403


		Радио-релејне везе у фреквенцијским опсезима

		(72-76/82-86) GHz
 
 
 




		ЕКМ0404


		Остале широкопојасне бежичне мреже у опсезима радио-фреквенција у режиму 
		општег овлашћења

		(описати у додатку)
 
 
 



Пружање електронских комуникационих услуга





			Врста услуге


			Ознака услуге


			Сопствене мреже које се користе за пружање услуга


			Изнајмљене мреже које се користе за пружање услуга и име оператора


			Датум почетка, завршетка или промене


			Географско подручје





		Јавна говорна услуга


		ЕКУ0101
 
 
 
 




		Услуге виртуелног мобилног оператора


		ЕКУ0102
 
 
 
 




		Услуга преноса говора коришћењем Интернета


		ЕКУ0103
 
 
 
 




		Пренос порука (SMS, MMS)


		ЕКУ0104
 
 
 
 




		Пренос података (укључујући М2М услуге)


		ЕКУ0201
 
 
 
 




		Услуга приступа Интернету и Интернет услуге


		ЕКУ0202
 
 
 
 




		Услуге са додатом вредношћу (SMS/MMS, пренос говора...)


		ЕКУ0301
 
 
 
 




		Дистрибуција медијских садржаја


		ЕКУ0401
 
 
 
 




		Емитовање и мултиплексирање медијских садржаја


		ЕКУ0402
 
 
 
 




		Изнајмљивање ресурса електронске комуникационе мреже

		(Описати у додатку изнајмљене ресурсе)


		ЕКУ0501
 
 
 
 




		Изнајмљивање инфраструктуре која се користи за обављање делатности 
		електронских комуникација*


		ЕКУ0502
 
 
 
 




		Телефонски именик


		ЕКУ0600
 
 
 
 




		Остале услуге – додати детаљан опис на посебном листу


		ЕКУ0601
 
 
 
 



* Односи се само на операторе који поседују властиту електронску комуникациону 
мрежу и пасивну инфраструктуру у складу са напред наведеном табелом за ЕКМ и ЕКИ.

У одговарајућа поља унесите „x”, односно датум и подручје пружања услуге.
 




		ДАТУМ:


		М.П.


		ПОТПИС ОВЛАШЋЕНОГ ЛИЦА