Редакцијски пречишћен текст
 
 
На основу члана 34. став 6. Закона о подстицајима у пољопривреди и руралном развоју (,,Службени гласник РС”, број 10/13), 
	
Министар пољопривреде и заштите животне средине доноси 
 
ПРАВИЛНИК
о условима и начину коришћења подстицаја за унапређење конкурентности и достизање стандарда квалитета кроз подршку инвестицијама у прераду и маркетинг у сектору млека, меса, воћа, поврћа и грожђа
"Службени гласник РС", бр. 
	73 од 16. јула 2014, 45 од 22. маја 2015, 111 од 29. децембра 2015.
 
 
I. УВОДНЕ ОДРЕДБЕ
Предмет уређења
Члан 1.
Овим правилником ближе се уређују подстицаји програмима за инвестиције у пољопривреди за унапређење конкурентности и достизање стандарда квалитета, који обухватају подршку за инвестиције у прераду и маркетинг у сектору млека, меса, воћа, поврћа и грожђа (у даљем тексту: подстицаји), и то врсте, услови и начин остваривања права на подстицаје, образац захтева за остваривање права на подстицаје, као и максимални износи подстицаја по кориснику подстицаја.
Подршка програмима
Члан 2.
Подстицаји обухватају подршку програмима који се односе на инвестиције у пољопривреди за унапређење конкурентности и достизање стандарда квалитета (у даљем тексту: подршка програмима), и то: 
	
1) програму за инвестиције у прераду пољопривредних производа, и то у сектору млека (у даљем тексту: програм за инвестиције у прераду млека);
2) програму за инвестиције у прераду пољопривредних производа, и то у сектору меса (у даљем тексту: програм подршке за инвестиције у прераду меса);
3) програму за инвестиције у прераду пољопривредних производа, и то у сектору воћа, поврћа и грожђа (у даљем тексту: програм за инвестиције у прераду воћа, поврћа и грожђа).
Подршка програмима из става 1. овог члана односи се и на маркетинг који обухвата набавку контролних маркица за млеко, односно месо, односно воће, односно поврће у складу са прописима којима се уређује заштита географског порекла пољопривредних и прехрамбених производа, као и набавку евиденционих маркица за обележавање вина са ознаком географског порекла у складу са прописима којима се уређује вино (у даљем тексту: подстицаји за маркетинг у сектору млека, меса, воћа, поврћа и грожђа).
II. ВРСТЕ ПОДСТИЦАЈА
Члан 3.
Подстицаји, у зависности од програма из члана 2. овог правилника, су:
1) подстицаји програму подршке за инвестиције у прераду млека, и то кроз инвестиције у опрему у објектима за прераду млека и маркетинг у сектору прераде млека (у даљем тексту: подстицаји за инвестиције у прераду млека и маркетинг);
2) подстицаји програму подршке за инвестиције у прераду меса, и то кроз инвестиције у опрему у објектима за прераду меса и маркетинг у сектору прераде меса (у даљем тексту: подстицаји за инвестиције у прераду меса и маркетинг);
3) подстицаји програму подршке за инвестиције у прераду воћа, поврћа и грожђа, и то кроз инвестиције у опрему у објектима за прераду воћа, поврћа и грожђа (укључујући и производњу вина, ракије и других алкохолних пића), као и маркетинг у сектору прераде воћа, поврћа и грожђа (у даљем тексту: подстицаји за инвестиције у прераду воћа, поврћа и грожђа, као и маркетинг).
1. Подстицаји за инвестиције у прераду млека и маркетинг
Члан 4.
Подстицаји за инвестиције у прераду млека и маркетинг обухватају: 
1) набавку нових специјалних возила за транспорт сировог млека са одговарaјућом опремом (мерни уређаји и уређаји за узорковање);
2) набавку нове опреме за узорковање, пријем, прераду, пуњење и паковање млека и производа од млека;
3) набавку нове опреме за чишћење, прање и дезинфекцију (стерилизацију) објеката, опреме, алата, уређаја и машина, укључујући и опрему за гардеробе и санитарне просторије;
4) набавку нове лабораторијске опреме (без стакленог прибора) за интерну употребу, као део прерађивачког погона;
5) набавку нове oпрeмe зa дeзинфeкциjу рaдникa;
6) набавку контролних маркица за обележавање производа од млека са ознаком географског порекла.
Инвестиције за које се одобравају подстицаји из става 1. овог члана дате су Прилогу 1. – Подстицаји за инвестиције у прераду млека и маркетинг, који је одштампан уз овај правилник и чини његов саставни део (у даљем тексту: Прилог 1).
2. Подстицаји за инвестиције у прераду меса и маркетинг
Члан 5. 
Подстицаји за инвестиције у прераду меса и маркетинг обухватају: 
1) набавку нове опреме за омамљивање, клање и обраду трупова;
2) набавку нових уређаја за мерење удела мишићног ткива у труповима;
3) набавку нове опреме за чишћење, прање и дезинфекцију (стерилизацију) објеката, опреме, алата, уређаја и машина, укључујући и опрему за гардеробе и санитарне просторије;
4) набавку нове опреме за сакупљање, пријем, чување/складиштење (хлађење), уклањање и прераду споредних производа животињског порекла који нису за исхрану људи;
5) набавку нове опреме и уређаја за расецање, обраду, прераду, паковање и означавање меса и уситњеног меса, полупроизвода од меса, машински сепарисаног меса и производа од меса;
6) набавку нове опреме и уређаја за хлађење, пастеризацију и стерилизацију меса и производа од меса;
7) набавку лабораторијске опреме (без стакленог прибора) за интерну употребу, као део прерађивачког погона;
8) набавку нове опреме зa дeзинфeкциjу рaдникa;
9) набавку контролних маркица за обележавање производа од меса са ознаком географског порекла.
Инвестиције за које се одобравају подстицаји из става 1. овог члана дате су Прилогу 2. – Подстицаји за инвестиције у прераду меса и маркетинг, који је одштампан уз овај правилник и чини његов саставни део (у даљем тексту: Прилог 2).
3. Подстицаји за инвестиције у прераду воћа, поврћа и грожђа, као и маркетинг
Члан 6.
Подстицаји за инвестиције у прераду воћа, поврћа и грожђа, као и маркетинг обухватају: 
	
1) набавку нове опреме и уређаја за сушење воћа и поврћа, као и њихових производа;
2) набавку нове опреме и уређаја зa зaмрзaвaњe воћа и поврћа, као и њихових производа; 
	
3) набавку нове опреме и уређаја за бланширање, пастеризацију и стерилизацију производа;
4) набавку нове опреме за чишћење, прање и дезинфекцију (стерилизацију) објеката, опреме, алата, уређаја и машина, укључујући и опрему за гардеробе и санитарне просторије;
5) набавку нове опреме за пријем, прераду, пуњење и паковање воћа и поврћа, као и њихових производа;
6) набавку нове опреме за производњу вина, ракија и других алкохолних пића;
7) набавку нове oпрeмe зa дeзинфeкциjу рaдникa; 
8) набавку нове лабораторијске опреме (без стакленог прибора) за интерну употребу, као део прерађивачког погона; 
	
9) набавку контролних маркица за обележавање воћа и поврћа, као и њихових производа са ознаком географског порекла, као и набавку евиденционих маркица за обележавање вина са ознаком географског порекла.
Инвестиције за које се одобравају подстицаји из става 1. овог члана дате су Прилогу 3. – Подстицаји за инвестиције у прераду воћа, поврћа и грожђа, као и маркетинг, који је одштампан уз овај правилник и чини његов саставни део (у даљем тексту: Прилог 3).
III. УСЛОВИ ЗА ОСТВАРИВАЊЕ ПРАВА НА ПОДСТИЦАЈЕ
1. Општи услови 
Члан 7.
Право на подстицаје, у зависности од врсте подстицаја, а у складу са законом којим се уређују подстицаји у пољопривреди и руралном развоју (у даљем тексту: Закон) и овим правилником, има:
1) физичко лице – носилац регистрованог комерцијалног породичног пољопривредног газдинства (у даљем тексту: физичко лице).
2) предузетник;
3) правно лице, и то:
(1) привредно друштво,
(2) земљорадничка задруга;
Право на подстицаје за маркетинг у сектору млека, меса, воћа, поврћа и грожђа, поред лица из става 1. овог члана, имају и удружења у складу са овим правилником, осим у случају производње вина и ракије и других алкохолних пића.
Члан 8.
Физичко лице остварује право на подстицаје ако:
1) је уписано у Регистар пољопривредних газдинстава у складу са законом којим се уређује пољопривреда (у даљем тексту: Регистар) и налази се у активном статусу; 
	
2) има у својини, односно под закупом објекат (најмање на период пет година рачунајући од календарске године подношења захтева) у којем се реализује инвестиција.
Предузетник и правно лице из члана 7. став 1. тачка 3) овог правилника остварује право на подстицаје ако:
1) је уписано у Регистар и налази се у активном статусу;
2) је регистровано код Агенције за привредне регистре;
3) има у својини, односно под закупом објекат (најмање на период пет година рачунајући од календарске године подношења захтева) у којем се реализује инвестиција;
4) је према подацима из финансијског извештаја, разврстано у микро, мало или средње правно лице, у складу са законом којим се уређује рачуноводство.
Земљорадничка задруга остварује право на подстицаје, ако поред услова из става 2. овог члана, има и најмање десет чланова задруге који су уписани у Регистар као носиоци или чланови десет различитих регистрованих комерцијалних породичних пољопривредних газдинстава у активном статусу.
Удружење остварује право на подстицаје који се односе на маркетинг у сектору млека, меса, воћа, поврћа и грожђа ако:
1) је уписано у Регистар и налази се у активном статусу;
2) је регистровано код Агенције за привредне регистре;
3) је уписано у одговарајући регистар којима се уређује заштита географског порекла за пољопривредне и прехрамбене производе. 
	
Члан 9.
Право на коришћење подстицаја има лице из члана 7. правилника ако, поред услова из члана 8. овог правилника, испуњава и следеће услове: 
	
1) да је инвестиција реализована у периоду од 1. октобра претходне календарске године до 30. септембра текуће календарске године у којој се остварује право на подстицаје; 
	
2) да је према министарству надлежном за послове пољопривреде (у даљем тексту: Министарство) измирило доспело преузете обавезе по основу прописа којима се уређују мере за подстицање пољопривреде и руралног развоја; 
	
3) да је измирило доспеле јавне дажбине до дана подношења захтева;
4) да није остварио подстицаје за инвестиције прописане овим правилником по неком другом основу;
5) да је инвестиција реализована ради обављања одговарајуће делатности у 
	преради млека, односно меса, односно воћа, односно поврћа, односно грожђа од 
	стране лица из члана 7. овог правилника,**


6) да добављач и подносилац захтева не представљају повезана лица у 
	смислу закона који уређује јавне набавке.**
Инвестиција је реализована ако је извршена набавка прихватљиве инвестиције прописане овим правилником и да је исплаћена цена у целости, као и да је та инвестиција стављена у функцију за намену ради које је набављена. 
	


Инвестиција из става 2. овог члана треба да се користи најмање пет 
	година од дана остваривања права на подстицаје, осим инвестиција које се 
	односе на набавку контролних маркица за обележавање производа са ознаком 
	географског порекла.*
*Службени гласник РС, број 45/2015
**Службени гласник РС, број 111/2015
 
2. Посебни услови 
а) Услови за подстицаје за инвестиције у прераду млека и маркетинг
Члан 10.
Лице које испуњава одговарајуће опште услове из чл. 8. и 9. овог правилника (у даљем тексту: општи услови) остварује право на подстицаје за инвестиције за прераду млека и маркетинг ако има решење о испуњености ветеринарско-санитарних услова, односно општих и посебних услова хигијене хране, издато од стране Министарства – Управе за ветерину, којим се одобрава обављање одговарајуће делатности и додељује ветеринарски контролни број (у даљем тексту: решење о испуњености ветеринарско-санитарних услова и услова хигијене хране). 
	
Подстицаје који се односе на набавку контролних маркица за обележавање производа од млека са ознаком географског порекла може да оствари лице које испуњава услове из става 1. овог члана, као и под условом да је уписано у одговарајући регистар 
	
корисника ознака географског порекла у складу са прописима којима се 
	уређује заштита географског порекла пољопривредних и прехрамбених производа*. 
	
*Службени гласник РС, број 45/2015
 
б) Услови за подстицаје за инвестиције у прераду меса и маркетинг
Члан 11.
Лице које испуњава опште услове из овог правилника остварује право на подстицаје за инвестиције за прераду меса и маркетинг ако има решење о испуњености ветеринарско-санитарних услова и услова хигијене хране. 
	
Подстицаје који се односе на набавку контролних маркица за обележавање производа од меса са ознаком географског порекла може да оствари лице које испуњава услове из става 1. овог члана, као и под условом да је уписано у одговарајући регистар 
	
корисника ознака географског порекла у складу са прописима којима се 
	уређује заштита географског порекла пољопривредних и прехрамбених производа*. 
	
*Службени гласник РС, број 45/2015
 
в) Услови за подстицаје за инвестиције у прераду воћа, поврћа и грожђа, као и маркетинг
Члан 12.
Лице које испуњава опште услове из овог правилника остварује право на подстицаје за инвестиције за прераду воћа, поврћа и грожђа, као и за маркетинг, ако је уписано у Централни регистар објеката у складу са прописима којима се уређује безбедност хране 
	* . 
	
Подстицаји који се односе на набавку контролних маркица за обележавање воћа, поврћа и грожђа, као и њихових производа са ознаком географског порекла може да оствари лице које испуњава услове из става 1. овог члана, као и под условом да је уписано у одговарајући регистар корисника ознака географског порекла у складу са прописима којима се уређује заштита географског порекла пољопривредних и прехрамбених производа.
*Службени гласник РС, број 45/2015
Члан 13.
Изузетно од члана 12. овог правилника, лице које испуњава опште услове из овог правилника остварује право на подстицаје за инвестиције за прераду воћа, поврћа и грожђа, као и маркетинг, и то у делу који се односи на производњу вина, односно на производњу ракије и других алкохолних пића, под условом да је уписано у:
1) Виноградарски регистар и Винарски регистар у складу са законом којим се уређује вино – за прихватљиве инвестиције које се односе на производњу вина;
2) Регистар произвођача ракије и других алкохолних пића у складу са законом којим се уређује ракија и друга алкохолна пића – за прихватљиве инвестиције које се односе на производњу ракије и других алкохолних пића;
3) одговарајућу евиденцију у складу са законом којим се уређује вино – за набавку евиденционих маркица за обележавање вина са ознаком географског порекла. 
	
IV. НАЧИН ОСТВАРИВАЊА ПРАВА НА ПОДСТИЦАЈЕ
1. Подношење захтева за остваривање права на подстицаје
Члан 14.
Право на подстицаје остварује се тако што правно лице, предузетник и физичко лице из члана 7. овог правилника (у даљем тексту: подносилац захтева), у складу са Законом и овим правилником подноси захтев за остваривање права на подстицаје на Обрасцу 1 – Захтев за коришћење подстицаја за подршку инвестицијама у прераду и маркетинг у сектору млека, меса, воћа, поврћа и грожђа, који је одштампан уз овај правилник и чини његов саставни део (у даљем тексту: захтев).
Захтев се подноси Министарству пољопривреде и заштите животне средине – Управи за аграрна плаћања (у даљем тексту: Управа) за сваку календарску годину, најкасније до 30. септембра текуће календарске године.
Подносилац захтева може да оствари право на подстицаје подношењем само једног захтева у току календарске године, с тим да тим захтевом може да обухвати једну или више прихватљивих инвестиција датих у Прилогу 1, Прилогу 2. и Прилогу 3. овог правилника. 
	
2. Документација уз захтев
а) Достављање документације за све врсте подстицаја
Члан 15.
Уз захтев, за све врсте подстицаја, доставља се следећа документација:
1) извод из регистра Агенције за привредне регистре, не старији од три месеца од дана подношења захтева (осим за физичка лица);
2) извод из катастра непокретности (препис листа непокретности односно препис поседовног листа ако није успостављен нови операт), односно извод из земљишних књига ако није успостављен катастар непокретности за објекат у којем се реализује инвестиција (у даљем тексту: извод из катастра непокретности), а који се налази у својини подносиоца захтева, односно уговор о закупу објекта оверен од стране надлежног суда, ако је тај објекат под закупом, као и извод из катастра непокретности за закуподавца;
3) уверење о измиреним доспелим јавним дажбинама издато од стране надлежне пореске управе;
4) уверење о измиреним доспелим јавним дажбинама издато од стране надлежног органа јединице локалне самоуправе;
5) рачун о реализованој инвестицији;
6) доказ о извршеном плаћању реализоване инвестиције и то потврда о преносу средстава или извод, оверене од стране банке, а у случају када је физичко лице извршило готовинско плаћање може се доставити само фискални исечак;
7) отпремница за реализовану инвестицију, за коју је у складу са посебним прописима, утврђена обавеза издавања отпремнице;
8) гарантни лист за реализовану инвестицију за коју је утврђена обавеза издавања гарантног листа, односно изјава добављача да не постоји обавеза издавања гарантног листа;
9) јединствена царинска декларација – ако је подносилац захтева извршио увоз реализоване инвестиције; 
	
10) обавештење о разврставању у микро, мало или средње правно лице, према подацима из финансијског извештаја, у складу са законом којим се уређује рачуноводство (осим за физичка лица);
Земљорадничка задруга, поред документације из става 1. овог члана, доставља и податке о члановима земљорадничке задруге на Обрасцу 2 – Подаци о члановима земљорадничке задруге, који је одштампан уз овај правилник и чини његов саставни део.

Подносилац захтева кojи je oвлaшћeни кoрисник oзнaкe гeoгрaфскoг 
	пoрeклa, oднoснo гeoгрaфскe oзнaкe пoрeклa у склaду сa прoписимa кojимa сe 
	урeђуjу oзнaкe гeoгрaфскoг пoрeклa, oднoснo гeoгрaфскe oзнaкe пoрeклa 
	прoизвoдa, кao и подносилац захтева кojи имa сeртификoвaну oргaнску биљну, 
	oднoснo сeртификoвaну oргaнску живoтињску прoизвoдњу, доставља и следећу 
	документацију:*

1) копију сертификата који је издат од контролне организације 
	овлашћене од министарства надлежног за послове пољопривреде у складу са 
	законом којим се уређује заштита географског порекла за пољопривредне и 
	прехрамбене производе, којом се доказује усаглашеност процеса производње са 
	елаборатом односно спецификацијом, односно,*

2) копију решења о признавању ознака за вино са географским пореклом 
	издатог од стране министарства надлежног за послове пољопривреде за 
	подстицаје за инвестиције за прераду воћа, поврћа и грожђа, као и маркетинг 
	које се односе на производњу вина, односно,*

3) копију сертификата o органском статусу производа издат од 
	контролне организације која је овлашћена од министарства надлежног за 
	послове пољопривреде за обављање послова контроле и сертификације у 
	органској производњи у складу са законом којим се уређује органска 
	производња.*
Документација из ст. 1, 2. и 3.* овог члана мора да гласи на име подносиоца захтева.
Документација из ст. 1, 2. и 3.* овог члана прилаже се у оригиналу или овереној копији, а у случају да је на страном језику мора да буде преведена на српски језик од стране овлашћеног судског тумача.
*Службени гласник РС, број 45/2015
 
б) Достављање документације у зависности од врсте подстицаја
Члан 16.
За подстицаје за инвестиције у прераду млека и маркетинг и за подстицаје за инвестиције у прераду меса и маркетинг, поред документације из члана 15. овог правилника, подносилац захтева доставља и копију решења о испуњености ветеринарско-санитарних услова и услова хигијене хране.
Члан 17.
За подстицаје за инвестиције у прераду воћа, поврћа и грожђа, као и маркетинг, поред документације из члана 15. овог правилника, подносилац захтева доставља и копију потврде о упису у Централни регистар
	* .
Брисан је ранији став 2. (види члан 6. Правилника - 45/2015-316)
*Службени гласник РС, број 45/2015
 
Члан 18.
Изузетно од члана 17. овог правилника за подстицаје за инвестиције за прераду воћа, поврћа и грожђа, као и маркетинг у делу који се односи на производњу вина, односно на производњу ракије и других алкохолних пића, поред документације из члана 15. овог правилника, подносилац захтева доставља и копију: 
	
1) решења о упису у Винарски регистар односно решења о упису у Виноградарски регистар и извод из Виноградарског регистра – за прихватљиве инвестиције које се односе на производњу вина односно грожђа; 
	
2) решења о упису у Регистар произвођача ракије и других алкохолних пића – за прихватљиве инвестиције које се односе на производњу ракије и других алкохолних пића;
3) решења о испуњености услова за коришћење ознака за вино са географским пореклом и стављање у промет вина са географским порекло - за набавку евиденционих маркица за обележавање вина са ознаком географског порекла. 
	
3. Обрада захтева за остваривање права на подстицаје
Члан 19. 
Обраду података из захтева Управа врши у складу са Законом и овим правилником, и то увидом у захтев и приложену документацију, провером података из захтева, а по потреби увидом и у друге одговарајуће податке, ради утврђивања испуњености услова утврђених овим правилником .
У случају набавке нове опреме, захтев може да се достави и надлежној инспекцији ради прегледа објеката за прераду млека, односно меса, односно воћа, односно поврћа, односно грожђа у којима инвестиција реализована, у циљу утврђивања испуњености услова за остваривање права на подстицаје. 
	
На основу утврђивања испуњености услова из ст. 1. и 2. овог члана доноси се решење о праву на коришћење и исплати подстицаја у складу са Законом и овим правилником.
4. Исплата подстицаја
Члан 20.
Подстицаји сe исплaћуjу на основу решења из члана 19. став 3. овог правилника, по редоследу подношења захтева, дo износа утврђеног у складу са посебним прописом који доноси Влада за сваку буџетску годину. 
	
V. МАКСИМАЛНИ ИЗНОСИ ПОДСТИЦАЈА
Члан 21.
Корисник подстицаја остварује право на подстицаје у одговарајућем процентуалном износу од вредности реализоване инвестиције, у складу са Законом и пoсeбним прописом који доноси Влада за сваку буџетску годину.
Максимални износ подстицаја по кориснику подстицаја износи 2.500.000* динара.
*Службени гласник РС, број 45/2015
 
VI. ЗАВРШНЕ ОДРЕДБЕ
Члан 22.
Изузетно, у 2014. години захтев из члана 14. овог правилника подноси се од дана ступања на снагу овог правилника до 31. октобра 2014. године за инвестиције реализоване у току те календарске године. 
	
Члан 23.
Овај правилник ступа на снагу осмог дана од дана објављивања у „Службеном гласнику Републике Србије”.
 
Број 110-00-00056/2014-09
У Београду, 11. јула 2014. године
Министар,
проф. др Снежана Богосављевић Бошковић, 
	с.р.
 
ПРИЛОЗИ
 
НАПОМЕНА ИЗДАВАЧА: 
Правилником о изменама и 
	допуни Правилника о  условима и начину коришћења подстицаја за 
	унапређење конкурентности и достизање стандарда квалитета кроз подршку 
	инвестицијама у прераду и маркетинг у сектору млека, меса, воћа, поврћа и 
	грожђа ("Службени гласник РС", број 45/2015) Прилози 1, 2. и 3. замењени су 
	новим Прилозима (види члан 8. Правилника - 45/2015-316).
Правилником о измени и 
	допуни Правилника о  условима и начину коришћења подстицаја за 
	унапређење конкурентности и достизање стандарда квалитета кроз подршку 
	инвестицијама у прераду и маркетинг у сектору млека, меса, воћа, поврћа и 
	грожђа ("Службени гласник РС", број 111/2015) Прилози 1, 2. и 3. и образац 1 замењени су 
	новим Прилозима и обрасцем (види члан 2. Правилника - 111/2015-84).
 
 
Прилог 1. -
	
	Подстицаји за инвестиције у прераду млека и маркетинг
Прилог 2. -
	
	Подстицаји за инвестиције у прераду меса и маркетинг
Прилог 3. -
	
	Подстицаји за инвестиције у прераду воћа, поврћа и грожђа, као и маркетинг
Образац 1. -
	Захтев за 
	коришћење подстицаја за подршку инвестицијама у прераду и маркетинг у 
	сектору млека, меса, воћа, поврћа и грожђа
Образац 2. -
	Подаци о 
	члановима земљорадничке задруге