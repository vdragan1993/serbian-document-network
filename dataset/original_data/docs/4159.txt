На основу
члана 6. став 1. Закона о техничким захтевима за производе и оцењивању
усаглашености („Службени гласник РС”, број 36/09), 
Министар
економије и регионалног развоја доноси

 

 
ПРАВИЛНИК
о техничким и другим захтевима за обележавање ласерских производа, затворених
просторија и терена 

„Службени
гласник РС“, број 56 од 22. јула 2009. 

	 

Члан 1.

Овим
правилником прописују се технички и други захтеви за обележавање ласерских
производа, затворених просторија и терена. 

 

Члан 2.

Производи из
члана 1. овог правилника, осим захтева прописаних посебним техничким прописима
приликом стављања на тржиште или у употребу, морају да испуне и захтеве
утврђене српским стандардом СРПС Н.С9.025 Ласери – Обележавање ласерских
производа, затворених просторија и терена. 

 

Члан 3.

Овај
правилник ступа на снагу наредног дана од дана објављивања у „Службеном
гласнику Републике Србије”.

 
Број
110-00-76/2009-05
У Београду,
13. јула 2009. године 
Министар,
Млађан
Динкић, с.р