Редакцијски пречишћен текст
 
 
На основу члана 27. ст. 3. и 4. Закона о државној управи („Службени гласник РС”, бр. 79/05, 101/07 и 95/10) и члана 43. став 1. Закона о Влади („Службени гласник РС”, бр. 55/05, 71/05, 101/07, 65/08, 16/11, 68/12 – УС и 72/12),
Влада доноси
 
ОДЛУКУ
о броју посебних саветника министара и мерилима за накнаду за њихов рад

"Службени гласник РС", бр. 
	107 од 9. новембра 2012, 
93 
од 
25. 
октобра 
2013, 
	71 од 11. јула 2014.
 
 
1. Овом одлуком одређује се број саветника сваког министра и мерила за накнаду за њихов рад.
 
2. Посебног саветника решењем именује министар.
 
3. Министар финансија, министар привреде, 
	министар пољопривреде и заштите животне средине, министар грађевинарства, 
	саобраћаја и инфраструктуре, министар рударства и енергетике, министар 
	трговине, туризма и телекомуникација, министар правде, министар државне 
	управе и локалне самоуправе, министар унутрашњих послова, министар одбране, 
	министар спољних послова, министар просвете, науке и технолошког развоја, 
	министар здравља, министар за рад, запошљавање, борачка и социјална питања, 
	министар омладине и спорта и министар културе и информисања – могу именовати 
	по три посебна саветника.*
Министар без портфеља – може именовати једног 
	посебног саветника.*
 
*Службени гласник РС, 
	број 71/2014
 
4. Посебни саветници нису у радном односу у министарству, 
	* већ се њихова права и обавезе уређују уговором, према општим правилима грађанског права.
Накнада за рад посебних саветника зависи од сложености, значаја и обима њихових послова и од значаја области за коју су задужени.
Накнада за рад посебних саветника не може бити већа од износа који се добија множењем нето основице и коефицијента за обрачун плате оног саветника потпредседника Владе који је у радном односу у Влади.
 
*Службени гласник РС, 
	број 71/2014
 
5. Даном ступања на снагу ове одлуке престаје да важи Одлука о броју посебних саветника министара и мерилима за накнаду за њихов рад („Службени гласник РС”, број 26/11).
 
6. Ова одлука ступа на снагу наредног дана од дана објављивања у „Службеном гласнику Републике Србије”.
 
05 број 119-7832/2012
У Београду, 8. новембра 2012. године

Влада
Председник,

Ивица Дачић, с.р.