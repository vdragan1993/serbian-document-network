На
основу члана 228. став 2. Закона о Војсци Југославије („Службени лист СРЈ”, бр.
43/94, 28/96, 22/99, 44/99, 74/99, 3/02 и 37/02 и „Службени лист СЦГ”, бр. 7/05
и 44/05), 
Влада
доноси
 
 
ОДЛУКУ
о учешћу војних осигураника
и чланова њихових породица у трошковима здравствене заштите
„Службени гласник
РС“, број 63 од 21. јула 2006.
 
 
1.
У остваривању појединих видова здравствене заштите учешће војних осигураника и чланова
њихових породица (у даљем тексту: осигурана лица) износи:
1)
за лекове – 20,00 динара по једном паковању и 20,00 динара по једном налогу за ампулиране
лекове издате у војној или цивилној апотеци;
2)
за болничко лечење – 50,00 динара по болесничком дану;
3)
за медицинску рехабилитацију у здравственим установама специјализованим за медицинску
рехабилитацију – 50% од утврђене цене за коришћење тог вида здравствене заштите;
4)
за дијагностику и лечење у дневној болници – 50,00 динара;
5)
за специјалистички преглед 100,00 динара – по прегледу;
6)
за лабораторијске услуге:
–
за основне лабораторијске услуге (седиментација, комплетна крвна слика, урин, шећер,
уреа, креатинин, билирубин, холестерол, триглицериди и алкална фосфатаза) –
20,00 динара по упуту;
–
за остале лабораторијске услуге (микробиологија, паразитологија, хистопатологија,
цитологија, имонулогија и друге) – 50,00 динара;
7)
за рендгенски преглед и снимање – 20,00 динара;
8)
за преглед на ултразвучном апарату – 100,00 динара;
9)
за преглед на скенеру – 300,00 динара и за преглед на магнетној резонанци –
600,00 динара;
10)
за преглед и терапију у нуклеарној медицини – 150,00 динара;
11)
за остале дијагностичке услуге (холтер, ендоскопија, ЕКГ, спирометрија и др.) –
30,00 динара;
12)
за једнодневне терапијске услуге у физикалној медицини и рехабилитацији – 20,00
динара;
13)
за спровођење терапије у стану болесника – 50,00 динара по дану;
14)
за превоз санитетским возилом на подручју општине, односно града – 150,00 динара
и за превоз санитетским возилом ван општине, односно града – 250,00 динара;
15)
за материјал који се хируршки уграђује у организам (имплантат):
–
у кардиологији (укључујући пејсмекере и дефибрилаторе), кардиохирургији, васкуларној
хирургији и ортопедији (у случају прелома) – 10% од набавне цене имплантата, а највише
до 30.000,00 динара;
–
у хирургији и ортопедији (осим за операције из претходне алинеје), офталмологији
и оториноларингологији – 25% од набавне цене имплантата, а највише до 30.000,00
динара;
–
сав материјал који се хирушки уграђује у организам на захтев осигураног лица, мимо
редоследа на листи чекања или заказаног пријема лечења – 100% од цене;
16)
за ортопедска помагала:
–
за све врсте ортопедске обуће, специјалне ципеле, обичне ципеле уз протезу, кожни
прслук, вунени џемпер, кожне рукавице, кожну капу, шубару и појас – 60% од утврђене
цене за та помагала;
–
за протезе за купање – 50% од утврђене цене помагала;
–
за гумене и естетске чарапе – 60% од утврђене цене;
–
за утеге, суспензоријуме, ортопедске улошке и перику – 40% од утврђене цене за та
помагала;
17)
за очна помагала:
–
за наочаре са фотосензитивним стаклима и стандардним оквиром – 60% од утврђене цене;
–
за наочаре са бифокалним стаклима и стандардним оквиром – 40% од утврђене цене;
–
за наочаре са обичним стаклима и стандардним оквиром – 30% од утврђене цене;
–
за контактна сочива – 40% од утврђене цене, у случају: кератеконуса, монокуларних
афакија кад је на другом оку сочиво провидно, обостраних афакија, анисометрије веће
од три диоптрије и потребе за стереоскопским видом у вези са занимањем, аметропија
већих од четири, диоптрија без астигматизма и аметропија већих од пет диоптрија
комбинованих са астигматизмом већим од три диоптрије;
18)
за зубно-протетичка помагала:
–
за све врсте круница зуба и за мостове од полуплеменитих легура – 30% од утврђене
цене;
–
за протезе покретне, тоталне и парцијалне, од акрилата и метала – 30% од утврђене
цене;
–
за покретне протезе са телескоп системима и атечменима – 40% од утврђене цене;
–
за крунице зуба и мостове од метал керамике – 40% од утврђене цене;
–
за покретни ортодонтски апарат – 30% од утврђене цене, а за фиксни ортодонтски апарат
са сегментним или пуним луком, са прстеновима или са микроретенцијом – 100% утврђене
цене;
–
за атечмене и друге фабричке ретенционе системе, металне имплантате и елементе за
фиксне ортодонтске апарате – 100% утврђене цене;
–
за еносални орални имплантат код прелома доње вилице – 20%, а за остале индикације
за еносални орални имплантат – 100% утврђене цене;
19)
за слушни апарат – 30% од утврђене цене;
20)
за хируршке естетске корекције (под естетским корекцијама не сматрају се хируршке
корекције органа и делова тела које су неопходне за успостављање њихових битних
функција) за осигуранике до 21. године живота – 30% од утврђене цене, а за осигуранике
преко 21. године живота – 100% утврђене цене.
 
2.
Учешће утврђено тачком 1. ове одлуке осигурана лица плаћају непосредно војној здравственој
установи, односно другој установи у којој користе здравствену заштиту.
 
3.
Од плаћања учешћа у трошковима здравствене заштите ослобађају се следећа осигурана
лица:
1)
деца до навршених 15, односно 26 година живота, уколико се налазе на школовању;
2)
жене у току трудноће, порођаја и годину дана после порођаја;
3)
добровољни даваоци ткива и органа;
4)
добровољни даваоци крви ако су крв дали 10 и више пута, осим учешћа из тачке 1.
подтач. 15), 17), 18) и 19) ове одлуке, у року од шест месеци након сваког давања
крви;
5)
слепа лица и трајно непокретна лица (квадриплегија, хемиплегија, параплегија), као
и лица која остварују накнаду за туђу негу и помоћ;
6)
ратни и мирнодопски војни инвалиди којима је то својство утврђено у складу са посебним
законом;
7)
осигурана лица старија од 65 година живота.
 
4.
Од плаћања учешћа у трошковима здравствене заштите ослобађају се осигурана лица
за случајеве лечења од:
1)
професионалних болести и повреда на раду професионалних војника;
2)
заразних и других болести које подлежу обавезном пријављивању (сида, ТБЦ, епилепсија
и слично) и малигних болести;
3)
шећерне болести – инсулин зависни болесници;
4)
теже душевне болести, хемофилије и аплазије коштане сржи;
5)
церебралне парализе, мултиплекс склерозе, прогресивних нервно-мишићних болести и
епилепсије;
6)
реуматске грознице и других системских аутоимуних болести;
7)
крварења у мозгу, инфаркта мозга и инфаркта срца;
8)
болести дигестивног тракта са анусом претернатуралисом;
9)
хроничне терминалне бубрежне инсуфицијенције на дијализи и после трансплантације;
10)
цистичне фиброзе;
11)
пружања хитне медецинске помоћи и хитног санитетског превоза.
 
5.
Даном ступања на снагу ове одлуке престаје да важи Одлука о учешћу војних осигураника
и чланова њихових породица у трошковима здравствене заштите („Службени лист СРЈ”,
бр. 63/94, 48/97, 64/01 и 42/02).
 
6.
Ова одлука ступа на снагу осмог дана од дана објављивања у „Службеном гласнику Републике
Србије”.
 
 
05 број 180-4422/2006
У Београду, 20. јула 2006. године
Влада
Потпредседник,
Ивана Дулић Марковић, с.р.