На основу члана 3. став 3. Уредбе о Програму рада, развоја
и организацији интегрисаног здравственог информационог система „е-Здравље” („Службени
гласник РС”, број 55/09), 

            Министар здравља доноси 

  

ПРАВИЛНИК

о ближој садржини технолошких и
функционалних захтева за успостављање интегрисаног здравственог информационог система

„Службени гласник РС“, број 95 од
17. новембра 2009.

  

Члан 
1.

            Овим правилником прописује се ближа садржина технолошких
и функционалних захтева за успостављање интегрисаног здравственог информационог
система. 

 

Члан 
2.

            Технолошки и функционални захтеви за успостављање интегрисаног
здравственог информационог система (у даљем тексту: Захтеви) утврђени су у Прилогу
1, Прилогу 2 и Прилогу 3 који су одштампани уз овај правилник и чине његов саставни
део. 

 

Члан 
3.

            Захтеви се сматрају испуњеним уколико је усаглашеност софтвера
са Захтевима демонистрирана и утврђена у реалном окружењу, односно, у здравственој
установи. 

            Уколико усаглашеност софтвера са Захтевима није било могуће
демонстрирати у реалном окружењу због инфраструктурних или организационих недостатака
унутар конкретне здравствене установе, Захтеви ће се сматрати испуњеним и у случају
да је усаглашеност демонстрирана у развојном окружењу, односно, ван здравствене
установе. 

 

Члан 
4.

            Уколико се приликом демонстрирања усаглашености софтвера
са Захтевима установи да неки од Захтева није испуњен, може се утврдити додатни
рок од 60 дана за усаглашавање софтвера са Захтевима.

            Уколико се по истеку додатног рока из става 1. овог члана
утврди да функционисање софтвера није усаглашено са Захтевима, констатоваће се да
софтвер не испуњава услове за укључивање у интегрисани информациони здравствени
систем. 

 

Члан 
5.

            Захтеве из овог правилника морају испуњавати:

            1) софтвери који су у функцији у здравственим установама;

            2) софтвери чије се укључивање у интегрисани информациони
здравствени систем планира.

            Усаглашеност са Захтевима за софтвере из става 1. тачка
1) овог члана мора се испитати у року од једне године од дана ступања на снагу овог
правилника. 

 

Члан 
6.

            Софтвери који не испуњавају Захтеве из овог правилника
не могу бити укључени у интегрисани информациони здравствени систем. 

 

Члан 
7.

            Садржина Захтева редовно се преиспитује и усклађује са
потребама здравственог система.

            Усаглашеност софтвера са Захтевима утврђује се сваке две
године или чешће, ако је у међувремену дошло до измене Захтева. 

 

Члан 
8.

            Овај правилник ступа на снагу осмог дана од дана објављивања
у „Службеном гласнику Републике Србије”.

              

            Број
110-00-199/2009-06

            У Београду, 28. октобра
2009. године

            Министар,

            проф. др 
Томица Милосављевић,
с.р.

 

Прилози

            

Прилог 
1. - Технолошки и функционални 
захтеви за успостављање интегрисаног здравственог информационог система

Прилог 2. -
Шифарник

Прилог 3. -
Скуп података од значаја