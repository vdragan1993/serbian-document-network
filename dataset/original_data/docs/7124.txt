На
основу члана 33. став 1. Закона о радиодифузији („Службени гласник Републике Србије”,
бр. 42/02 и 97/04), 

Савет
Републичке радиодифузне агенције, на седници одржаној 25. јуна 2005. године, донео
је 

 

 


СТАТУТ


Републичке радиодифузне
агенције

„Службени
гласник РС“, број 
102
од
23. 

новембра 
2005.

 

 

ОСНОВНЕ ОДРЕДБЕ

 

Члан 1.

Овим
статутом уређује се, назив, надлежност, заступање, органи, начин рада и организација
рада Републичке радиодифузне агенције (у даљем тексту: Агенција), као и састав и
начин рада Савета Агенције. 

 

Члан 2.

Агенција
је самостални правни субјект и функционално је независна од било ког државног органа,
као и од свих организација и лица која се баве делатношћу производње и емитовања
радио и телевизијских програма и/или са њом повезаним делатностима. 

Агенција
је основана као самостална, односно независна организација која врши јавна овлашћења
у складу са Законом о радиодифузији и прописима донетим на основу тог закона, ради
обезбеђивања услова за ефикасно спровођење и унапређење утврђене радиодифузне политике
у Републици Србији на начин примерен демократском друштву.

Агенција
има својство правног лица.

 

НАЗИВ, СЕДИШТЕ И ПЕЧАТ
АГЕНЦИЈЕ

 

Члан 3.

Пун
назив Агенције гласи: „Републичка радиодифузна агенција”. 

Седиште
Агенције је у Београду, ул. Чика Љубина 8.

Одлуку
о промени седишта Агенције доноси Савет Агенције.

Скраћени
назив Агенције је РРА.

 

Члан 4.

Агенција
има печат округлог облика. По ободу печата је ћирилицом исписан текст: „Република
Србија, Републичка радиодифузна Агенција, а у средини Београд”, и број печата.

Агенција
може имати печат на коме је текст из става 1. овог члана исписан и на енглеском
језику.

Агенција
има свој лого.

 

НАДЛЕЖНОСТ АГЕНЦИЈЕ

 

Члан 5.

Агенција
је надлежна за:

1)
доношење Стратегије развоја радиодифузије, уз сагласност Владе Републике Србије;

2)
надзор над применом одредаба овог закона;

3)
издавање дозвола за емитовање програма и прописивање образаца за те дозволе;

4)
прописивање техничких, организационих и програмских услова за производњу и емитовање
програма, у складу са одредбама Закона о радиодифузији;

5)
прописивање обавезујућих правила и упутстава за емитере, којима се обезбеђује спровођење
радиодифузне политике у Републици Србији; 

6)
надзор над радом емитера у Републици Србији;

7)
одлучивање о представкама физичких и правних лица и о приговорима емитера у вези
са радом других емитера;

8)
међународна сарадња са одговарајућим организацијама других држава и одговарајућим
међународним организацијама;

9)
давање мишљења надлежним, државним органима у вези са приступањем међународним конвенцијама,
које се односе на област радиодифузије;

10)
давање мишљења надлежним државним органима приликом припреме прописа из области
радиодифузије;

11)
предузимање одговарајућих мера према емитерима, у складу са Законом о радиодифузији,
у процедури дефинисаној овим статутом и другим општим актима Агенције;

12)
обављање послова који се односе на предузимање мера у области радиодифузије с циљем
заштите малолетника, примене прописа о ауторским и сродним правима, спречавања емитовања
програма који садрже информације којима се подстиче дискриминација, мржња или насиље
против лица или групе лица због њиховог припадања или неприпадања одређеној раси,
вери, нацији, етничкој групи или полу; 

13)
обављање и других послова у складу са Законом и овим статутом.

 

САВЕТ АГЕНЦИЈЕ

 

Члан 6.

Орган
Агенције је: Савет Агенције (у даљем тексту: Савет).

 

Члан 7.

Савет
има девет чланова.

Чланове
Савета бира и разрешава Скупштина Србије према процедури предвиђеној Законом о радиодифузији.

Деветог
члана Савета предлажу претходно изабрани чланови Савета, с тим што предложени кандидат
мора испуњавати критеријуме за чланство у Савету сагласно Закону и мора бити лице
које живи и ради на подручију АП Косова и Метохије. Предлог је утврђен ако је за
њега гласало најмање пет чланова Савета.

 

Члан 8.

Члан
Савета бира се на период од шест година. 

Мандат
чланова првог састава Савета почиње даном конституисања Савета – утвђивањем предлога
за избор деветог члана Савета.

 

Члан 9.

Савет
Агенције:

1)
доноси Статут Агенције;

2)
доноси Пословник о раду Савета;

3)
доноси Правилник о унутрашњој организацији и систематизацији послова и задатака
запослених у Агенцији и Правилник о раду;

4)
доноси Кодекс понашања чланова Савета и запослених у Агенцији и друга општа акта
Агенције;

4)
усваја Финансијски план Агенције;

5)
обавља и друге послове утврђене Законом и овим статутом.

 

ЗАСТУПАЊЕ АГЕНЦИЈЕ 


 

Члан 10.

Агенцију
представља и заступа председник Савета, а у случају његове спречености, Агенцију
заступа заменик председника Савета. 

Председник
Савета, односно заменик председника Савета, док обавља функцију председника, може,
уз сагласност Савета, да појединачна овлашћења председника за одређени временски
период пренесе, у писаном облику, на поједине чланове Савета.

Одлуку
из претходног става, Савет доноси већином гласова од укупног броја чланова Савета.

 

ПРЕДСЕДНИК САВЕТА

 

Члан 11.

Председника
бира и разрешава Савет по поступку предвиђеним Законом о радиодифузији 


и
овим статутом.

Савет
бира председника из својих редова двотрећинском већином гласова од укупног броја
чланова.

Мандат
председника Савета траје до краја истека мандата на који је изабран као члан Савета.

Одредбе
које важе за избор и трајање мандата председника Савета важе и за заменика председника
Савета.

 

Члан 12.

Председник
Савета:

1)
заступа и представља Савет и Агенцију;

2)
сазива седнице и руководи седницама Савета;

3)
формулише предлоге ставова и одлука Савета;

4)
потписује одлуке Савета и стара се о њиховом извршењу;

5)
има овлашћења директора Агенције у остваривању Финансијског плана Агенције, права
и обавеза у области рада;

6)
одговоран је за законитост рада Агенције и Савета;

7)
обавља и друге послове утврђене Законом и Статутом.

 

Члан 13.

У
одсуству председника Савета, права, обавезе и одговорности по Закону о радиодифузији,
Статуту, Пословнику о раду Савета и одлукама Савета, има заменик председника Савета.

 

ПРАВА И ОБАВЕЗЕ ЧЛАНОВА
САВЕТА

 

Члан 14.

Члан
Савета је у свом раду и одлучивању независан и самосталан.

Члан
Савета не може у одлучивању да заступа ставове и интересе било ког државног или
политичког органа или било које организације, интересне групе, емитера, других правних
или физичких лица, као ни ставове овлашћеног предлагача на чији је предлог изабран.


 

Члан 15.

Члан
Савета је дужан да се у свом раду и одлучивању придржава Закона о радиодифузији,
Пословиника о раду Савета, овог статута, Кодекса понашања чланова Савета и запослених
у Агенцији и одлука Савета.

Члан
Савета је обавезан да се упозна са материјалима и предлозима о којима треба да одлучује
Савет.

Обавеза
је члана Савета да присуствује седницама Савета а одсуствовање са седнице сматраће
се оправданим само у случајевима предвиђеним Пословником о раду Савета.

 

Члан 16.

Члан
Савета је дужан да предочи Савету и затражи мишљење Савета о околностима које би
га могле довести у стање сукоба интереса или у неспојивост са чланством у Савету
сходно одредбама Закона о радиодифузији.

 

Члан 17.

Чланови
Савета и запослени у Агенцији имају право на поседовање личне идентификационе легитимације
– картице (у даљем тексту: картица).

На
врху картице налази се лого Агенције и стоји текст: „Република Србија, Републичка
радиодифузна агенција, Идентификациона легитимација” а на дну печат и потпис председника
Савета. 

У
картици су наведени: име и презиме, лични подаци и функција или радно место имаоца
легитимације.

По
истеку мандата члана Савета, односно по престанку рада запосленог у Агенцији, ималац
картице дужан је да картицу врати.

О
одузимању картице одлучује Савет. 

 

НАЧИН РАДА И ОДЛУЧИВАЊА
САВЕТА

 

Члан 18.

Савет
доноси одлуке на седницама.

Савет
не може одлучивати ако је број присутних чланова мањи од пет.

Савет
доноси одлуке:

1)
двотрећинском већином, односно када за одлуку гласа најмање шест чланова,

2)
квалификованом већином, односно када за одлуку гласа најмање пет чланова,

3)
простом већином, односно када за одлуку гласа већина присутних чланова.

 

Члан 19.

Двотрећинском
већином Савет одлучује приликом:

1)
усвајања текста Статута Агенције,

2)
усвајања Пословника о раду Савета, 3) усвајања Правилника о унутрашњој организацији
Агенције и систематизацији послова,

4)
усвајања текста Стратегије развоја радиодифузије,

5)
доношења општих обавезујућих упутстава за емитере,

6)
изрицања мере трајног одузимања дозволе емитеру,

7)
избора председника и заменика председника Савета,

8)
суспензије члана Савета. 

 

Члан 20.

Квалификованом
већином од пет гласова Савет одлучује приликом:

1)
усвајања прописа о програмским, техничким, организационо-кадровским и финансијским
условима и критеријумима, који се односе на доделу дозвола емитерима;

2)
усвајања правила и критеријума за умањење накнаде за емитовање програма;

3)
одлучивања о додели дозвола за емитовање радио и ТВ програма по спроведеном конкурсном
поступку;

4)
изрицања мере привременог одузимања дозволе у трајању до 30 дана;

5)
усвајања предлога Финансијског плана;

6)
одређивања висине депозита пре спровођења конкурса за добијање дозволе за емитовање;

7)
давања сагласности на уговоре са правним лицима на које се преносе поједини послови
из надлежности Агенције;

8)
давања сагласности на појединачне захтеве емитера са дозволом;

9)
давања сагласности за емитовање програма путем КДС и САТ;

10)
давања сагласности на статуте радиодифузних установа Србије и АП Војводине;

11)
одређивања висине накнаде за емитовање радио и ТВ програма;

12)
именовања чланова управних одбора радиодифузних установа Србије и АП Војводине које
се обавља према процедури појединачног избора;

13)
именовања 2/3 чланова Програмског одбора Радиодифузне установа Србије појединачним
поступком избора;

14)
избора деветог члана Савета кога предлажу претходно изабрани чланови Савета;

15)
покретања поступка за разрешење члана Савета.

 

Члан 21.

Одлуке
које Савет може да донесе простом већином када седници присуствује најмање пет чланова:

1)
одлуке о представкама правних и физичких лица;

2)
изрицање интерних опомена емитерима;

3)
давање упутства емитерима, тумачења Закона и прописа;

4)
давање сагласности на статуте емитерима цивилог сектора;

5)
утврђивање листе догађаја за РТВ преносе од општег интереса;

6)
подношење прекршајних и кривичних пријава на основу веродостојне документације;

7)
издавање дозвола за привремено умрежавање које траје дуже од три сата дневно;

8)
издавање дозвола за привремено емитовање у време значајних културних и спортских
догађаја;

9)
доношење одлука и мера о заштити ауторских и сродних права, заштите малолетника,
против дискриминације, говора мржње и сл.;

10)
давање сагласности емитерима за допунско покривање сигналом у одобреној сервисној
зони;

11)
одлуке о преносу појединачних овлашћења председника Савета на чланове Савета.

 

Члан 22.

Савет
може одлучивати јавним или тајним гласањем.

Савет
одлучује на седницама.

Гласање
се обавља када је дискусија о одређеној теми завршена и када председавајући формулише
предлог одлуке, тако да се може недвосмислено гласати за или не гласати.

Резултат
гласања се утврђује на основу броја гласова за изнети предлог.

Приликом
гласања по правилу се не утврђује разлика између гласова „против” и „уздржаних”.

Председавајући
не поставља питања ко је у гласању „против”, а ко је „уздржан”.

На
изричит захтев члана Савета који није гласао за изнети предлог, његов став поводом
гласања („против”, „уздржан”) уноси се у записник са седнице.

Сваки
члан Савета има право да самостално саопшти јавности искључиво свој став и своју
одлуку.

 

Члан 23.

Тајно
гласање обавезно је у следећим случајевима:

1)
избор председника и заменика председника Савета;

2)
избор чланова управних одбора радиодифузних установа и утврђивања листа приликом
кандидовања за чланове програмских одбора радиодифузних установа;

3)
у постпуку суспензије односно покретања иницијативе за разрешење члана Савета.

Савет
може да донесе одлуку о изјашњавању тајним гласањем и о другим питањима уколико
претходно јавним гласањем, простом већином, донесе такву одлуку.

 

Члан 24.

Тајно
гласање се понавља када за предлог одлуке гласа половина присутних чланова Савета.

Када
се гласа о кандидатима из члана 24. став 1. тачка 2. овог статута, примењује се
метод елиминације када је на изборној листи број кандидата већи од броја који се
бира.

У
другом кругу гласања гласа се само о оним кандидатима који у првом кругу нису добили
потребан број гласова за избор.

Поступак
гласања о кандидатима из става 3. овог члана може се поновити највише три пута.

У
случају да ниједан кандидат из става 4. овог члана не добије потребну већину гласова
чланова Савета, гласање се прекида и приступа се поновом процесу кандидовања и избора
за преостали број кандидата.

 

ИЗБОР ПРЕДСЕДНИКА И ЗАМЕНИКА
ПРЕДСЕДНИКА САВЕТА

 

Члан 25.

Председник
и заменик председника Савета бирају се тајним гласањем и двотрећинском већином гласова
чланова Савета.

Избор
преседника и заменика председника Савета врши се по издвојеном поступку, тако да
се кандидовање за заменика председника не може обавити пре избора председника Савета.

 

Члан 26.

Тајно
гласање спроводи комисија од три члана од којих је један члан Савета а два су из
стручних служби Агенције или обратно.

Члан
Савета који је на листи кандидата не може бити члан изборне комисије.

 

Члан 27.

Кандидате
за председника Савета предлажу чланови Савета уз образложење.

Кандидати
имају право да пре гласања изложе Савету програм рада Савета и Агенције.

Приликом
гласања о избору председника Савета, стручна служба припрема листиће за гласање
на којима су азбучним редом исписана презимена и имена кандидата, испред којих стоји
редни број. 

Чланови
Савета гласају заокруживањем редног броја испред имена кандидата.

Уколико
се председник не изабере у првом кругу, у следећем кругу се гласа за два кандидата
са највећим бројем гласова или више од два кандидата ако постоји више кандидата
са једнаким бројем гласова.

Савет
понавља гласање уколико је један од два преостала кандидата добио пет гласова.

У
случају из става 6. овог члана поново се гласа само о кандидату који је добио пет
гласова.

 

Члан 28.

Ако
председник Савета не буде изабран према процедури из члана 27. овог статута, цео
поступак кандидовања и избора се понавља.

У
случају из става 1. овог члана седнице Савета сазива и њима председава најстарији
члан Савета.

 

Члан 29.

Заменик
председника бира се на начин и по поступку који су овим статутом прописани за избор
председника Савета.

Кандидат
који није изабран за председника Савета може бити кандидован за заменика председника
Савета.

 

ЈАВНОСТ РАДА САВЕТА И
АГЕНЦИЈЕ

 

Члан 30.

Рад
Савета и Агенције као и одлуке Савета доступни су јавности у складу са Законом о
слободном приступу информацијама од јавног значаја, овим статутом и одлукама Савета.

Обавештавање
јавности обавља се преко средстава јавног информисање и WЕБ сајта Агенције. 


 

Члан 31.

Обавештавање
из члана 30. став 2. Агенција врши на следећи начин:

1)
достављањем записника са седница Савета осим делова који буду означени као службена
тајна о чему одлучује Савет (деловима записника са седница на којима се расправљало
о пословним тајнама емитера или о члановима Савета чији подаци не би смели бити
доступни јавности);

2)
одржавањем редовних и ванредних конференција за штампу;

3)
присуством представника медија отвореним седницама Савета;

4)
давањем изјава и података о раду Агенције од стране запосленог задуженог за јавно
информисање;

5)
давањем саопштења за медије;

6)
објављивање годишњег извештаја о раду Савета и Агенције.

 

Члан 32.

Агенција
и Савет обезбеђују јавност сопственог рада и на следећи начин:

1)
ажурирањем интернет сајта на којем се објављују информације и подаци Савета и Агенције;


2)
вођењем регистра о издатим дозволама за емитовање програма;

3)
јавним разговорима са кандидатима пре одлучивања о дозволама за РТВ мреже за национално
и регионално покривање РТВ програмом.

 

Члан 33.

Седнице
Савета отворене су за акредитоване представнике јавних гласила када се одлучује:

1)
о избору емитера којима се по расписаном конкурсу одобрава одговарајућа дозвола;

2)
у поступку трајног одузимања дозволе;

3)
у случајевима када се ради о основним правима емитера;

4)
у другим случајевима када председник Савета, после претходних консултација са члановима
Савета, седницу или део седнице прогласи отвореном.

 

Члан 34.

О
отвореним седницама Савета и конференцијама за штампу, Агенција је дужна да обавести
акредитоване редакције најкасније два дана пре њиховог одржавања.

 

ПОСЛОВНА ТАЈНА

 

Члан 35.

Пословну
тајну представљају исправе и подаци чије би саопштавање неовлашћеном лицу штетило
угледу и интересима Агенције и корисницима услуга Агенције.

Општим
актима које доноси Савет утврђују се исправе и подаци који се сматрају пословном
тајном.

 

ПРЕСТАНАК МАНДАТА ЧЛАНА
САВЕТА

 

Члан 36.

Мандат
члана Савета престаје у следећим случајевима:

1)
истеком времена на који је члан Савета изабран;

2)
разрешењем из разлога предвиђених чланом 29. Закона о радиодифузији;

3)
подношењем оставке Скупштини у писменој форми, у ком случају мандат члана Савета
престаје даном достављања оставке, при чему унапред дата оставка не производи правно
дејство;

4)
смрћу члана Савета.

 

Члан 37.

Савет
може Народној Скупштини Републике Србије из разлога утврђених чланом 29. став 1.
Закона о радиодифузији предложити разрешење члана Савета пре истека мандата.

До
доношења одлуке Народне скупштине о разрешењу члана Савета, Савет може двотрећинском
већином суспендовати члана Савета (члан 30. Закона о радиодифузији). 

Иницирање
поступка за разрешење и суспензију члана Савета може покренути било који члан Савета.

Члан
који предлаже покретање поступка разрешења и суспензију члана Савета дужан је да
члановима Савета своју иницијативу достави у писаном облику и да, уколико је реч
о случајевима које предвиђају тач. 2. и 3. става 2. члана 29. Закона о радиодифузији,
разлоге због којих тражи разрешење члана Савета образложи.

До
избора новог члана, Савет пуноважно одлучује у непотпуном саставу. Савет не може
пуноважно да доноси одлуке ако број чланова Савета, због престанка мандата појединих
чланова, буде мањи од 5 (члан 31. став 5. Закона о радиодифузији).

ПОСТУПАЊЕ ПО ПРЕДСТАВКАМА
И ПРИГОВОРИМА 

 

Члан 38.

Физичка
и правна лица имају право да Агенцији подносе представке у вези са садржајем програма
и понашањем емитера ако сматрају да се тим програмима вређају или угрожавају њихови
лични интереси или општи интерес.

Приспелу
представку или приговор надлежна Стручна служба Агенције одмах упућује на изјашњавање
емитеру.

Уколико
стручна служба Агенције процени да није могуће једнозначно утврдити шта је предмет
представке или приговора, она такву представку или приговор упућује на претходно
изјашњавање Савету, а Савет може одлучити да такву представку или приговор врати
на разјашњење подносиоцу, за шта подносилац има рок од 15 дана.

Емитер
је дужан да се о достављеној представци или приговору изјасни у року од 15 дана.

Неоправдано
неизјашњавање емитера у погледу представке или приговора може бити кажњено изрицањем
једне од мера предвиђених Законом.

Ако
се емитер не изјасни или обавести Агенцију да је представка неоснована, а Савет
и поред тога сматра да је основана, Савет је дужан да предузме одговарајуће мере
према емитеру као и да подносиоца представке упути на који начин може правно да
заштити свој интерес. 

 

ИЗРИЦАЊЕ МЕРА

 

Члан 39.

Мере
које изриче Савет и услови њиховог изрицања утврђени су Законом о радиодифузији.


Агенција
може емитеру изрећи опомену и упозорење, а може му и привремено или трајно одузети
дозволу за емитовање програма у складу са Законом.

Агенција
може пред надлежним судом или другим државним органом да покрене поступак против
емитера или одговорног лица емитера ако његово чињење или нечињење има обележја
дела кажњивог законом.

 

Члан 40.

Законом
прописане мере Савет може изрећи емитеру на основу приспеле представке или приговора,
на основу самосталног извештаја стручне службе којим се констатује да је емитер
прекршио закон и на иницијативу члана Савета.

Стручна
служба Агенције по достављеној представци или приговору, прикупља податке и изјашњење
и на основу тога саставља извештај који подноси Савету.

Извештај
којим се констатује да емитер није поступио у складу са законом, стручна служба
може да припреми самоиницијативно или на иницијативу било ког члана Савета.

Извештај
стручне службе у којем се констатује да емитер није поступио у складу са законом
мора бити образложен.

 

Члан 41.

Савет
је дужан да емитеру омогући изјашњавање о извештају стручне службе Агенције којим
је констатовано непоступање по закону.

Представник
емитера позива се на седницу Савета на којој се расправља о изрицању законом прописаних
мера.

 

Члан 42.

Савет
може емитеру изрећи опомену и упозорење, а може му привремено или трајно одузети
дозволу за емитовање програма.

Изузетно,
емитерима који не подлежу обавези прибављања дозволе за емитовање програма од стране
Агенције, може се изрећи само опомена и упозорење.

Опомена
се изриче емитеру који први пут прекрши неку од обавеза утврђених законом или актом
Агенције.

Упозорење
се изриче емитеру који: 

1)
и поред изречене опомене настави да поступа супротно обавезама утврђеним законом
или актом Агенције,

2)
први пут прекрши неку од обавеза утврђених законом али на начин да то кршење озбиљно
угрожава остваривање начела регулисања односа у области радиодифузије,

3)
прекрши неки од услова који су садржани у издатој дозволи за емитовање програма.

Емитеру
који и поред изреченог упозорења у смислу члана 18. Закона, настави да не извршава
одредбе Закона или прописа донетих на основу њега или не поштује услове предвиђене
дозволом за емитовање програма, или који не поступи у складу са мерама за отклањање
учињених повреда закона, које је Савет утврдио у изреченом упозорењу, Савет изриче
привремено одузимање дозволе за емитовање програма у трајању до 30 дана.

Емитеру
који не извршава своје обавезе а коме је претходно три пута била изречена мера привременог
одузимања дозволе за емитовање, изриче се трајно одузимање дозволе за емитовање
програма.

 

Члан 43.

Против
одлуке Агенције није дозвољена жалба али се може покренути управни спор.

 

ФИНАНСИРАЊЕ АГЕНЦИЈЕ

 

Члан 44.

Агенција
остварује приходе од накнада за емитовање програма коју плаћају емитери са дозволом
сходно Закону о радиодифузији.

Приходи
и расходи Агенције одређују се финансијским планом на који сагласност даје Народна
скупштина Републике Србије.

На
Финансијски план и годишњи обрачун примењују се одредбе чл. 34. и 35. Закона о радиодифузији.

 

ОРГАНИЗАЦИЈА РАДА АГЕНЦИЈЕ
– СТРУЧНА СЛУЖБА АГЕНЦИЈЕ

 

Члан 45.

Организација
рада Агенције заснива се на потреби функционалног и ефикасног остваривања задатака
Савета и Агенције који проистичу из члана 5. Статута.

Агенција
има Стручну службу чије се функционисање регулише посебним актом.

 

Члан 46.

Ради
бољег увида у поједина етичка и правна питања чији садржај није стриктно дефинисан
Законом о радиодифузији (утврђивање општих програмских правила и критеријума, заштита
деце, заштита мањина, дефинисање говора мржње и сл.). Савет може по потреби формирати
стручни тим (Етички комитет) сачињен од лица одговарајуће струке који нису запослени
у Агенцији.

Ради
бољег увида у техничку проблематику испуњености техничких стандарда које треба да
задовоље емитери, Савет може, по потреби, формирати тим за процену техничких стандарда
(Стручно-техничку комисију) састављену од инжењера адекватних профила који нису
запослени у Агенцији.

 

Члан 47.

Правилником
о унутрашњој организацији и систематизацији послова и задатака, као и уговорима
о раду, ближе се уређују сви послови, надлежности и услови рада запослених у Стручној
служби Агенције.

Права
запослених у Агенцији утврђују се у складу са законом и прописима којима се уређују
радни односи.

 

ЗАШТИТА ЖИВОТНЕ СРЕДИНЕ

 

Члан 48.

Агенција
своју делатност обавља на начин којим се не угрожава животна средина.

Мере
и средства неопходне за заштиту животне средине, утврђују се опшим актом који доноси
Савет.

 

ПОСТУПАК ИМЕНОВАЊА УПРАВНИХ
И ПРОГРАМСКИХ ОДБОРА
УСТАНОВА ЈАВНОГ РАДИОДИФУЗНОГ СЕРВИСА

 

Члан 49.

Чланове
Управних одбора Радиодифузне установе Србије и Радиодифузне установе Војводине Савет
именује у складу са критеријумима утврђеним Законом о радиодифузији.

 

Члан 50.

За
чланове Управног одбора Радиодифузне установе Војводине, Агенција именује лица која
живе и раде на подручију Аутономне покрајине Војводине. 

 

Члан 51.

Кандидати
за чланове управних одбора радиодифузних установа републике и покрајине региструју
се на основу јавног позива Агенције за радиодифузију.

 

Члан 52.

Најмање
15 дана пре покретања иницијативе за избор чланова управних одбора, Савет упућује
јавни позив свим заинтересованим организацијама, установама и грађанима да Савету
упуте своје предлоге кандидата за чланове управних одбора радиодифузних установа,
а у којем су назначени законски услови и други критеријуми које кандидати треба
да испуњавају за чланство у одборима.

Кандидате
за чланове управних одбора могу предлагати и чланови Савета.

Предлагач,
уз предлог кандидата, обавезно подноси и писмену сагласност кандидата о прихватању
кандидатуре.

 

Члан 53.

Стручна
служба, на основу законских критеријума, од приспелих предлога са писменом сагласношћу
кандидата о прихватању кандидатуре, припрема за седницу Савета листу кандидата за
чланове управних одбора.

Савет
разматра и утврђује листу кандидата за чланове управних одбора.

Листу
кандидата из става 2. овог члана Савет ставља на увид јавности ради давања приговора
најмање 15 дана пре гласања о кандидатима.

 

Члан 54.

О
кандидатима за чланове управних одбора гласа се тајно.

За
избор члана управног одбора неопходно је да гласа најмање пет чланова Савета.

О
кандидатима за чланове одбора може се гласати укупно пет пута.

Ако
ни после петог круга гласања није изабран законом прописани број кандидата, Савет
за избор преосталог броја чланова понавља целокупну процедуру.

 

Члан 55.

Чланове
Програмског одбора Радиодифузне установе Србије Агенција бира на начин и по поступку
који су овим статутом прописани за именовање чланова управних одбора јавних радиодифузних
установа.

 

ОПШТИ АКТИ АГЕНЦИЈЕ

 

Члан 56.

Општи акти Агенције су Статут, Пословник о раду Савета,
правилници и други општи акти Агенције које доноси Савет.

Измене и допуне Статута врше се на начин и по поступку прописаним
за његово доношење.

Сви други општи акти агенције морају бити у складу са Статутом
и законом.

 

ЗАВРШНА ОДРЕДБА

 

Члан 57.

Овај статут по добијању
сагласности Народне скупштине Републике Србије објављује се у „Службеном гласнику
Републике Србије” и ступа на снагу наредног дана од дана објављивања.

 

 

Број
150/05

У
Београду, 25. јуна 2005. године

Председник
Савета,

др
Ненад Цекић, с.р.