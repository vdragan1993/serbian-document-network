На основу члана 21. став 3. и члана 25. став 1. тачка 11) Закона о спречавању допинга у спорту („Службени гласник РС”, број 111/14) и члана 18. став 2. Статута Антидопинг агенције („Службени гласник РС”, број 139/14), 6. јула 2016. године, доносим
 
ОДЛУКУ
о утврђивању висине такси у 2017. години
"Службени гласник РС", број 62 од 13. јула 
				2016.
   
Утврђују се следећи износи висине такси за јавне услуге које пружа Антидопинг агенција Републике Србије, у 2017. години:
– допинг контрола спортисте – 45000 динара;
– допинг контрола коња у галопу и касу – 50000 динара;
– допинг контрола коња у олимпијским и ФЕИ дисциплинама коњичког спорта – 55000 динара;
– анализе суплемената на контаминираност допинг средствима у акредитованим лабораторијама Светске антидопинг агенције – 70000 динара;
– издавање маркице за тестирани суплемент – 5 динара по маркици до 1000 маркица, односно 4 динара по маркици до 5000 маркица, 3 динара до 10000 маркица и 2 динара преко 10000 маркица;
– вођење поступка утврђивања одговорности за повреду антидопинг правила – 5000 динара.
Висина такси је формирана на основу овлашћења Антидопинг агенције Републике Србије из Закона о спречавању допинга у спорту, а у складу са одредбама Закона о буџетском систему и Правилника о методологији и начину утврђивања трошкова пружања јавне услуге. 
Број 3-0706-1
У Београду, 6. јула 2016. године
Антидопинг агенција Републике Србије
Председник Управног одбора, 
др Валентина Милеуснић, с.р.