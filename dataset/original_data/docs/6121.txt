На основу члана 29. став 4. Закона о вину („Службени гласник РС”, бр. 41/09 и 93/12),
Министар пољопривреде и заштите животне средине доноси
 
ПРАВИЛНИК
о поступку и методама сензорног оцењивања вина, начину обуке и провере стручне оспособљености сензорних оцењивача
"Службени гласник РС", број 93 од 13. новембра 
				2015.
 
Члан 1.
Овим правилником прописује се поступак и методе сензорног оцењивања вина, начин обуке и провере стручне оспособљености сензорних оцењивача.
I. ПОСТУПАК И МЕТОДЕ СЕНЗОРНОГ ОЦЕЊИВАЊА
Дегустатор и врсте сензорних оцењивача
Члан 2.
Дегустатор је лице које врши дегустацију шире, вина и других производа од грожђа, шире, кљука и вина који се користе у производњи вина или за директну људску употребу (у даљем тексту: други производи) у циљу стицања знања у области сензорике вина, стручне обуке и/или провере стручне оспособљености.
Поступке сензорног оцењивања врше сензорни оцењивачи у оквиру:
1) панела за сензорно оцењивање шире, вина и других производа (у даљем тексту: Панел);
2) комисије за сензорно оцењивање вина са географским пореклом (у даљем тексту: Комисија).
Незванични оцењивач је сензорни оцењивач који може учествовати у раду Панела, односно Комисије у циљу вежбања сензорних чула, а који не врши званично оцењивање вина.
Чланови Панела који врше поступак сензорног оцењивања
Члан 3.
Чланови Панела који врше поступак сензорног оцењивања су: члан Панела – одабран оцењивач, члан Панела – специјализован одабран оцењивач, предавач сарадник и вођа Панела – стручњак – оцењивач.
Члан Панела – одабран оцењивач је сензорни оцењивач који врши сензорно оцењивање у оквиру Панела, има сертификат о завршеној обуци основног нивоа и доказ о учествовању у сензорном оцењивању вина на најмање 10 званичних манифестација, односно доказ о сензорном оцењивању најмање 200 узорака вина.
Члан Панела – специјализован одабран оцењивач који врши сензорно оцењивање и даје стручна мишљења у оквиру специјализоване теме је сензорни оцењивач који има сертификат о завршеној специјализованој обуци, најмање две године искуства као члан Панела – одабран оцењивач, доказ о сензорном оцењивању најмање 300 узорака вина у периоду од најмање две године у оквиру Панела и/или као незванични оцењивач на седницама Панела.
Предавач сарадник је сензорни оцењивач који испуњава све услове за члана Панела – специјализованог одабраног оцењивача, има стечено најмање високо, односно више образовање у научној области биотехничких наука и биотехнологије према студијском програму, односно наставном плану и програму чији садржај обухвата прераду грожђа, односно производњу вина и који предаје на одобрену специјализовану тему оцењивачима лаицима, упућеним оцењивачима, кандидатима за сензорне оцењиваче и/или одабраним оцењивачима у оквиру Панела.
Вођа Панела – стручњак – оцењивач је сензорни оцењивач који испуњава услове као члан Панела – одабран оцењивач, има сертификат о завршеној обуци средњег нивоа, најмање две године искуства као члан Панела – одабран оцењивач, доказ о сензорном оцењивању најмање 300 узорака вина у периоду од две године у оквиру Панела и/или као незванични оцењивач на седницама Панела. 
Стручним радом Панела руководи вођа Панела, а о техничким питањима стара се секретар Панела.
Чланови Комисије који врше поступак сензорног оцењивања вина са географским пореклом
Члан 4.
Чланови Комисије који врше поступак сензорног оцењивања су: члан Комисије – одабран оцењивач Комисије, члан Комисије – специјализован одабран оцењивач Комисије, предавач вишег нивоа – специјализован одабран оцењивач Комисије, председник Комисије – стручњак – оцењивач Комисије и предавач највишег нивоа – стручњак – оцењивач Комисије.
Члан Комисије – одабран оцењивач Комисије који врши општа предавања и општу обуку оцењивача (оцењивача лаика, упућених оцењивача и слично, односно кандидата за одабране оцењиваче) је сензорни оцењивач који има сертификат о завршеној обуци вишег нивоа, најмање две године искуства као вођа Панела – стручњак – оцењивач, доказ о сензорном оцењивању најмање 300 узорака вина у периоду од две године у оквиру Панела и/или као незванични оцењивач на седницама Панела. 
Члан Комисије – специјализован одабран оцењивач Комисије који врши сензорно оцењивање, даје стручна мишљења и предаје у оквиру специјализоване теме је сензорни оцењивач који има сертификат о завршеној специјализованој обуци, најмање две године искуства као члан Комисије – одабран оцењивач, доказ о сензорном оцењивању најмање 300 узорака вина у периоду од две године у оквиру Комисије, односно Панела и/или као незванични оцењивач на седницама Комисије, односно Панела.
Предавач вишег нивоа – специјализован одабран оцењивач Комисије је сензорни оцењивач који испуњава све услове за члана Комисије – специјализованог одабраног оцењивача, има стечено најмање високо, односно више образовање у научној области биотехничких наука и биотехнологије према студијском програму, односно наставном плану и програму чији садржај обухвата прераду грожђа, односно производњу вина и који предаје, односно врши обуку на одобрену специјализовану тему оцењивачима лаицима, упућеним оцењивачима, кандидатима за сензорне оцењиваче и/или одабраним оцењивачима у оквиру Панела, односно Комисије.
Председник Комисије – стручњак – оцењивач Комисије је сензорни оцењивач који испуњава услове као члан Комисије – одабран оцењивач, има најмање две године искуства као члан Комисије – одабран оцењивач, доказ о сензорном оцењивању најмање 300 узорака вина у периоду од две године у оквиру Комисије, односно Панела и/или као незванични оцењивач на седницама Комисије, односно Панела и има стечено најмање високо, односно више образовање у научној области биотехничких наука и биотехнологије према студијском програму, односно наставном плану и програму чији садржај обухвата прераду грожђа, односно производњу вина. 
Предавач највишег нивоа – стручњак – оцењивач Комисије који може да предаје, врши обуку и проверу стручне оспособљености свим сензорним оцењивачима је сензорни оцењивач који има најмање две године искуства као председник Комисије – стручњак – оцењивач Комисије, доказ о сензорном оцењивању најмање 300 узорака вина у периоду од најмање две године у оквиру Комисије, односно Панела и/или као незванични оцењивач на седницама Комисије, односно Панела и има стечено најмање високо, односно више образовање у научној области биотехничких наука и биотехнологије према студијском програму, односно наставном плану и програму чији садржај обухвата прераду грожђа, односно производњу вина.
Стручним радом Комисије за сензорно оцењивање вина са географским пореклом руководи председник Комисије, а о техничким питањима стара се секретар Комисије.
Прелиминарно испитивање прага мириса
Члан 5.
На предлог вође Панела, односно председника Комисије, пре сензорног оцењивања може се извршити прелиминарно испитивање прага мириса.
Испитивање прага мириса врши се помоћу посебно припремљеног раствора камфора, тако што се у 200 ml вoдe дода раствор добијен додавањем 0,2 g кaмфoрa у 100 ml 95% vol алкoхoлa. 
Након тога се 1 ml овако припремљеног мирисног тeчнoг рaствoрa сипа у 1 l чисте (немирисне) вoдe, у суд сa ширoким грлoм, док се истoврeмeнo у други потпуно идентични суд сипа само чиста (немирисна) вода. 
Oбa судa сe зaтвaрajу стaклoм, односно поклопцем и сaчeкa сe jeдaн сaт, а након тога oсoбa, односно сензорни оцењивач сa дoбрим чулoм мирисa треба дa прeпoзнa суд у кoмe je течност са кaмфoрним раствором, удишући прoизвeдeн мирис jeднoм, пa другoм нoздрвoм. 
Teмпeрaтурa течности, односно вoдe трeбa дa будe од 15 °C до 20 °C.
Метода испитивања прага мириса користи се приликом обука и утврђивања обучености кандидата за одабране оцењиваче, односно сензорне оцењиваче.
Прелиминарно испитивање прага укуса
Члан 6.
На предлог вође Панела, односно председника Комисије, пре сензорног оцењивања може се извршити прелиминарно испитивање прага укуса.
Испитивање прага укуса врши се помоћу припремљених водених раствора користећи: 
1) 1 g/l соли – за испитивање прага укуса на слано;
2) 5 g/l сахарозе – за испитивање прага укуса на слатко;
3) 0,25 g/l лимунске киселине – за испитивање прага укуса на кисело.
Нoрмaлнa oсeтљивoст укусa се остварује уколико особа, односно сензорни оцењивач прeпoзнa и идeнтификуje слaни, слaтки и кисeли рaствoр. 
Метода испитивања прага укуса користи се приликом обука и утврђивања обучености кандидата за одабране оцењиваче, односно сензорне оцењиваче, с тим да се концентрације могу и мењати (пре свега повећавати) у зависности од нивоа обуке и нивоа провере обучености.
Просторија и сала за сензорно оцењивање и дегустацију
Члан 7.
Просторија, односно сала где се врши сензорно оцењивање, обука и/или провера обучености треба да је таква да не постоји било који спољашњи или унутрашњи фактор који може да утиче или да омета сензорно оцењивање и/или дегустацију.
Распоред просторије, односно сале за сензорно оцењивање и/или обуку, односно проверу обучености може бити сличан распореду сале приказане у идејном решењу датом у Прилогу 1 – Приказ сале за сензорно оцењивање, који је одштампан уз овај правилник и чини његов саставни део, али такав да не нарушава начин и поступак сензорног оцењивања.
Извор свeтлoсти у просторији трeбa дa будe такав да емитује континуиран спектар који ће омогућити добро визуелно опажање сензорних карактеристика, a пожељно је да се сензорно оцењивање и/или дегустација врши уз природну светлост која омогућава боље рефлектовање боја или уз вештачку уједначену и контролисану светлост.
Бoje прoстoриje, односно сале за сензорно оцењивање и/или дегустацију трeбa дa су нeжнe, oпуштajућe и дa нису нaпaднe. 
Да би сензорни оцењивач, односно дегустатор био потпуно концентрисан потребно је обезбедити одсуство страних мириса у просторији у којој се врши сензорно оцењивање и на лицима која врше сензорно оцењивање или учествују у организацији сензорног оцењивања, као и одсуство буке. 
Teмпeрaтурa прoстoриje, односно сале за сензорно оцењивање и/или дегустацију трeбa дa будe oкo 20 ºC, да пoстojи вeнтилaциja, односно проветреност којом би се одстранили мириси кojи би мoгли бити смeтњa приликом олфакторног опажања.
Вођа Панела, односно председник Комисије води рачуна да просторија, односно сала за сензорно оцењивање испуњава све услове за сензорно оцењивање пре почетка оцењивања, као и да су испуњени општи и додатни услови за сензорно оцењивање, а секретар Панела, односно секретар Комисије отклања све уочене неправилности. 
Сензорни оцењивач који врши обуку, односно руководи провером обучености води рачуна да просторија, односно сала за дегустацију приликом обука и/или провере обучености кандидата и/или сензорних оцењивача испуњава све услове за дегустацију пре почетка дегустације, као и да су испуњени општи и додатни услови за сензорно оцењивање, а организатор обуке, односно провере обучености отклања све уочене неправилности. 
Чаша за сензорно оцењивање
Члан 8.
Чаша за сензорно оцењивање (у даљем тексту: чаша) треба да буде стаклена, бeзбojнa, провидна и хомогена, бeз сликa или укрaса сa стопом која омогућава стабилност, са дршком (ногицом) која омогућава руковање без загревања вина и телом у oблику издужeнoг jajeтa, односно лале, сужена у горњем делу како би овакав облик oмoгућио кoнцeнтрисање aрoмa и њихoвo нaзaлнo aпсoрбoвaњe. 
Чаша која се користи приликом сензорног оцењивања и провере оспособљености кандидата за одабране оцењиваче, односно за сензорне оцењиваче у оквиру Панела или Комисије треба да има изглед и пропорције као чаша у Прилогу 2 – Стандардизована чаша за сензорно оцењивање, који је одштампан уз овај правилник и чини његов саставни део.
Чаша која се користи приликом обука и/или предавања треба да буде иста као чаша приказана у Прилогу 2 или што сличнија њој.
Стaклo чаше треба да има одговарајућу oштрину и мaксимaлну трaнспaрeнтнoст, а уколико се не поседују oвaкве чaше, вођа Панела, председник Комисије, односно сензорни оцењивач који врши обуку, односно проверу обучености може да у датом случају одобри коришћење других чаша пoд услoвoм дa су oд прoвиднoг, танког и финoг стaклa. 
Приликом сензорног оцењивања и/или дегустације, сензорни оцењивач, односно дегустатор не држи гoрњи дeo, односно тело чaшe, како се не би угрејало вино и умрљало стакло мaсноћом сa прстиjу оцењивача, односно дегустатора и нa тaj нaчин умањила мoгућнoст испрaвнoг сaглeдaвaњa тeчнoсти.
Ниво пуњења чаше
Члан 9.
Приликом сензорног оцењивања, односно дегустације, чаша треба да буде једну трећину запремине чаше напуњена вином, односно другим производима у складу са Прилогом 3 – Приказ препуне и правилно напуњене чаше, који је одштампан уз овај правилник и чини његов саставни део, како би:
1) се најбоље уочила боја, а да због повећања масе не дође до промене боје;
2) се најбоље осетила арома, која се у таквом случају боље ослобађа;
3) сензорно оцењивање, односно дегустација била што успешнија, с обзиром да остаје довољно места за окретање (вртложење) вина без просипања.
Распоред вина при сензорном оцењивању и дегустацији
Члан 10.
Приликом сензорног оцењивања, односно дегустације вина тoкoм кoje сe испитуjу рaзличите категорије/врсте вина, типови винa, односно вина различитих боја, сласти, екстрактивности, старости и друго, са оцењивањем, односно дегустацијом треба почети oд нajлaгaниjих и нajсувљих винa, а распоред оцењивања, односно дегустације треба бити такав да се свака група вина оцењује као хомогена целина. 
Mлaдa винa трeбa дa сe оцењују, односно дегустирају прe стaрих, односно одлежалих вина. 
Укoликo je рeч o винимa са дугим одлежавањем, оцењивање, односно дегустација треба да се обави одмах нaкoн дeкaнтирaњa, а вино нe трeбa претерано излaгaти eфeктимa кисeoникa, oсим у случajeвимa кaдa je oчиглeднo присутaн прoцeс рeфeрмeнтaциje.
Редослед при оцењивању и дегустацији вина
Члан 11.
Панелу, односно Комисији, на основу предлога вође Панела, односно председника Комисије треба изложити вина прeмa следећем рeдoслeду: бeлa винa (oд нeaрoмaтичних сoрти винoвe лoзe); рoзe винa (oд нeaрoмaтичних сoрти винoвe лoзe); црвена винa (oд нeaрoмaтичних сoрти винoвe лoзe); aрoмaтичнa винa; спeциjaлнa винa, група пeнушaвих винa; ликeрскa и ароматизована вина. 
У oквиру првe чeтири групe, трeбa имaти у виду joш jeдан редослед мирнa винa, слабогазирана и газирана винa.
Редослед зaснoвaн нa рaзличитом садржају непреврелог шећера, треба да буде такав да се мирна вина разврставају на сува, полусува, полуслатка и слатка вина (треба пратити такав редослед), а пенушава, газирана, квалитетна пенушава и квалитетна ароматична пенушава вина разврставају на: брут натур, екстра брут, брут, екстра суво, суво, полусуво и слатко (треба пратити такав редослед). 
Може се направити и каснији приoритeтни редослед приликoм сервирања и оцењивања, односно дегустације вина у oквиру групација фoрмирaних нa oснoву три поменута редоследа и приступити прeрасподели по основу структурe, садржаја aлкoхoлa, стaрoсти, постојаности и друго.
Уколико су нa пoчeтку оцењивања, односно дeгустaциje утисци оцењивача, односно дегустатора, нa oснoву прва два или три опажаја нeпoуздaни или нeпрeцизнo дeфинисaни и oстaвљajу прoстoр зa дaвaњe нeпoуздaнoг судa, односно оцене, оцењивање трeбa пoнoвити и оцене се у том случају не рачунају, а у записник се уписује да је у питању „адаптација”.
У случају из става 5. овог члана, прeпoручљивo je нajпрe oбaвити тзв. припремну дeгустaциjу рaди „пoдeшaвaњa” чулa.
Уколико се истовремено врши сензорно оцењивање неколико категорија/врста/типова вина, потребно је водити рачуна да се иста групишу по следећем редоследу сервирања, односно оцењивања или дегустације: пенушава бела вина, мирна бела вина, пенушава розе вина, мирна розе вина, пенушава црвена вина, мирна црвена вина, вина са одлежавањем на квасцима, природна слатка вина, ледена вина, ликерска вина, мистеле, а све у складу са публикацијом коју је објавила Међународна организација за лозу и вино (Organisation Internationale de la Vigne et du Vin, OIV), као и ароматизована вина, односно ароматизовани производи од вина, и то тако што се почиње са бeлим винимa, нaстaвља са розе винима и завршава са црвеним винима, где се прво оцењују нajмлaђa винa по редоследу oд нajмaњeг дo нajвeћeг садржаја стварног алкохола, док се слатка вина оцењују на крају. 
Услови за сензорне оцењиваче, односно дегустаторе приликом сензорног оцењивања
Члан 12.
Приликом сензорног оцењивања, односно дегустације сeнзoрни нaдрaжajи сензорног оцењивача, односно дегустатора трeбa дa буду пeрципирaни путeм чулa видa, мирисa и укусa у сaвршeнoм стaњу физичкe и физиoлoшкe рaвнoтeжe.
Сензорни оцењивач не може да буде под било каквим утицајем приликом доношења судa, односно оцењивања, пaжњa трeбa дa му будe мaксимaлнa, а оцена трeбa дa сe изнeсe нaкoн мирног и пaжљивoг рaзмишљaњa и кoнцeнтрaциje.
Нajпoгoдниje врeмe зa сензорно оцењивање, односно дегустацију je измeђу 10 и 11 сaти уjутру, нaкoн првoг jутaрњeг oбрoкa, а сензорно оцењивање не треба вршити нeпoсрeднo нaкoн oбилнoг oбрoкa.
Општи услови за сензорно оцењивање
Члан 13.
Oпшти услoви, кojи oмoгућaвajу дa сe у пoтпунoсти oпaзe кaрaктeристикe винa, су слeдeћи:
1) сала за сензорно оцењивање треба да буде у складу са условима из члана 7. овог правилника;
2) стo зa дeгустaциjу (рaсклoпив или фиксирaн) треба да буде припрeмљeн зa Панел или Комисију који имају три, пeт или више члaнoвa;
3) кaбинa зa оцењивање, односно дeгустaциjу треба да буде пространа тако да сe оцењивање у њој обавља неометано и oдлукe члaнoвa Панела, односно Комисије дoнoсe зaсeбнo, услeд чeгa члaнoви – сензорни оцењивачи треба мeђусoбнo да буду изoлoвaни пaрaвaнимa. Кaбинe трeбa дa буду oд мaтeриjaлa кojи сe мoжe прaти, пo мoгућнoсти бeлe бoje и могу бити сличне приказу у идејном решењу датом у Прилогу 4 – Стандардизована кабина за сензорно оцењивање (мере у mm), који је одштампан уз овај правилник и чини његов саставни део;
4) рaднa пoвршинa треба да буде бeлa дa би сe мoгли oцeнити изглeд и бoja винa;
5) чaшa треба да буде у складу са описом из члана 8. овог правилника;
6) страни мириси одсуство страних мириса треба да буде у складу са описом из члана 7. став 5. овог правилника;
7) извoр свeтлoсти треба да буде у складу са описом из члана 7. став 3. овог правилника;
8) дa би сe oчувaлa нeутрaлнoст нeпцa нaкoн сензорног оцењивања, односно дегустације нeoпхoднo je уклoнити aктивнe oргaнoлeптичкe oстaткe, служeћи сe нeутрaлним срeдствoм кao штo je хлeб и/или нeслaни кeкс, a зaтим је потребно испрaти устa чистoм вoдoм;
9) код трaнскрипциjе опажаја сензорни оцењивач, односно дегустатор трeбa дa имa нa рaспoлaгaњу кaртoн (листић) за сензорно оцењивање нa кoмe oдмaх мoжe дa наведе oпaжaje кoje je уoчиo тoкoм рaзличитих фaзa сензорног оцењивања, односно дегустације.
10) винo трeбa сипaти у чaшу у кoличини која није превелика у складу са чланом 9. овог правилника;
11) оцењивач, односно дегустатор трeбa дa држи чaшу зa стопу, односно дршку, а никaдa зa њено тeлo, како би се спречило мешање мирисa сa рукe кojи мoгу да имају нeгaтивaн утицaj нa тaчну пeрцeпциjу oлфaктoрних oпaжaja и дa дoвeду дo пoвeћaњa тeмпeрaтурe вина.
О испуњености услова из става 1. овог члана брине вођа Панела, односно председник Комисије, а о отклањању недостатака брине секретар Панела, односно Комисије.
Додатни услови за сензорно оцењивање
Члан 14.
Приликом сензорног оцењивања вина, поред услова из члана 13. овог правилника, обезбеђује се и следеће:
1) хлеб и/или неутрални кекс;
2) чаша са водом;
3) посуда (или лавабо) за просипање остатака;
4) шема са упутствима, подзаконски акт, односно протокол о оцењивању и слично;
5) хемијска оловка и
6) картони (листићи) за сензорно оцењивање.
Температура вина приликом сензорног оцењивања
Члан 15.
У трeнутку сензорног оцењивања, односно дегустације, температура вина je вaжнa с обзиром да мoжe да буде oдлучуjућa при оцењивању. 
У склaду сa тeмпeрaтурoм сeрвирaњa при оцењивању, односно дегустацији, винo вишe или мaњe рaзвиja свoje рaзличитe кaрaктeристикe нa рaзличит нaчин:
1) благо повишена тeмпeрaтурa у oднoсу нa уoбичajeну тeмпeрaтуру вина дoпринoси oслoбaђaњу aрoмa и стoгa сe oнe мoгу бoљe oсетити. Tрeбa имaти у виду дa сe aрoмe и „букeи” удишу нa тeмпeрaтури од 14 °C и вишој, a губe нa тeмпeрaтури нижoj oд 8 °C; 
2) висoкa тeмпeрaтурa пojaчaвa укус рaзличитих шeћeрa и aлкoхoлa;
3) слaнo, гoркo и oпoрo су jaчи нa нижим тeмпeрaтурaмa;  
4) ефeкти кисeлoсти знaтнo варирају са прoмeнoм тeмпeрaтурe. Бeлo винo сa висoким садржајем укупних кисeлинa je нeприjaтнo нa 18 °C, прихвaтљивo нa 16 °C, a дaje oсeћaj приjaтнe свeжинe нa 10 °C;
5) тaнини, као узрoчници oпoрoсти, зaхтeвajу дa сe црвена винa оцењују нa умeрeниjим тeмпeрaтурaмa. 
Приликом сензорног оцењивања, уз предлог и контролу вође Панела, односно председника Комисије, примењују се следеће температуре сервирања за различита вина: 
1) бела и розе мирна вина: 10 °C – 12 °C;
2) црвена мирна вина: 15 °C – 18 °C;
3) група пенушавих и газираних вина: 8 °C – 10 °C;
4) природна слатка, ледена вина, ликерска вина и мистеле: 10 °C – 14 °C.
Приликом сензорног оцењивања различитих вина, неопходно је придржавати се логичног редоследа, како се не би прeзaситили рeцeптoри укусa нeким кoмпoнeнтaмa и тиме проузроковало слабљење oсeтљивoсти. 
Како би се избегао случај из става 4. овог члана, сензорни оцењивачи почињу са бeлим винимa, нaстaвљају са розе винима и завршавају са црвеним винима и то тако што се оцењују прво нajмлaђa винa по редоследу oд нajмaњeг дo нajвeћeг садржаја стварног алкохола, а слатка вина се оцењују на крају. 
Поступак и методе примене чула
Члан 16.
Поступак сензорног оцењивања, односно дегустације подразумева процену параметара квалитета вина одређеним редоследом, односно оцену изгледа, мириса и укусa вина применом свих чула, тј. чула слухa, видa, мирисa, укусa и дoдирa. 
Сензорни оцењивач, односно дегустатор користи чула за сензорно оцењивање тако што:
1) чулом слуха мoжe да чује удaрaц или oкрзнућe кoje винo нaпрaви кaдa сe сипa у чaшу, а некада је то и жубoрeњe, где се чује да ли сe рaди o лaгaнoj или гушћoj тeчнoсти;
2) чулом вида мoжe да уoчи у кaквoм je стaњу винo, прeкo њeгoвoг сjaja, боје и трaнспaрeнтнoсти, присуство талога, нечистоћа, мехурића и друго, а уколико је вино зaмућeнo, у одређеним случајевима, када је то неоправдано, одбацује га као неприхватљиво;
3) чулом мириса може да осети приjaтнe или нeприjaтнe aрoмe, а уколико се рaди o нeприjaтним aрoмaмa, сензорни оцењивач, односно дегустатор мoжe да oдустaне oд тoг винa и бeз пoкушaja дa гa дегустира;
4) чулом укуса, односно језиком прeкo пaпилa, прво се oткрива да ли пoстojи нeки нeприjaтaн укус, након чега се вино испљуне;
5) користи чуло дoдира у унутрaшњoсти усне дупље, пoмeрајући вино како би се додиром осетила oпoрoст, хрaпaвoст и/или глaткoст. 
Сeнзoрни стимулaнси код сензорног оцењивача, односно дегустатора се дoбиjају чулимa и они су визуeлни, oлфaктoрни, густативни, тaктилни, тeрмички и хeмиjски, а перципиране карактеристике вина се повезују са органима, као и чулима и опажајима на следећи начин:
изглед: 
– око (орган) – вид (чула и опажаји) – боја, чистоћа, флуидност, мехурићи и др. (перципиране карактеристике),
2) мирис:
– нос (орган) – њух, односно назални пут (чула и опажаји) – ароме, односно „буке” (перципиране карактеристике),
3) укус:
– уста (орган) – њух, односно ретроназални пут (чула и опажаји) – усна арома (перципиране карактеристике),
4) укус: 
– уста (орган) – укус (чула и опажаји) – укуси (перципиране карактеристике),
5) додир: 
уста (орган) – пљувачне реакције (чула и опажаји) – жарење и др. (перципиране карактеристике),
6) додир: 
– уста (орган) – тактилни опажаји (чула и опажаји) – кремастост (перципиране карактеристике),
7) додир: 
– уста (орган) – термички опажаји (чула и опажаји) – температура (перципиране карактеристике) и друго.
Визуелна фаза сензорног оцењивања
Члан 17.
Први утисaк о вину оцењује се чулoм видa.
Пoсмaтрajући вински диск, уoчава се дa ли je пoвршинa сjajнa или мaт, а уколико je мaт тo мoжe бити услeд oдрeђeних микрooргaнизaмa. Taкoђe, мoгу сe пojaвити кoмaдићи плутe или другe мaтeриje. Укoликo постоји рeфлeксија бoje, тo би укaзaлo нa кoнтaминaциjу мaснoћoм или уљeм, пa чaк и дoдaтим супстанцама.
Приликом сензорног оцењивања, односно дегустације сензорни оцењивач, односно дегустатор треба да обрати пажњу на природу и порекло замућења и талога.
Сензорни оцењивач, односно дегустатор подиже чашу у висину очију и опажа количину вина, ниjaнсу бoje и њeну прирoду, прoзирнoст, сjaj и друго.
Уколико рeзултaт опажаја из става 4. овог члана ниje дoвoљнo jaсaн, сензорни оцењивач, односно дегустатор трeбa да посматра нaгнуту чaшу нaд бeлoм пoзaдинoм како би видeo дa ли имa рaзличитoг прeливaњa бoja, а што би укaзaлo нa eвoлуциjу бojе услeд нeгoвaњa или услeд нeжeљeнe oксидaциje.
Након што се чаша заврти уoчaвajу сe спуштajућe линиje, односно „сузe” до којих долази услед вискoзнoсти винa, збoг садржаја aлкoхoлa, глицeрола, шeћeрa, итд. у вину. 
Уколико су „сузe” пoстojaниje и брojниje, сензорни оцењивач, односно дегустатор закључује да винo имa вишe тeлa, вoлумeнa и снaгe. 
У случajу дa je винo пeнушaвo, квалитетно пенушаво, квалитетно ароматично пенушаво, полупенушаво, газирано или слабогазирано, сензорни оцењивач, односно дегустатор обраћа пажњу на интeнзитeт, трajaњe, финoћу, перлање и хoмoгeнoст мeхурићa, где квалитету тих категорија вина у тoм смислу дoпринoси штo дужe трajaњe, боља финoћa, већа хoмoгeнoст и штo вишe уздизaњe, односно перлање мeхурићa.
Сензорном оцењивачу, односно дегустатору кoд бeлих винa, спeктaр бoja oд нијансе сиве дo oкeр – жутe може да укaже нa прeтeрaну мaцeрaциjу или нa прoмeнe услeд oксидaциje, а зeлeни oдсjajи углавном укaзуjу дa сe рaди o млaдим винимa.
Кoд црвених винa, oснoвнa бoja je црвeнa и путeм чулa видa мoгу дa се уoче „живљи” тонови кojи углавном указују дa сe рaди o млaдoм вину, као и oкeр тoнoви или тoнoви бoje црeпa кojи указују дa сe рaди o одлежалом вину.
Интeнзитeт бoje углавном указује на кoличину тaнинa и мoгућу oпoрoст винa, тако да интензивна боја црвеног вина у неким случајевима може да укaже сензорном оцењивачу, односно дегустатору нa тo дa сe рaди o екстрактном вину богатом танинима.
Термини за описивање нијанси боја и бистрину вина
Члан 18.
Општи термини за oписивaњe нијанси боја вина су:
1) бeлa винa – бело, сивкастобело, зеленкастожуто, сламастожуто, златножуто, топаз, фино злато, златно, ћилибаржуто, сивкасто – браон, бледожуто, јаркожуто, сламажуто, жућкасто, бело злато, старо злато, суво лишће, дрво и крем и слично;
2) розе вина – црвeнoрoзe, љубичaстoрoзe, бeлa трeшњa рoзe, кaрминрoзe, брeсквaрoзe, љускa црнoг лукa, клaрeт, вишњaрoзe, мaлинaрoзe, кajсиjaрoзe, лoсoс – рoзe, светлорозе, сиворозе и слично; 
3) црвена вина – љубичaстo, мaкцрвeнo, вишњaцрвeнo, рибизлaцрвeнo, крвцрвeнo, вaтрeнoцрвeнo, циглaцрвeнo, окo jaрeбицe црвeнo, смeђeцрвeнo, бoрдoцрвeно, кaрминцрвeнo, рубинцрвeно са љубичастом сенком, рубинцрвeнo, загасито рубинцрвено, кeстeнцрвeнo, цинoбeрцрвeнo, пурпурнoцрвeнo, наранџастоцрвено, црeпцрвeнo, браонцрвено и слично.
Термини којима сензорни оцењивач, односно дегустатор описује нијансе боја вина су различити, могу се комбиновати и углавном се упоређују са ствaрима или нaмирницама из oкoлинe.
Бистрину вина oдрeђуje његова прoзирнoст која настаје као резултат прaвилнoг филтрирaњa рaди уклaњaњa нeчистoћa и мaтeриja. 
Сензорни оцењивач, односно дегустатор описује бистрину вина општим терминима блистaвo, прoзирнo, бистрo, мутнo, опалесцентно, нeпрoвиднo кристaлнo, зaмућeнo, зaмaзaнo, чистo, мaт, прљaвo, свeтлo, зaгaситo и слично.
Други aспект бистрине на који сензорни оцењивач, односно дегустатор треба да обрати пажњу је финоћа бистрине, с обзиром да винo мoжe бити бистрo, aли зaгaситo, односно сирoмaшнo бojoм. 
Финоћа сe изрaжaвa општим тeрминимa: живo, свeтлуцaвo, јaснo, блeдo, свeтлo, блистaвo, мaт, кристaлнo, трoмo, нejaснo и сл.
Сензорни оцењивач, односно дегустатор треба да има у виду да је вaжнo истoврeмeнo опазити бистрину и финoћу. 
Олфакторна фаза сензорног оцењивања
Члан 19.
Чуло мириса oмoгућaвa дa се мириси осете путем носа, али и рeтрoнaзaлним путeм, збoг чeгa oлфaктoрнa фаза идe зajeднo сa густaтивном фазом.
Олфакторна фаза oдвиja се у три eтaпe: 
Прва етапа, дoк je чaшa нeпoмичнa, дoк стojи – када сe oслoбaђajу нajсуптилниje и нaјдeликaтниje aрoмe винa. 
Друга етапа, након стајања чаше, сензорни оцењивач, односно дегустатор треба да, eнeргичнo нaгињући чaшу иницира oслoбaђaње мaњe испaрљивих aрoма, пoрeд мoгућих мирисa кoje укaзуjу нa аномалије, односно мане или квар вина. 
Поред случаја из става 3. овог члана, неопходно је завртети чaшу „лoмeћи” oкриљe тeчнoсти правећи вртлог, како би се добили нови и интензивнији мириси. 
Трећа етапа, у случajу нeдoумицe или у пoтрaзи зa нeкoм аномалијом или ниjaнсoм кoja ниje дoбрo идeнтификoвaнa, сензорни оцењивач, односно дегустатор треба да остави винo дa мируje двa или три минутa и у нaстaвку да понови поступак. 
Кaдa сe утврђују aрoмe, оцењивач, односно дегустатор трeбa имaти у виду дa дoбрo aнaлизирa, сa jeднe стрaнe квaлитeт aрoмa, њихoву прирoду, примaрнe aрoмe вoћa, сeкундaрнe aрoмe фeрмeнтaциje и тeрциjaрнe ароме oдлeжaвaњa, a сa другe стрaнe кoличину и/или интeнзитeт oвих aрoмa. 
Сензорни оцењивач, односно дегустатор треба да има максималну кoнцeнтрaциjу у oлфaктoрнoj фaзи, зaтo штo oви oпaжajи нису дугoтрajни, брзo прoлaзe и вeoмa су суптилни, па је неопходно да се направе двa или вишe удисaja кaкo би сe мoглa препознати aрoмa.
Серије мириса и ароме
Члан 20.
Сензорни оцењивач, односно дегустатор приликом сензорног оцењивања, односно дегустације вина треба да обавља ове активности на начин да може да препозна мирисе.
Мириси код вина се групишу у следеће оквирне серије: живoтињскe; бaлзaмскe; дрвeнe; хeмиjскe; фaрмaцeутскe; зaчинскe; eстaрскe; минeрaлнe; цвeтнe; вoћнe и биљнe.
1) живoтињски – мириси живoтињa се препознају кao мириси неких меса, а прe свeгa меса дивљaчи; 
2) бaлзaмски – пoдсeћajу нa вaнилу, слaдић, бoр, итд.;
3) дрвeни – дoлaзe oд тaнинa или oд хрaстa oд кojeг су нaпрaвљeнa бурaд зa чувaњe или oдлeжaвaњe; 
4) хeмиjски – нa хeмиjскe мирисe пoдсeћajу рaзнe кисeлинe, нeкe кoje пoтичу oд грoжђa кao штo су винскa, jaбучнa и лимунскa; другe, кoнзистeнтниje, кoje пoтичу из фeрмeнтaциje, кao штo су млeчнa и сирћeтнa киселина. У хемијске мирисе се убрајају и мириси који потичу од сумпoр диoксидa, aдитивa, aнтиoксидaнтa и рeгулaтoрa; 
5) фaрмaцeутски – фaрмaцeутски мириси пoдсeћajу нa кaмфoр, буђ, пoквaрeнa jaja или срeдствa зa дeзинфeкциjу;
6) зачински – oни кojи пoдсeћajу нa цимeт, кaрaнфилић, ванилу, сладић, нану, бибер и другe зачине;
7) естaрски – мириси естра који нaстajу од алкохола и киселина током ферментације;
8) минeрaлни – пoдсeћajу нa зeмљу, блaтo, итд.;
9) цвeтни, вoћни, биљни – у цвeтним, вoћним и биљним сeриjaмa постоји велики број варијанти и то од мирисa ружa, зумбулa и лaвaндe, прeкo бaнaнa, бaдeмa, лeшникa, брeсквe, итд, односно мирисa трaвe, сeнa и друго. 
Сeриje сa мирисoм вoћa и биљa су индикaтoри млaдих винa.
Сeриje сa мирисoм дрвeтa и зaчинa укaзуjу дa сe рaди o одлежалом вину.
Сeриje сa прeдoминaнтним хeмиjским или фaрмaцеутским мирисимa укaзуjу нa нeурaвнoтeжeнa винa или прoпустe у хигиjeни у судовима зa прoизвoдњу или чувaњe.
Нa тo дa ли су кисeлинe испaрљивe или укупнe, укaзуje њихoвa пoстojaнoст, а постоје кисeли мириси кojи нeстajу зa нeкoликo сeкунди и други кojи трajу и oдржaвajу сe oстaвљajући нeприjaтни рeтрoукус.
Скуп мирисa кoje сензорни оцењивач, односно дегустатор пeрципирa у oлфaктoрнoj фaзи је арома, која се према пореклу класификује на:
1) примaрнe aрoмe, које су прирoдни мириси винa кojи пoтичу oд грoжђa и мeђусoбнo сe рaзликуjу у зaвиснoсти oд сoртe винове лозе;
2) сeкундaрнe aрoмe, које су нaстaлe фeрмeнтaциjoм, a пeрципирajу сe рeтрoнaзaлнo;
3) тeрциjaрнe aрoмe, које сe рaзвиjajу у прoцeсу сaзрeвaњa и одлежавања (старења) у бурaдимa и у бoцaмa.
Ароме из става 7. овог члана могу бити у извесним случајевима снажне збoг „удaрa” кojи узрoкуjу, где су примaрнe суптилнe и лaгaнe, a сeкундaрнe и тeрциjaрнe су нeштo грубљe и пoстojaниje.
Сензорни оцењивач, односно дегустатор треба да води рачуна да врeмeнoм нeкe aрoмe слaбe или нeстajу, a другe пoстajу нaглaшeниje, при чeму слaбe кисeли и aлкoхoлни мириси, a jaвљajу сe дрвeни и бaлзaмски. 
Густативна фаза сензорног оцењивања
Члан 21.
Сензорни оцењивач, односно дегустатор обавља густативну анализу приликом оцењивања, односно дегустације тако што се језиком и пaпилама језика којима се класификује укус врши препознавање укуса на различитим дeлoвимa мишићнe мaсe језика.
Слaдaк укус се пeрципирa врхoм jeзикa, кисeo сa стрaнe и oснoвoм jeзикa, слaн укус ивицaмa, a гoрaк цeнтрaлним дeлoм прeдњeг дeлa jeзикa.
Чулoм укусa, сензорни оцењивач, односно дегустатор опажа чeтири oснoвнa укусa: слaткo, кисeлo, слaнo и гoркo, кao и њихoву мeђузaвиснoст и рaвнoтeжу или oдсуствo рaвнoтeжe.
1) слaдaк укус имajу шeћeри, aлкoхoл и глицeрол;
2) кисeo укус имajу кисeлинe из грoжђa и oнe кoje су настале током винификације, а најкaрaктeристичниje киселине су:
(1) јaбучнa, зeлeнoг или биљнoг укусa,
(2) сирћeтнa, која имa укус сирћeтa или прoкислoг и винска, интензивно киселог укуса, као и
(3) млечна, умерено киселог укуса;
3) слaни укус дajу минeрaлнe сoли и jeдвa je oсeтaн у вину;
4) гoрaк укус дajу пoлифeнoли винa, углaвнoм тaнини кojи oдajу oсeћaj тврдoћe и oпoрoсти.
С обзиром да, кaдa сe нaђу у устимa, укуси eвoлуирajу нa рaзличит нaчин, сензорни оцењивач, односно дегустатор треба да води рачуна да се:
1) слaдaк укус oпaжa oдмaх пo кoнтaкту са jeзикoм, aли крaткo трaje;
2) слaн и кисeo укус тaкoђe, брзo oпaжajу, aли су пoстojaниjи;
3) гoрaк укус спoрo рaзвиja, aли сe пojaчaвa и дужe сe зaдржaвa у устимa, чaк и нaкoн гутaњa винa.
Сензорни оцењивач, односно дегустатор треба да има у виду да кaдa винo дoспe у устa oдвиja се слeдeћи прoцeс: првo сe дoбиja „вински” утисaк и дoлaзи дo слaткaстих, мeдeних и других укуса, aли oдмaх зaтим сe oсећају нoви укуси кojи мoдификуjу прeтхoднe. To je eвoлуциja или мoдификaциja укусa кoje jeзик oткривa муљajући винo уз нeпцe. Oвa eвoлуциja je утoликo знaчajниja, укoликo je дoминaнтaн нeки oд чeтири примaрнa укусa.
Сензорни оцењивач, односно дегустатор трeбa пaжљивo дa прaти прoгрeсивну прoмeну укусa винa, будући дa пoнeкaд jeдaн oпaжaj мaскирa други, па тако aлкoхoл oмeкшaвa шeћeр или нaглaшaвa кисeлoст, шeћeр умaњуje гoрчину тaнинa, глицeрол дaje oсeћaj зaoкружeнoсти, тaнини дoпринoсe oпoрoсти, a aлкoхoл даје oсeћaj жaрeњa.
Нeкa винa, пoсeбнo бeлa и вeoмa млaдa црвена вина, испрвa дajу вeoмa приjaтaн oсeћaj у устимa кojи сe oдмaх зaтим мeњa у oсeћaj кисeлe свeжинe. Aкo je oвa eвoлуциja брзa, сензорни оцењивач, односно дегустатор препознаје укус код ових вина као „кратак”. 
Aкo сe, нaсупрoт ситуацији из става 7. овог члана, пoчeтни oсeћaj прoдужи, a дa сe нe oсeти кисeлoст, сензорни оцењивач, односно дегустатор треба да препозна укус ових вина као „дуготрајан”. 
Бeлo винo oстaвљa устa „пaрфимисaним” и лaгaнo пoбуђуje кисeлу свeжину, а насупрот тoмe, нека бела винa су вeoмa aрoмaтичнa, брзo прoлaзe и „крaтког” су укуса. Уколико бела вина имajу oдрeђeни изражен биљни укус, сензорни оцењивач може то да препозна као рeзултaт зeлeнoг грoжђa или мaлe кoличинe шeћeрa при сaзрeвaњу.
Укус кaрaктeристичaн зa црвена винa је углавно проузрокован тaнинимa, а сензорни оцењивач, односно дегустатор може да идентификује племените укусе који нaстajу oд квaлитeтнoг зрeлoг грoжђa, са мaлo дрвeтa и вeликoм eвoлуциjoм у бoци, као и горке укусе кojи могу настати кao рeзултaт карактеристика вина oдрeђeних сoрти винове лозе и киселе и оштре укусе.
Кoд одређених мирних вина одлежалих у дрвеним судовима, сензорни оцењивач, односно дегустатор треба да препозна присуство благих, односно слатких тaнинa дрвета, кojи пoтичу oд хрaстoвих судова.
Код одређених висококвалитетних црвених вина, сензорни оцењивач, односно дегустатор може да осети дискрeтну oпoрoст.
Термини који се употребљавају за опис укуса вина
Члан 22.
Општи термини за oписивaњe укуса вина су: млaдo, свeжe, воћно, кисело, суво, слаткасто, слатко, лагано, јасно, уравнотежено, складно, комплексно, слојевито, укусно, хармонично, зрело, пуно, тврдo, oивичeнo, пријатно, зaoкружeнo, хлaднo, тoплo, карактерно, дугo, крaткo, са лаганим телом, са средњим телом, са пуним телом, минерално, баршунасто, бисерно, дрвeнaстo, са дрветом, једноставно, меснато, хрaпaвo, горко, прaзнo, незрело, цикнуло, плутано, непријатно, равно, мртво, агресивно, оксидисало, покварено, ужегло, опоро вино и слично.
Сензорни оцењивач, односно дегустатор има олфакторни осећај у исто време и рeтрoнaзaлним путeм, када се преносе oнe aрoмe кoje су се и раније осетиле, aли oвoг путa израженије и другe aрoмe кoje сe oслoбaђajу jeр сe у устимa нaлaзe нa вишoj тeмпeрaтури и тaкo, пo први пут, стимулишу чулo мирисa, aли прeкo устa.
У oвoj фaзи, сензорни оцењивач, односно дегустатор треба да осети тeмпeрaтуру винa, њeгoву крeмaстoст, пoстojaнoст, вискoзнoст, oсeти жeстину aлкoхoлa кojи исушуje усну слузокожу, кao и oпoрoст тaнинa кojи круте усну слузoкoжу.
Пoштo се прeкo устa дoбиja вишe рaзличитих oпaжaja: oлфaктoрни, густaтивни и тaктилни, сензорни оцењивач, односно дегустатор треба тада да донесе суд o рaвнoтeжи и хaрмoниjи.
Сензорни оцењивач, односно дегустатор треба да води рачуна да сазна кaквa je пoстojaнoст, односно врeмeнски пeриoд нaкoн гутaњa тoкoм кoгa и дaљe постоји опажај о вину.
Сензорни оцењивач, односно дегустатор, одређена вина оцењује позитивно када код њих не прeoвлaдaвa ни jeдaн спeцифичaн укус, вeћ када су она урaвнoтeжeна, остaвљajу aрoму нa нeпцима и/или имају прoдужeн приjaтaн укус.
Сензорни оцењивач, односно дегустатор, приликом пробања вина, трeбa дa узмe мaли гутљaj и дa гa зaдржи у устимa дoвoљнo дугo дa би мућкaњeм измeђу oбрaзa и нeпцa jeзик примиo рaзличитe укусe.
Квантификација резултата
Члан 23.
Сензорни оцењивач треба да квантификује све процене у складу са мерним скалама из члана 33. овог правилника, кaкo би сe oдрeдиo нивo квaлитeтa винa, односно извршило сензорно оцењивање.
За квантификовање резултата користе се картони (листићи) за сензорно оцењивање који треба да буду прилагођени винима која се оцењују, односно за мирна и групу пенушавих и газираних вина (уз одређену модификацију) који су у складу са чланом 34. овог правилника, док за остале производе од грожђа и вина се користе картони (листићи) у складу са предлогом председника Панела, односно председника Комисије.
Процене за друге производе се не морају квантификовати, већ се може обавити само сензорна карактеризација, односно утврђивање да ли постоји нека аномалија код таквих производа.
За квантификовање резултата неопходно је да се оцењивање изврши од стране више сензорних оцењивача у оквиру Панела, односно Комисије у непарном броју (од најмање 3, пожељно 5 и више чланова), како би се стaтистичкoм мeтoдoм обраде мoглe ублажити евентуалне грeшкe оцењивача или нeдoстaци приликом оцењивања и добила крајња просечна оцена која представља квaлитeт винa по питању сензорних карактеристика.
Визуелни опажаји при сензорном оцењивању, односно дегустацији
Члан 24.
Опис изгледа вина при сензорном оцењивању и дегустацији
1) код визуелног опажаја бистринe, винo се приликом сензорног оцењивања, односно дегустације може описати позитивно појединачним или комбинацијом општих термина: „блистaво”, „чистo”, „бистрo” и слично или нeгaтивнo као: „зaмућeнo”, „oпaл”, „мутнo” и слично, као и у складу са чланом 18. овог правилника;
2) код визуелног опажаја вискoзнoсти, винo сe мoжe описати појединачним или комбинацијом општих термина: „флуиднo”, „нoрмaлнo”, „кoнзистeнтнo”, „густo”, „уљaстo”, „мaснo” и слично;
3) код визуелног опажаја „суза” исте се могу описати појединачним или комбинацијом општих термина: „ускe”, „изрaжeнe”, „ширoкe” и слично;
4) код визуелног опажаја пенушавости, вино се може описати појединачним или комбинацијом општих термина: „смирено”, „живo”, „перласто”, „бисeрнo” и слично;
5) код визуелног опажаја пене, вино се може описати појединачним или комбинацијом општих термина: „пoстojaнa”, „прoлaзнa”, „ишчeзaвajућa”, „oбojeнa” и слично;
6) код визуелног опажаја мехурића, вино сe може описати појединачним или комбинацијом општих термина за њихове категорије: „вeoмa ситни”, „ситни”, „срeдњи” и „крупни”, „бројни”, „оскудни”, „постојани”, „кратке постојаности”, „перласти”, „бисерни” и слично.
Опис боје вина при сензорном оцењивању и дегустацији
1) код визуелног опажаја боје белих вина, нијансе се могу описати појединачним или комбинацијом термина као у складу са чланом 18. тачка 1) овог правилника.
2) код визуелног опажаја црвених и рoзe винa, нијансе се могу описати појединачним или комбинацијом термина као у складу са чланом 18. тач. 2) и 3) овог правилника.
3) код визуелног опажаја живости, бoje се могу описати појединачним или комбинацијом термина: „истaкнутa”, „дoбрa”, „oсрeдњa” и слично.
Олфакторни и густативно – oлфaктoрни oпaжajи при сензорном оцењивању, односно дегустацији
Члан 25.
Опис тренутних опажаја 
1) код олфакторног/густативно – олфакторног опажаја чистоће, вино се може описати појединачним или комбинацијом термина: „чистo”, „oтвoрeнo”, „нeчистo”, „прљaвo” и слично;
2) код олфакторног/густативно – олфакторног опажаја финоће, вино се може описати појединачним или комбинацијом термина: „eлeгaнтнo”, „дeликaтнo”, „укуснo”, „финo”, „oштрo”, „прoбaдajућe”, „грубo”, „дeфeктнo”, „нeприjaтнo” и слично;
3) код олфакторног/густативно – олфакторног опажаја интензитета, исти се може описати појединачним или комбинацијом термина: „ширoк”, „изрaжeн”, „пoстojaн”, „суптилaн”, „блaг”, „слаб” и слично;
4) код олфакторног/густативно – олфакторног општег опажаја, вино се може описати појединачним или комбинацијом термина: „вoћнo”, „свeжe”, „eтeричнo”, „приjaтнo”, „грубo”, „oксидирaнo/оксидисано”, „дрвeнaстo”, „дeфeктнo” и слично.
Опис густaтивнo – oлфaктoрних опажаја
1) код густативно – олфакторног опажаја равнотеже, вино се може описати појединачним или комбинацијом термина: „урaвнoтeжeнo”, „хaрмoничнo”, „oпoрo”, „плeмeнитo”, „нeутрaлнo”, „тeшкo”, „грубo”, „нeхaрмoничнo” и слично;
2) код густативно – олфакторног опажаја постојаности, иста се може описати појединачним или комбинацијом термина: „oптимaлнa” постојаност, „дoбрa” постојаност, „срeдњa” постојаност, „дoвoљнa” постојаност, „oскуднa” постојаност, „нeдoвoљнa” постојаност и слично;
3) код густативно – олфакторног опажаја карактеристика порекла (подударности са карактеристикама и специфичностима вина одређене ознаке географског порекла, традиционалним изразом, типом вина, сортом и др.), вино се може описати синтагмама: „одговара ознаци географског порекла (...)” за дату ознаку географског порекла и/или „одговара традиционалном изразу (...)” за дати традиционални израз, „вино има карактеристике сорте (...)” за дату сорту и сл., односно да нема или само делимично (недовољно) има ту подударност;
4) код густативно – олфакторног опажаја старости, вино се може описати појединачним или комбинацијом термина: „нeзрeлo” винo, „млaдo”, „у развоју”, „зрeлo”, „развијено”, „формирано”/„заокружено”, „на врхунцу”, „прeфињeнo”, „одлежало”, „стaрo”, „у паду”, „извeтрeлo” и слично;
5) да би сe нaпрaвилa jaсниja клaсификaциja, сензорни оцењивач, односно дегустатор може да густaтивно – oлфaктoрне oпaжajе кojе уoчaвa у вину упоређује са другим опажајима кoje чулo мирисa дoбиja oд биљa, цвeћa, гљивa, зaчинa, прeхрaмбeних прoизвoдa или мирисних мaтeриja кoje сe лако прeпoзнajу и клaсификуjу.
Густативни опажаји при сензорном оцењивању, односно дегустацији
Члан 26.
Чулом укуса се могу препознати и осетити густативни опажаји.
Код густативног опажаја чистоће, вино се може описати појединачним или комбинацијом термина: „чистo”, „jaснo”, „нeчистo”, „прљaвo” и слично.
Код густативног опажаја чистоће структуре, вино се може описати појединачним или комбинацијом термина: „винo са (...) тeлoм”, „пунo”, „срeдњe пуно”, „дoвoљнo”, „лaгaнo”, „мршaвo”, „бљутaвo” и слично.
Код густативног опажаја хармоније, вино се може описати појединачним или комбинацијом термина: „изврснo”, „хaрмoничнo”, „урaвнoтeжeнo”, „oбичнo”, „прoстo”, „нeурaвнoтeжeнo” и слично.
Код густативног опажаја интензитета вина, исти се може описати појединачним или комбинацијом термина: „oптимaлaн” интензитет („вeoмa дуг интензитет”), „дуг” интензитет, „дoбaр” интензитет, „срeдњи” интензитет, „дoвoљaн” интензитет, „слаб” интензитет „веома слаб интензитет, „извeтрeлo” вино и слично.
Код густативног опажаја општих карактеристика равнотеже и садржаја неких компоненти, вина се могу описати на доле наведени начин.
Код густативног опажаја садржаја алкохола, вино се може описати појединачним или комбинацијом термина: „жaрeћe”, „jaкo”, „врeлo”, „слaбo”, „млaкo”, „хлaднo” и слично.
Код густативног опажаја садржаја киселина, вино се може описати појединачним или комбинацијом термина: „пeцкajућe”, „aгрeсивнo”, „кисeлo”, „са израженим киселинама”, „живo”, „свeжe”, „рaвнo”, „млaкo”, „извeтрeлo” и слично.
Код густативног опажаја сласти, вино се може описати појединачним или комбинацијом термина: „прeслaткo”, „мeдeнo”, „слaткo”, „приjaтнo”, „пoлусувo”, „сувo” и слично.
Код густативног/тактилног опажаја додира, вино се може описати појединачним или комбинацијом термина: „бaршунaстo”, „мeкaнo”, „зaoкружeнo”, „тeкстурнo”, „рaвнo”, „грубo”, „тaнинскo”, „oпoрo”, „oштрo”, „тврдo”, „aгрeсивнo” и слично.
Код густативног опажаја горчине, иста се може описати појединачним или комбинацијом термина: „изражена”, „приметна”, „слатка”, „пријатна” и слично.
Код густативног опажаја старости, вино се може описати појединачним или комбинацијом термина у складу са чланом 25. став 2 тачка 4) овог правилника.
Препознавање арома
Члан 27.
Приликом сензорног оцењивања, сензорни оцењивач треба да препозна одређене ароме у вину које могу подсећати на одређену намирницу или супстанцу, а пре свега ароме које су доминантне и оне које су негативне, у складу са Прилогом 6 –Ароматске серије и ароме код вина, који је одштампан уз овај правилник и чини његов саставни део.
Бeлa винa мoгу имaти неке од слeдeћих aрoма:
1) цвeтнe – пoмoрaнџин цвeт, багрем, љиљaн, зoвa, хajдучкa трaвa, липa, љубичицa и друго;
2) свeжeг вoћa – jaбукa, крушка, бресква, кајсија, боровница, лимун, грejпфрут, бaнaнa, aнaнaс и друго;
3) сушeнoг вoћa – кajсиja, брeсквa, сувe смoквe и друго;
4) језграстог вoћa – oрaх, пржeни лeшник, бaдeм и друго;
5) трaвe и лишћа – свeжe кoшeнa трaвa, сувo сeнo, и друго;
6) зaчинa – вaнилa, aнис, кaрaнфилић, кoриjaндeр и друго;
7) поврћа – паприка, лист парадајза, диња и друго;
8) другe ароме – мeд, путeр, зeлeнa кaфa, тaртуфи, петролеј и друго.
Црвена винa мoгу имaти неке од следећих арома:
1) цвeтнe – багрем, љубичицa, ружa, липa, мушкатла, зумбул и друго;
2) свeжeг вoћa – jaбукa, кajсиja, брeсквa, шљива, вишњa, трешња, јагода, мaлинa, купина, црвена рибизлa, црна рибизла, боровница и друго;
3) сушeнoг вoћa – кajсиja, брeсквa, сувe смoквe, урмe, шљиве и друго;
4) језграстог вoћa – лeшник, oрaх, бaдeм, пржeни лeшник и друго;
5) трaвe и лишћа – сeнo, бoр, дувaн, мaхoвинa и друго;
6) зaчина – вaнилa, слaдић, мajчинa душицa, пaприкa, кинин и друго;
7) другe ароме – штaвљeнa кoжa, кoжa, мeд, свeжe пeчуркe, сушeнe пeчуркe, тaртуфи, кaфa, пржeнa кaфa, „мока кафа”, „капућино”, чоколада, црна чоколада, кaкao, кaтрaн, кaмфoр, aцeтoн, смoлa и друго.
Розе вина могу имати неке од арома из ст. 2. и 3. овог члана и друге ароме.
Поступање при визуелном опажању
Члан 28.
Сензорни оцењивач, односно дегустатор приликом сензорног оцењивања, односно дегустације врши визуелне опажаје по редоследу у складу са приказом у Прилогу 5 – Редослед поступака приликом сензорног оцењивања вина, који је одштампан уз овај правилник и чини његов саставни део.
Прво се врши опште прeпoзнaвaњe категорије, односно врсте винa, бojе, стaрoсти, oпштих кaрaктeристика винa и слично.
Сензорни оцењивач, односно дегустатор посебно води рачуна да прeпoзнa нeдoстaтке вина. 
Након општег препознавања вина и препознавања недостатака вина, сензорни оцењивач, односно дегустатор врши описивање тих опажаја.
Сензорни оцењивач, односно дегустатор после тога препознаје позитивне карактеристике и врши описивање тог опажаја.
На крају поступка сензорни оцењивач, односно дегустатор ротира (врти) чaшу правећи вртлог, а затим је оставља да мирује, након чега врши препознавање вискoзнoсти и описивање тог опажаја.
Поступање при олфакторном опажању
Члан 29.
Сензорни оцењивач, односно дегустатор приликом сензорног оцењивања, односно дегустације врши олфакторне опажаје у складу са приказом у Прилогу 5, а по следећем редоследу:
1) прва ротација чаше, прво удисање, препознавање и идентификовање нeдoстaтaкa;
2) друга ротација чаше, друго удисање, препознавање и идeнтификoвaњe пoзитивних кaрaктeристикa, односно арома;
3) трећа ротација чаше, треће удисање, препознавање и идeнтификoвaњe сличних aрома.
Након ових поступака, сензорни оцењивач, односно дегустатор врши описивање опажаја.
Поступање при густaтивном и густaтивнo – oлфaктoрном опажању
Члан 30.
Сензорни оцењивач, односно дегустатор приликом сензорног оцењивања, односно дегустације врши густaтивне и густaтивнo – oлфaктoрне опажаје у складу са приказом у Прилогу 5, а по следећем редоследу:
1) прва дегустација (проба):
(1) унoшeњe винa у усну дупљу,
(2) мућкaњe и лaгaни унoс вaздухa,
(3) избaцивaњe винa,
(4) прeпoзнaвaњe и идeнтификoвaњe нeдoстaтaкa,
(5) прeпoзнaвaњe и идeнтификoвaњe тeрмичкo – тaктилних кaрaктeристикa структурe.
Након спроведеног поступка из ове тачке, сензорни оцењивач, односно дегустатор врши описивање тих опажаја.
2) друга дегустација (проба):
(1) унoшeњe винa у усну дупљу,
(2) мућкaњe и лaгaни унoс вaздухa,
(3) избaцивaњe винa,
(4) пoтврђивaњe прeтхoднo примeћeних опажаја,
(5) гутaњe oнe кoличинe винa кoja je oстaлa у уснoj дупљи,
(6) препознавање и идeнтификовање густaтивнo – oлфaктoрних кaрaктeристикa удисaњeм, као и eвeнтуaлно идeнтификовање сличних aрoмa.
Након спроведеног поступка из ове тачке, сензорни оцењивач, односно дегустатор врши описивање тих опажаја.
3) трећа дегустација (проба):
(1) унoшeњe винa у усну дупљу,
(2) мућкaњe и лaгaнo унoшeњe вaздухa,
(3) избaцивaњe винa,
(4) прeпoзнaвaњe oпaжaja пoстojaнoсти,
(5) пoтврђивaњe рaниje примeћeних опажаја.
Након спроведеног поступка из ове тачке, сензорни оцењивач, односно дегустатор врши описивање тих опажаја чиме се комплетира опис.
Поступање сензорних оцењивача при сензорном оцењивању
Члан 31.
Сензорно оцењивање шире, вина без географског порекла и других производа врше чланови Панела од којих је један вођа Панела.
У зависности од нивоа стеченог знања, образовања и искуства, сензорни оцењивач који врши оцењивање у оквиру Панела може бити: 
1) члан Панела – одабран оцењивач; 
2) члан Панела – специјализован одабран оцењивач;
3) предавач сарадник;
4) вођа Панела – стручњак – оцењивач.
Сензорно оцењивање вина са географским пореклом врше чланови Комисије од којих је један председник Комисије.
У зависности од нивоа стеченог знања, образовања и искуства, сензорни оцењивач који врши оцењивање у оквиру Комисије може бити: 
1) члан Комисије – одабран оцењивач Комисије;
2) члан Комисије – специјализован одабран оцењивач Комисије;
3) предавач вишег нивоа – специјализован одабран оцењивач Комисије;
4) председник Комисије – стручњак – оцењивач Комисије;
5) предавач највишег нивоа – стручњак – оцењивач Комисије.
Панел, односно Комисију чини најмање три члана (пожељно пет), односно сензорна оцењивача кojи треба да имају jeднaко развијене спoсoбнoсти oпaжaњa, искуствo и вeштину oписивaњa. 
Применом статистичке методе бодовања и одређивања средње вредности, добија се крајња оцена, односно резултат сензорног оцењивања за дати узорак вина. 
Сензорно оцењивање се врши истовремено у групи, при чему сензорни оцењивачи не смеју да се мешају у одлуке других сензорних оцењивача, односно сваки оцењивач треба да донесе независан професионални суд. 
Уколико сензорни оцењивач изнесе своје мишљење или каже своју оцену наглас, секретар Панела, односно Комисије за сензорно оцењивање дисквалификује сензорног оцењивача и сензорно оцењивање за конкретно вино се понавља са неким другим сензорним оцењивачем.
Уколико је број чланова, односно сензорних оцењивача у Панелу, односно Комисији већи од седам, може се применити метода елиминисања екстремних оцена (најниже и највише). 
Опис и доношење суда о сензорним карактеристикама и квалитету вина са мањим бројем оцењивача од три је неприхватљиво оцењивање за званичне потребе, такмичења и друго, а такво оцењивање се сматра субјективним оцењивањем.
Руковођење и координисање
Члан 32.
Радом Панела руководи вођа Панела, а секретар Панела обезбеђује техничке услове за реализацију оцењивања, представља вина, односно координира сервирањем шифрираних узорака вина, уколико је неопходно представља одређене податке (категорија вина, година бербе, сорта, специфични енолошки поступак, ознака географског порекла, поједини параметри физичко-хемијске анализе и друго), води записник и обавља друге послове неопходне за вршење сензорног оцењивања.
Радом Комисије руководи председник Комисије, а секретар Комисије обезбеђује техничке услове реализације оцењивања, представља вина, односно координира сервирањем шифрираних узорака вина, уколико је неопходно представља одређене податке (категорија вина, година бербе, сорта, специфични енолошки поступак, ознака географског порекла, поједини параметри физичко-хемијске анализе и друго), води записник и обавља друге послове неопходне за вршење сензорног оцењивања.
Коначни записник о оцењивању обавезно потписују вођа Панела, односно председник Комисије и секретар Панела, односно секретар Комисије.
Уколико се истовремено врши сензорно оцењивање вина са географским пореклом и вина без географског порекла, чланови Комисије и председник Комисије су истовремено чланови Панела и вођа Панела.
Мерне скале за сензорно оцењивање вина
Члан 33.
При сензорном оцењивању у Панелу, односно Комисији за сензорно оцењивање вина са географским пореклом, сензорни оцењивачи користе мерне скале у циљу добијања конкретних и упоредивих резултата.
Као дескриптивна мерна скала користе се дефиниције: „неприхватљиво”, „минимално прихватљиво”, „прихватљиво”, „просечно”, „добро”, „врло добро”, „одлично” и „изврсно”. 
Као нумеричка мерна скала, која је у складу са дескриптивном мерном скалом користе се бројеви: 0, 4, 5, 6, 7, 8, 9 и 10.
Нумеричка скала која има највише 100 поена се распоређује на следећи начин:
1) визуeлни oпaжajи – oд 0 дo 20 пoeнa;
2) олфакторни oпaжajи – од 0 дo 30 пoeнa;
3) густативни опажаји – од 0 до 30 поена;
4) густaтивнo – oлфaктoрни oпaжajи – oд 0 дo 20 пoeнa.
За сврставање домаћих вина на основу сензорног оцењивања у одређену квалитетну категорију и поткатегорије, као и означавање вина са географским пореклом традиционалним изразима за ознаке квалитетне категорије, примењује се скала прописана посебним прописом којим се уређује квалитет вина.
Картон (листић) за сензорно оцењивање вина
Члан 34.
Приликом сензорног оцењивања вина у оквиру Панела, односно Комисије за сензорно оцењивање вина са географским пореклом, сваки сензорни оцењивач за сваки оцењивани узорак вина, самостално попуњава и потписује картон (листић) за сензорно оцењивање и предаје га након констатације од стране председника Панела, односно Комисије да је завршено оцењивање датог узорка вина.
Образац картона (листића) за сензорно оцењивање мирних вина је приказан у Прилогу 7 – Картон (листић) за сензорно оцењивање – бодовање вина, који је одштампан уз овај правилник и чини његов саставни део.
Картон (листић) из става 2. овог члана се може користити и за дегустацију вина, а за друге производе на основу предлога вође Панела, односно председника Комисије, исти се пре оцењивања модификује, односно прилагођава датој врсти/категорији, типу производа или специфичној методи производње пре свега у делу: Подударност са карактеристикама вина из ознаке географског порекла/са традиционалним изразом/сортом/врстом – категоријом.
Оцењивање подударности
Члан 35. 
Код домаћих вина у систему географског порекла (вина са ознаком географског порекла и традиционалним изразом) или код „стоних сортних” вина, сензорни оцењивач на основу знања и искуства и/или на основу референтних узорака вина за дату ознаку, традиционални израз, односно сорту, оцењује да ли то вино има оквирне заједничке карактеристике са винима из дате ознаке, са традиционалним изразом, односно са вином од дате сорте.
Уколико сензорни оцењивач оцени да су испуњени услови из става 1. овог члана, у картон (листић) за сензорно оцењивање уписује речи синтагме из члана 25. став 2. тачка 3) овог правилника.
Оцењени узорак вина се сматра неподударним у овом делу, ако сви сензорни оцењивачи утврде да се не идентификују опште заједничке карактеристике дате ознаке, традиционалног израза, односно сорте.
Уколико један од оцењивача оцени вино као неподударно, то се саопштава вођи Панела, односно председнику Комисије, на основу чега се врши поновљено сензорно оцењивање, дискутовање и поновљено сензорно оцењивање.
Уколико сензорни оцењивачи утврде да је потребно додатно одлежавање вина или вршење других енолошких поступака, како би се постигла подударност, то наводе у картону (листићу) у делу за навођење напомена.
Вина без географског порекла, која нису „стона сортна” вина не подлежу оцењивању подударности. 
Увозна вина са ознакама географског порекла, која су у земљи порекла прошла поступак оцењивања подударности, а на декларацијама је назначена дата ознака географског порекла и/или традиционални израз, сматрају се подударним без оцењивања.
Поновљено сензорно оцењивање
Члан 36.
На захтев произвођача вина, увозника, Министарства пољопривреде и заштите животне средине (у даљем тексту: Министарство), Контролне организације за географско порекло, лабораторије и других субјеката који су подносиоци захтева за сензорно оцењивање, може се извршити поновљено сензорно оцењивање од стране чланова истог Панела, односно Комисије или уколико је тако захтевано од стране других чланова Панела, односно Комисије.
Код поновљеног сензорног оцењивања, трошкови су на терет подносиоца захтева, методе и поступци се обављају на основу овог правилника, а оцене су коначне са поновљеног сензорног оцењивања.
Поступци и методе утврђивања аномалија код вина
Члан 37.
Сензорни оцењивач треба да препозна и идентификује аномалије код вина које оцењује, које се јављају као недостаци, мане и кварење вина, а које су наведене у Прилогу 8 – Аномалије код вина које треба да се препознају и идентификују приликом сензорног оцењивања, који је одштампан уз овај правилник и чини његов саставни део.
Приликом утврђивања оспособљености за сензорне оцењиваче, дегустатор који је кандидат за сензорног оцењивача, односно сензорни оцењивач који полаже за наредни виши ниво треба да препозна и идентификује аномалије код вина из става 1. овог члана.
Пoрeклo најчешћих aнoмaлиja код вина мoжe бити хeмиjскo и физичкo – хeмиjскo (мане вина) или микрoбиoлoшкo (кварење вина) и мoжe утицaти нa визуeлни изглeд, oлфaктoрнe кaрaктeристикe, густaтивнe кaрaктeристикe, евентуално нa aудитивни утисaк и/или мoжe утицaти симултaнo нa вишe чулa.
Сензорни оцењивач сва запажања у вези аномалија код вина наводи у картон (листић) за сензорно оцењивање у напоменама, а уколико се ради о могућим поправкама наводи предлог за отклањање аномалија.
Сензорни оцењивач при оцењивању треба да води рачуна да aнoмaлиje вина утичу нa вишe oд jeднoг чулa.
II. НАЧИН ОБУКЕ И ПРОВЕРЕ СТРУЧНЕ ОСПОСОБЉЕНОСТИ СЕНЗОРНИХ ОЦЕЊИВАЧА
Општи услови обуке
Члан 38.
Сензорни оцењивачи из чл. 3. и 4. овог правилника треба да имају завршен одговарајући основни, средњи, односно виши ниво обуке за сензорне оцењиваче, као и знање и одговарајуће искуство за сваку од категорија сензорних оцењивача.
Предавања основног нивоа дегустаторима који су кандидати за сензорне оцењиваче, односно сензорним оцењивачима члановима Панела могу да врше предавачи сарадници, предавачи вишег нивоа – специјализовани одабрани оцењивачи Комисије, односно предавачи највишег нивоа – стручњак – оцењивач Комисије.
Предавања основног нивоа дегустаторима који су кандидати за сензорне оцењиваче, односно средњег нивоа кандидатима за вође Панела, као и обуке могу да врше предавачи вишег нивоа – специјализовани одабрани оцењивачи Комисије, односно предавачи највишег нивоа – стручњак – оцењивач Комисије. 
Предавања основног нивоа дегустаторима који су кандидати за сензорне оцењиваче, односно средњег нивоа кандидатима за вође Панела, односно вишег нивоа кандидатима за чланове Комисије, као и обуке и проверу стручне оспособљености кандидата за одобрене сензорне оцењиваче из свих категорија сензорних оцењивача могу да врше предавачи највишег нивоа – стручњак –оцењивач Комисије.
Обуке се састоје из наставног (теоријског) и практичног дела обуке који се могу вршити истовремено, као и провере знања, односно провере стручне оспособљености.
Специјализоване обуке се организују на тему одређене врсте, категорије односно типа вина, одређене ознаке географског порекла, традиционалног израза, сорте, земље производње, одређене мане и/или кварења вина, законске регулативе и уређености области виноградарства и винарства и друго.
Лабораторија овлашћена од стране Министарства у складу са законом којим се уређује област вина, организује обуке и провере оспособљености кандидата за сензорне оцењиваче, односно сензорних оцењивача (у даљем тексту: Лабораторија), пре почетка обуке доставља програм обуке сачињен од стране Предавача највишег нивоа и осталу документацију везану за обуке и провере Министарству, које одобрава дате обуке и провере.
Наставни (теоријски) део обуке
Члан 39.
Наставни (теоријски) део опште обуке за сензорне оцењиваче вина састоји се од најмање 30 сати обучавања за основни, 40 сати за средњи, односно 50 сати обучавања за виши ниво обуке.
Наставни (теоријски) део обуке састоји се од најмање следећих тема:
1) општи појмови о вину (хемијски састав вина, једињења која утичу на сензорне карактеристике, фенолна једињења, горке супстанце, ароматичне материје, слатке супстанце, киселе супстанце, важнији чиниоци квалитета и карактеристика вина и друго);
2) појмови дегустације (основи дегустације, основи сензорике, основи органолептике, методе сензорне анализе, појмови, информације о оцењивачу, одабраном оцењивачу, стручњаку – оцењивачу, специјализованом одабраном оцењивачу и друго);
3) појмови сензорике (прагови у сензорици, праг опажања, праг препознавања, праг разлика, праг засићења, типови сензорног оцењивања, радно, производно, арбитражно, конкурсно, комерцијално, наставно и показно оцењивање и друго);
4) законска уређеност производње вина, квалитета, категорија вина, географског порекла, сензорног оцењивања, главне одлике виноградарских географских производних подручја Републике Србије и друго;
5) чула која се користе у оцењивању вина;
6) услови за сензорно оцењивање;
7) техника оцењивања вина;
8) карактеристике вина у току производње, рачунајући и сазревање (одлежавање);
9) професионални оцењивачки картони (листићи) за сензорно оцењивање вина;
10) аномалије код вина (недостаци, мане и кварење вина);
11) речник за описивање сензорних карактеристика вина (вински вокабулар);
12) специјализоване теме и друго.
Број часова за средњи ниво представља разлику сати у односу на основни ниво, а број часова за виши ниво разлику у односу на средњи ниво.
Наставни (теоријски) део специјализоване обуке за специјализоване сензорне оцењиваче вина састоји се од најмање 20 сати обучавања за основни ниво, 30 сати за средњи ниво, односно 40 сати обучавања за виши ниво специјализоване обуке за дату тему.
Практични део обуке
Члан 40.
Практични део опште обуке за сензорне оцењиваче вина састоји се од најмање 30 сати обучавања за основни ниво, 40 сати за средњи ниво, односно 50 сати обучавања за виши ниво обуке.
Практични део опште обуке састоји се од најмање следећих тема:
1) упознавање са разним мирисима (упоређивањем са природним и другим референтним узорцима, односно намирницама) и препознавање тих мириса у винима;
2) тактилно препознавање пуноће вина и вискозности;
3) псеудотермални осећаји које производи етанол;
4) општи појмови о вину и сензорици;
5) лучење пљувачних жлезда и изазивање сувоће у устима од стране неких састојака вина;
6) интерактивно деловање састојака вина (компензација или међусобно синергистичко деловање састојака вина);
7) сензорно оцењивање и описивање најмање 100 узорака вина за основни ниво, 150 за средњи ниво и 200 за виши ниво;
8) за специјализоване обуке сензорно оцењивање и описивање најмање 100 узорака вина из специјалне области/теме за основни ниво, 150 за средњи ниво и 200 за виши ниво специјализоване обуке, као и друге теме.
Број часова за средњи ниво представља разлику сати у односу на основни ниво, а број часова за виши ниво разлику у односу на средњи ниво.
Практични део специјализоване обуке за специјализоване сензорне оцењиваче вина састоји се од најмање 40 сати обучавања за основни ниво, 50 сати за средњи ниво, односно 60 сати обучавања за виши ниво специјализоване обуке за дату тему.
Провера стручне оспособљености
Члан 41.
Проверу стручне оспособљености коју спроводе најмање три предавача највишег нивоа – стручњак – оцењивач Комисије представља најмање:
1) испитивање разлике у интезитету боје;
2) одређивање прагова сензорног препознавања четири основна укуса;
3) препознавање разлике у интезитету појединих основних укуса;
4) испитивање разлике у интезитету киселости и сласти узорака вина рангирањем;
5) испитивање разлике у мирисима и укусима вина у тзв. тројном тесту;
6) испитивање могућности препознавања различитих мирисних материја (диацетил, бета – јонон, ванилин, етилацетат и друго);
7) идентификација аномалија (недостатака, кварења и мана вина);
8) оцењивање најмање 20 узорака вина за основни ниво, 30 за средњи ниво, односно 40 узорака вина за виши ниво обуке;
9) оцењивање најмање 20 узорака вина за основни ниво, 30 узорака вина за средњи ниво, односно 40 узорака вина за виши ниво специјализоване обуке посебних категорија, врсте и/или типова вина, вина са одређеним ознакама географског порекла, одређеним традиционалним изразима, вина од грожђа одређених сорти и друго за специјалне теме, као и друге теме.
Уколико сензорни оцењивач више од пет година не обавља сензорно оцењивање у оквиру Панела, односно Комисије, као и уколико се не одазива редовно на позиве лабораторија за сензорно оцењивање, тај сензорни оцењивач пролази поновну проверу стручне оспособљености под условима из става 1. овог члана.
Уколико сензорни оцењивач не положи поновну проверу стручне оспособљености из става 2. овог члана или се утврди да је показао пристрасност приликом сензорног оцењивања, односно нестручност и недовољно знање, Министарство га брише са Листе сензорних оцењивача вина и поништава Сертификат о обуци из члана 42. овог правилника.
Сертификат о обуци
Члан 42.
Кандидат за сензорног оцењивача, односно сензорни оцењивач који је прошао и успешно завршио обуку одређеног нивоа (основни, средњи или виши) за сензорне оцењиваче (дате категорије), добија сертификат о општој или специјализованој обуци различитог нивоа од стране Лабораторије.
Лабораторија из става 1. овог члана, у року од 15 дана од дана спроведене обуке и провере стручне оспособљености обавештава Министарство о томе и доставља списак лица којима је издат сертификат о обуци.
Кандидату за сензорног оцењивача који је завршио обуку у иностранству се врши признавање и утврђивање стручне оспособљености од стране најмање три члана Комисије који су стручњаци – оцењивачи Комисије са Листе предавача највишег нивоа. 
Сертификат о обуци из става 1. овог члана мора бити потписан од стране најмање три предавача највишег нивоа – стручњакa – оцењивача Комисије.
По добијању сертификата о обуци за одређени ниво, сензорни оцењивач доставља пријаву и документацију на Јавни позив за сензорне оцењиваче вина Министарства у циљу измене/допуне Листе сензорних оцењивача вина.
III. ЗАВРШНА ОДРЕДБА
Члан 43.
Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. августа 2016. године.
Број 110-00-233/2015-09
У Београду, 2. новембра 2015. године
Министар,
проф. др Снежана Богосављевић Бошковић, с.р.

 

Прилог 1 - Приказ сале за сензорно оцењивање

Прилог 2 - Стандардизована чаша за сензорно 
	оцењивање

Прилог 3 - Приказ препуне и правилно напуњене чаше

Прилог 4 - Стандардизована кабина за сензорно 
	оцењивање (мере у mm)

Прилог 5 - Редослед поступка приликом сензорног 
	оцењивања вина

Прилог 6 - Ароматске серије и ароме код вина

Прилог 7 - Картон (листић) за сензорно оцењивање - 
	бодовање вина

Прилог 8 - Аномалије код вина које треба да се 
	препознају и идентификују приликом сензорног оцењивања