На основу члана 17. и члана 50. став 1.
Закона о Народној банци Југославије (“Службени лист СРЈ”, бр. 32/93 и 41/94), а
у вези са чланом 1. Уредбе о новом динару (“Службени лист СРЈ”, бр. 6/94, 12/94
и 57/94), гувернер Народне банке Југославије доноси
  
ОДЛУКУ


о издавању и основним обележјима новчанице од 20 нових динара
"Службени
лист СРЈ", број 60 од 29. јула 1994.
 

 
1. Народна банка Југославије издаће
новчаницу од 20 нових динара.
 

2. Новчаница од 20 нових динара штампаће се
на белој заштићеној хартији, са уграђеним континуираним воденим знаком, у
техници офсет-штампе и линијске дубоке штампе.
 

3. Новчаница из тачке 1. ове одлуке имаће
димензије 66 x 139 mm.
 

4. Изглед новчанице од 20 нових динара је
следећи:
1) с лица: заштитна тонска подлога штампана
је у техници офсет-штампе, у две боје. Преко офсета штампани су главни мотиви у
техници тробојне линијске дубоке штампе.
На левој страни новчанице је гравура
портрета Ђуре Јакшића, а у левом горњем углу су, у негативу, исписане у два
реда речи “Ђура Јакшић” и године његовог рођења и смрти “1832-1878”.
У средњем делу новчанице је гијоширана
розета, а у горњем делу су речи “Народна банка Југославије”. Испод тих речи је
грб Савезне Републике Југославије. У доњем делу розете налази се ознака
вредности “20”, а испод ње су исписане речи “двадесет нових динара”.
На десној страни новчанице, на белој
површини у горњем делу, налазе се речи “двадесет нових динара”, а испод њих је
ознака вредности “20”. На маргини новчанице је текст: “фалсификовање се кажњава
по закону”. У доњем делу беле површине је завршетак централног дела розете и
нумерација која садржи два слова и седам цифара, штампане у црвеној
флуоресцентној боји.
На лицу новчанице, у пољу између портрета и
розете, налази се вертикална флуоресцентна линија;
2) с наличја: с леве стране, на белој
површини у горњем делу, налазе се речи “двадесет нових динара”, а испод њих је
ознака вредности “20”. На маргини новчанице је текст: “фалсификовање се кажњава
по закону”. На белој површини у доњем делу исписане су речи “заменик гувернера
- гувернер”, а испод њих су факсимили потписа заменика гувернера Б. Газиводе и
гувернера Д. Аврамовића, као и текст: “Београд, 3. март 1994”.
На осталом делу новчанице су гијоширани
тонови одштампани у двобојној офсет-штампи.
У централном делу новчанице је мотив
манастира Враћевшница. Изнад тог мотива су, с леве стране, речи “манастир
Враћевшница”, а са десне речи “СР Југославија”.
На десној страни новчанице, у доњем делу,
налази се ознака вредности “20”, у негативу, а испод ње речи “двадесет нових
динара” - такође у негативу.
 

5. На лицу и наличју новчанице преовлађују
тонови зелене и браон боје.
 

6. Сви текстови на новчаници исписани су
ћирилицом.
 

7. Ова одлука ступа на снагу даном
објављивања у “Службеном листу СРЈ”.
 
О.
бр. 150
29.
јула 1994. године
Београд
Гувернер
Народне
банке Југославије,
Драгослав Аврамовић, с.
р.