На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
ОДЛУКУ
о образовању Радне групе за успостављање услуге електронског плаћања платним картицама
"Службени гласник РС", број 12 од 22. фебруара 
				2017.
 
1. Образује се Радна група за успостављање услуге електронског плаћања платним картицама (у даљем тексту: Радна група).
2. Задатак Радне групе је да дефинише услове и начин за успостављање услуге електронског плаћања платним картицама преко портала е-Управе, генерисањем захтева за електронско плаћање платним картицама са подацима који се односе на обвезника плаћања, обавезу плаћања и рачун са кога се плаћа, утврђивањем трошкова трансакције за ове врсте плаћања, као и стварањем техничких услова за коришћење ове услуге од стране грађана, правних и физичких лица.
Радна група је у обавези да задатак из ставa 1. ове тачке заврши до 31. марта 2017. године.
3. Радну групу чине:
– копредседник Милош Поповић, државни секретар у Министарству државне управе и локалне самоуправе;
– копредседник Мирјана Ћојбашић, државни секретар у Министарству финансија;
– чланови:
1) Душан Стојановић, директор Дирекције за електронску управу;
2) Дражен Маравић, вршилац дужности помоћника министра државне управе и локалне самоуправе;
3) Душан Васиљевић, представник УСАИД;
4) Александар Бировљев, консултант Дирекције за електронску управу;
5) Милорад Ившан, Министарство финансија – Управа за трезор, помоћник директора – Координатор;
6) Марко Ивезић, Министарство финансија – Управа за трезор, помоћник директора;
7) Петар Јањић, вршилац дужности помоћника Генералног секретара Владе;
8) Ана Радовановић, самостални саветник, Генерални секретаријат Владе.
4. Радна група подноси извештај о раду Влади у року од 10 дана од дана истека рока утврђеног у тачки 2. став 2. Одлуке.
5. Стручне и административно-техничке послове за потребе Радне групе обавља Министарство државне управе и локалне самоуправе.
6. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-1436/2017
У Београду, 20. фебруара 2017. године
Влада
Председник, 
Александар Вучић, с.р.