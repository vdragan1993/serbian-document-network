На основу члана 214. став 6. Закона о пловидби и лукама на унутрашњим водама („Службени гласник РС”, бр. 73/10 и 121/12) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
Влада доноси
 
УРЕДБУ
о утврђивању лучког подручја путничког пристаништа отвореног за међународни саобраћај у градској општини Земун, град Београд 
"Службени 
				гласник РС", број 119 од 31. октобра 2014.
 
Члан 1.
Овом уредбом утврђује се лучко подручје путничког пристаништа отвореног за међународни саобраћај у градској општини Земун, град Београд, у складу са плановима просторног уређења и планским документима који се односе на управљање водама.
Члан 2.
Подручје из члана 1. ове уредбе чини катастарска парцела број 2402 укупне површине 19a 33m² уписана у лист непокретности број 2298 катастарске општине Земун, град Београд.
Члан 3.
Графички приказ лучког подручја из члана 2. ове уредбе је одштампан уз ову уредбу и чини њен саставни део. 
Члан 4.
Ова уредба ступа на снагу осмог дана од дана објављивања у „Службеном гласнику Републике Србије”.
 
05 број 110-13671/2014
У Београду, 30. октобра 2014. године
Влада 
Председник,
Александар Вучић, с.р.