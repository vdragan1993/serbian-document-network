Редакцијски пречишћен текст
 
  
На основу
члана 
792. став 2. Закона о поморској и унутрашњој 
пловидби (“Службени 
лист СРЈ”, бр. 12/98), савезни министар за саобраћај 
прописује

 

 

ПРАВИЛНИК

о испитивању удеса 
бродова

„Службени лист СРЈ”, бр. 
57 од 20. 
новембра 
1998, 
113 од 20. 
децембра 2013 - др. правилник

 

 

НАПОМЕНА ИЗДАВАЧА: Овај 
правилник је престао да важи даном ступања на снагу Правилника о начину 
испитивања пловидбених незгода пловила ("Службени гласник РС", број 113/2013) , 
односно 28. децембра 2013. године, осим одредаба којима се уређује испитивање 
удеса бродова који настају у пловидби на мору (види члан 5. Правилника - 
113/2019-79).

 

 

Члан 1.

Овим правилником прописује 
се испитивање удеса бродова који настају у пловидби на мору и унутрашњим водама.

Под удесом брода, у смислу 
овог правилника, подразумева се сваки ванредни догађај у вези са бродом и 
пловидбом, а нарочито: насукање или потонуће брода, судар или удар бродова, 
превртање брода, продор воде у брод, пожар или експлозија брода, лом или 
деформација брода, пад предмета на броду, удар делом опреме, вијком или другом 
врстом одрива, као и други облици ванредних догађаја и штета у вези са бродом и 
пловидбом.

Ванредни догађај у коме је 
наступила смрт или телесна повреда лица на броду или је настала штета на броду 
без икакве узрочне везе са бродом и пловидбом не подразумева се као удес брода.

 

Члан 2.

При испитивању удеса брода 
лучка капетанија, односно капетанија пристаништа утврђује све елементе удеса, и 
то:

1) податке о месту и времену 
удеса брода на отвореном мору; обалном мору (територијално море, унутрашње 
морске воде); унутрашњим водама; пловном путу на мору, односно на унутрашњим 
водама са посебним пловидбеним или другим режимом, са отежаним условима 
пловидбе, лука, односно пристаниште, сидриште, зимовник, зимско склониште, 
пловни док, преводница, речни километар; место наступања удеса или основних 
последица удеса, начин утврђивања места удеса, укључујући податке из бродског 
дневника или других бродских књига и исправа о правом курсу, варијацији, 
девијацији, заносу, газовима брода, пређеном путу у курсу, општем курсу и 
пређеном путу, окретаји вијка, израчуната или процењена позиција брода разним 
навигационим методама, графички или рачунски записи у осталим бродским књигама и 
исправама, односно навигационим картама, исказима заповедника, односно чланова 
посаде брода, путника и других лица на броду; зонско и месно време и сл.;

2) податке о броду, односно 
бродовима у удесу (име, ознака, позивни знак, лука, односно пристаниште уписа; 
бродар, односно власник брода; година градње, намена и тип брода; државна 
припадност; величине BRT, NRT, DWT, тоне истиснине, дужина преко свега, највећа 
ширина, висина, газ, врста, састав и снага погона; границе, односно подручје 
пловидбе и сл.);

3) податке о 
хидрометеоролошкој, односно хидролошкој ситуацији (временске прилике пре и за 
време удеса, смер и јачина ветра, односно струје, стање мора, односно унутрашњег 
пловног пута; видљивост и сл:);

4) податке о стању објеката 
безбедности пловидбе на месту удеса (светионици, обална или лучка светла, 
сигналне или радио-станице, оптички, звучни, електрични, електронски, радарски и 
други уређаји за безбедну пловидбу, габарити пловног пута и сл.);

5) податке о пловидби брода 
(време и место почетка путовања, односно последњег испловљења; начин вођења 
брода на месту и времену удеса брода; врста и опис маневара брода пре, у току и 
после удеса; број и састав бродске страже у време удеса и сл.);

6) податке о заповеднику, 
члановима посаде, путницима и другим лицима на броду, као и пилоту и другим 
учесницима у удесу (светионичару, надзорнику пловног пута, привезачу брода, 
руковаоцу бродских докова и преводница, покретних мостова и понтона), стручној 
оспособљености и психофизичком стању свих учесника у удесу и сл.;

7) податке о жртвама удеса, 
осталим телесним и материјалним штетама на броду и околини брода;

8) податке о терету, односно 
баласту брода (врста и количина терета и план крцања терета, укључујући податке 
из исправа о терету и податке о примењеним стандардима крцања терета и 
манипулација теретом у току пловидбе),

9) податке о предузетим 
мерама трагања и спасавања на мору, односно на унутрашњим водама;

10) податке о осталим 
чињеницама неопходним за утврђивање узрока и последица удеса брода.

Орган из става 1. овог члана 
саставља извештај о удесу брода који мора да садржи, и то:

1) анализу свих околности 
под којима се удес догодио;

2) мишљење о посредним и 
непосредним узроцима удеса;

3) предлог мера за отклањање 
узрока удеса.

 

Члан 3.

У случају удеса страног 
брода у зони забрањеној за пловидбу или ако се у току испитивања удеса установи 
да је страни брод пловио у обалном мору, односно унутрашњим водама Савезне 
Републике Југославије ради извиђања или прикупљања података од интереса за 
безбедност земље и оружаних снага Савезне Републике Југославије, лучка 
капетанија, односно капетанија пристаништа обавештава Савезно министарство за 
одбрану и Савезно министарство за унутрашње послове.

Члан 4.

У случају удеса страног 
брода у обалном мору или унутрашњим водама Савезне Републике Југославије, лучка 
капетанија, односно капетанија пристаништа може овлашћеном представнику заставе 
брода, односно представнику власника брода омогућити увид у основне податке из 
извештаја о удесу брода и дозволити приступ месту удеса и прегледу брода.

 

Члан 5.

Лучка капетанија, односно 
капетанија пристаништа, Савезном министарству за саобраћај, доставља извештај о 
удесу:

1) брода који је претрпео 
удес проузрокован неисправностима или недостацима конструкције трупа, машина, 
уређаја и опреме, који служе за одржавање безбедности пловидбе, ради предлагања 
и предузимања мера за спречавање тих удеса;

2) страног брода ако се удес 
догодио у обалном мору или унутрашњим водама Савезне Републике Југославије.

 

Члан 6.

Даном ступања на снагу овог 
правилника престаје да важи Правилник о испитивању удеса бродова („Службени лист 
СФРЈ”, бр. 24/89).

 

Члан 7.

Овај правилник ступа на 
снагу осмог дана од дана објављивања у „Службеном листу СРЈ”.

 

Бр. 
4/1–02–037/98–005

6. 
новембра 1998. године

Београд


Савезни 
министар 

за саобраћај

Дејан 
Дробњаковић,

с. р.