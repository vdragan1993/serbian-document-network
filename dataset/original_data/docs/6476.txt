Нa oснoву члaнa 39. стaв 16. Зaкoнa o бeзбeднoсти и интероперабилности железнице („Службени гласник РС”, бр. 104/13 и 66/15 – др. закон), 
Дирекција за железнице доноси
 
ПРAВИЛНИК
о заједничкој безбедносноj методи за надзор безбедносног учинка након издавања сертификата о безбедности за превоз или сертификата o безбедности за управљање железничком инфраструктуром
"Службени гласник РС", број 87 од 19. октобра 
				2015.
 
Предмет уређивања
Члан 1.
Овим правилником прописује се заједничка безбедносна метода за надзор безбедносног учинка железничких превозника и управљача железничке након издавања сертификата о безбедности за превоз или сертификата о безбедности за управљање железничком инфраструктуром.
Област примене
Члан 2.
Метода из члана 1. овог правилника примењује се за надзор над применом безбедносног учинка железничког предузећа или управљача железничке инфраструктуре да примењују систем управљања безбедношћу у циљу обезбеђења контроле свих ризика везаних за њихове активности, укључујући одржавање, набавку материјала и ангажовање извођача радова и надзор над применом заједничке безбедносне методе за праћење ефикасности управљања безбедношћу у току експлоатације и одржавања железничког система.
Елементи методе
Члан 3.
Метода обухвата:
1) утврђивање стратегије надзора и плана надзора;
2) достављање стратегије надзора и плана надзора;
3) технике за спровођење надзора и надзорне активности;
4) одређивање стручних лица за обављање надзорних активности;
5) спровођење стратегије надзора и плана надзора;
6) резултате плана надзора;
7) оцену надзорних активности;
8) повезаност оцењивања и надзора;
9) утврђивање критеријума за доношење одлука;
10) координацију и сарадњу са органима других држава надлежним за безбедност у железничком саобраћају.
Утврђивање стратегије надзора и плана надзора
Члан 4.
Утврђивање стратегије надзора и плана надзора обухвата:
1) утврђивање области надзорне активности;
2) начин спровођења надзора током трајања важећег сертификата о безбедности;
3) почетну процену ресурса који су потребни за спровођење плана на основу утврђених области надзора;
4) распоређивање ресурса за спровођење плана надзора;
5) коришћење података и информација из различитих извора као основе за утврђивање стратегије надзора и плана надзора.
Извори садрже информације прикупљене током оцењивања система управљања безбедношћу, резултате претходних надзорних активности, информације из поступка пуштања у рад структурних подсистема, извештаје и препоруке националног тела за истраге у вези са несрећама, друге извештаје или податке који се односе на несреће и инциденте, годишње извештаје железничког превозника или управљача железничке инфраструктуре, годишње извештаје о одржавању лица задужених за одржавање, приговоре грађана и друге релевантне изворе.
Достављање стратегије надзора и плана надзора
Члан 5.
Достављање стратегије надзора и плана надзора обухвата:
1) достављање општих циљева стратегије надзора и општих објашњења плана надзора железничким превозницима, управљачима железничке инфраструктуре и, по потреби, другим заинтересованим странама;
2) пружање железничким превозницима и управљачима железничке инфраструктуре детаљних објашњења о начину спровођења плана надзора.
Технике за спровођење надзора и надзорне активности
Члан 6.
Технике за спровођење надзора обухватају:
1) разговоре са лицима запосленим на различитим нивоима код управљача железничке инфраструктуре или железничког превозника;
2) оцену докумената и евиденција у вези са системом управљања безбедношћу;
3) разматрање резултата система управљања безбедношћу који су добијени током контрола или сличних активности.
Надзорне активности обухватају проверу:
1) делотворности система управљања безбедношћу;
2) делотворности појединих елемената или делова система управљања безбедношћу, укључујући оперативне активности.
Одређивање стручних лица за обављање надзорних активности
Члан 7.
Надзорне активности могу обављати само стручна лица.
Спровођење стратегије надзора и плана надзора
Члан 8.
Спровођење стратегије надзора и плана надзора обухвата:
1) извршавање утврђеног плана надзора;
2) предузимање потребних мера за решавање случајева неусаглашености са захтевима за издавање сертификата о безбедности за превоз или сертификата о безбедности за управљање железничком инфраструктуром, укључујући, по потреби, издавање хитних безбедносних упозорења;
3) оцењивање у коликој мери је железнички превозник или управљач железничке инфраструктуре развио и спровео план или планове акције како би, у одређеном временском року, отклонио било коју неусаглашеност која је уочена током надзорних активности.
Резултати плана надзора
Члан 9.
Резултати плана надзора обухватају:
1) размену са железничким превозницима и управљачима железничке инфраструктуре резултата плана надзора који се односе на делотворност њихових система управљања безбедношћу за осигурање безбедносног учинка, укључујући идентификовање области у којима постоји неусаглашеност код управљача железничке инфраструктуре или железничког превозника;
2) састављање прегледа безбедносног учинка железничких превозника и управљача железничке инфраструктуре;
3) објављивање и достављање заинтересованим странама ставова о општем нивоу безбедности на железници у Републици Србији;
4) објављивање и достављање заинтересованим странама ставова о делотворности регулаторног оквира за безбедност.
Оцена надзорних активности
Члан 10.
Оцена надзорних активности обухвата:
1) проверу да ли су утврђене области надзорне активности, коришћење података и информација из различитих извора, резултати надзора и расподела ресурса одговарајући и, по потреби, измену приоритета активности;
2) промену плана надзора ако га је потребно изменити и процену утицаја промена на стратегију надзора;
3) по потреби, давање оцене и предлога за отклањање недостатака регулаторног оквира за безбедност.
Повезаност оцењивања и надзора
Члан 11.
Информације прикупљене током оцењивања система управљања безбедношћу железничког превозника или управљача железничке инфраструктуре користе се у сврху надзора континуиране примене њиховог система управљања безбедношћу, након издавања сертификата о безбедности за превоз или сертификата о безбедности за управљање железничком инфраструктуром. 
Информације прикупљене током надзорних активности користе се у сврху поновног оцењивања система управљања безбедношћу железничког превозника или управљача железничке инфраструктуре, пре обнављања сертификата о безбедности за превоз или сертификата о безбедности за управљање железничком инфраструктуром.
Критеријуми за доношење одлука
Члан 12.
Критеријуми за доношење одлука обухватају начин праћења и унапређења регулаторног оквира за безбедност, као и неусаглашеност примене система за управљање безбедношћу железничког превозника или управљача железничке инфраструктуре са регулаторним оквиром за безбедност.
Координација и сарадња
Члан 13.
Координација и сарадња обухватају размену информација са органима других држава надлежним за безбедност у железничком саобраћају како би се обезбедио заједнички приступ надзору железничких превозника који обављају превоз у више од једне државе, као и размену информација о стратегији и плану надзора.
Ступање на снагу 
Члан 14.
Овај правилник ступа на снагу осмог дана од дана објављивања у „Службеном гласнику Републике Србије”.
Број 340-465-3/2015 
У Београду, 14. октобра 2015. године 
Директор, 
мр Петар Одоровић, с.р.