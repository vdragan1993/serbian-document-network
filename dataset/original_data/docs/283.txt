На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
Влада доноси
 
ОДЛУКУ 
о образовању Међуресорне радне групе за спровођење Агенде Уједињених нација о одрживом развоју до 2030. године
"Службени гласник РС", број 113 од 30. 
				децембра 2015.
 
1. Образује се Међуресорна радна група за спровођење Агенде Уједињених нација о одрживом развоју до 2030. године (у даљем тексту: Радна група).
2. Задаци Радне групе су:
– да у сарадњи са надлежним министарствима прати спровођење Агенде Уједињених нација о одрживом развоју до 2030. године, која је усвојена 25. септембра 2015. године у седишту Уједињених нација у Њујорку;
– да обједини и координира ставове и активности свих надлежних министарстава поводом Агенде Уједињених нација о одрживом развоју до 2030. године;
– да предложи процес усвајања националне стратегије одрживог развоја и начинe њеног финансирања, којом би се објединиле све појединачне стратегије и хармонизовало остварење циљева Агенде Уједињених нација о одрживом развоју до 2030. године са условима које Република Србија треба да оствари како би испунила своје друге међународне обавезе и успешно привела крају приступне преговоре са Европском унијом;
– да предложи основе за статистичко праћење циљева и подциљева;
– да припрема периодичне извештаје о спровођењу Агенде Уједињених нација о одрживом развоју до 2030. године у Републици Србији;
– да преко Министарства спољних послова, континуирано информише Сталног координатора Уједињених нација у Републици Србији и систем Уједињених нација о резултатима рада Радне групе и спровођењу циљева и подциљева Агенде Уједињених нација о одрживом развоју до 2030. године.
3. У Радну групу именују се:
1) за председника
– Кори Удовички, потпредседник Владе и министар за државну управу и локалну самоуправу; 
2) за заменика председника:
– Катарина Лалић Смајевић, заменик помоћника министра спољних послова, амбасадор;
3) за чланове:
(1) Министарство спољних послова
– Драган Жупањевац, амбасадор, члан,
– Невена Јаковљевић, први секретар, заменик члана;
(2) Министарство финансија
– Милован Филимоновић, државни секретар, члан,
– Мирјана Ћојбашић, помоћник министра за буџет, заменик члана;
(3) Министарство културе и информисања
– Асја Драча Мунтеан, в.д. помоћника министра, члан,
– Ивана Зечевић, самостални саветник у Сектору за међународну сарадњу, европске интеграције и пројекте, заменик члана;
(4) Министарство привреде
– Едвард Јакопин, помоћник министра, члан,
– Соња Тонтић, начелник Одељења за регионални развој и стратешке анализе привреде, заменик члана;
(5) Министарство грађевинарства, саобраћаја и инфраструктуре
– Татјана Јовановић, помоћник министра, члан,
– Александра Ћуповић, саветник, заменик члана;
(6) Министарство омладине и спорта
– Ненад Боровчанин, државни секретар, члан,
– Снежана Клашња, помоћник министра, заменик члана;
(7) Министарство пољопривреде и заштите животне средине
– Стана Божовић, државни секретар, члан,
– Драгана Мирковић, помоћник министра, заменик члана;
(8) Министарство за рад, запошљавање, социјална и борачка питања
– Ненад Иванишевић, државни секретар, члан,
– Драгана Савић, шеф Групе за међународну сарадњу, заменик члана;
(9) Министарство државне управе и локалне самоуправе
– Ирена Посин, помоћник министра, члан,
– Даница Стојановић, шеф Одсека за европске интеграције и међународну сарадњу, заменик члана;
(10) Министарство рударства и енергетике
– мр Мирјана Филиповић, државни секретар, члан,
– Јелена Симовић, помоћник министра, заменик члана;
(11) Министарство просвете, науке и технолошког развоја
– проф др Зорана Лужанин, државни секретар, члан,
– Ивана Ценерић, саветник, заменик члана;
(12) Министарство здравља
– проф. др Предраг Саздановић, помоћник министра, члан,
– др Наташа Ћурашиновић, руководилац Групе за међународну сарадњу, заменик члана;
(13) Министарство унутрашњих послова
– Иван Ђоровић, саветник директора Дирекције полиције, члан,
– Иван Барас, помоћник начелника Сектора за ванредне ситуације, заменик члана,
– Радосав Поповић, заменик начелника сектора за аналитику, телекомуникационе и информационе технологије, заменик члана;
(14) Министарство правде
– Нела Кубуровић, помоћник министра, члан,
– Ивана Нинчић, консултант, заменик члана;
(15) Министарство трговине, туризма и телекомуникација
– Оливера Јоцић, самостални саветник, члан,
– Љиљана Стојановић Тасић, саветник, заменик члана;
(16) Канцеларија за сарадњу са цивилним друштвом
– Јелена Пајовић ван Реен, руководилац Групе за међународну сарадњу и европске интеграције, члан,
– Сања Атанасковић Опачић, саветник Групе за међународну сарадњу и европске интеграције, заменик члана;
(17) Канцеларија за Косово и Метохију
– Зоран Бојовић, помоћник директора, члан,
– Софија Стоисављевић, специјални саветник директора, заменик члана;
(18) Координационо тело за родну равноправност
– Оливера Косановић, саветник, члан,
– Јасна Вујачић, самостални саветник, заменик члана;
(19) Републички завод за статистику
– Славко Капуран, помоћник директора, члан,
– Мирослав Јанковић, помоћник директора, заменик члана;
(20) Републички секретаријат за јавне политике
– Јасна Атанасијевић, директор, члан,
– Драгана Алексић, руководилац Групе за послове у вези са процесом европских интеграција и сарадњом са међународним организацијама у области јавних политика, заменик члана;
(21) Канцеларија за европске интеграције
– Ана Илић, в.д. заменика директора и кооординатор за фондове Европске уније, члан,
– Дариа Јањић, саветник, заменик члана;
(22) Канцеларија за људска и мањинска права
– Сузана Пауновић, в.д. директора, члан,
– Гордана Мохоровић, виши саветник, заменик члана;
(23) Канцеларија за обнову поплављених подручја
– Сандра Недељковић, в.д. заменика директора, члан,
– Марина Ракић, саветник, заменик члана.
4. Стручне и административно-техничке послове за потребе Радне групе обављаће Министарство спољних послова.
5. Чланови Радне групе немају право накнаде за рад.
6. Ова одлука ступа на снагу осмог дана од дана објављивања у „Службеном гласнику Републике Србије”.
05 број 02-13949/2015
У Београду, 30. децембра 2015. године
Влада
Председник, 
Александар Вучић, с.р.