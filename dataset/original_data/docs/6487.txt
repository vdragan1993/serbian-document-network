Редакцијски пречишћен текст
 
 
На основу члана 91. став 2, члана 93. став 10. и члана 98. став 5. Закона о безбедности и интероперабилности железнице („Службени гласник РС”, бр. 104/13, 66/15 – др. закон и 92/15),
Дирекција за железнице доноси
 
ПРАВИЛНИК
о обрасцу дозволе за управљање вучним возилом, обрасцу додатног овлашћења и обрасцу дозволе за регулисање железничког саобраћаја
"Службени гласник РС", бр. 22 од 4. марта 
				2016, 89 од 2. новембра 2016.
 
Предмет уређивања
Члан 1.
Овим правилником прописује се поступак издавања дозволе за управљање вучним возилом, образац захтева за издавање дозволе за управљање вучним возилом, потребна документација која се прилаже уз захтев за издавање дозволе за управљање вучним возилом, образац дозволе за управљање вучним возилом, изглед и садржина обрасца додатног овлашћења, изглед и садржина обрасца оверене копије додатног овлашћења и изглед и садржина обрасца дозволе за регулисање железничког саобраћаја.
Поступак издавања дозволе за управљање вучним возилом
Члан 2.
Дозволa за управљање вучним возилом издаје се лицу које испуњава услове прописане законом којим се уређује безбедност и интероперабилност железнице и које је поднело захтев за издавање дозволе на прописаном обрасцу са потребном документацијом.
Образац захтева за издавање дозволе за управљање вучним возилом
Члан 3.
Образац захтева за издавање дозволе за управљање вучним возилом дат је у Прилогу 1, који је одштампан уз овај правилник и чини његов саставни део. 
Потребна документација која се прилаже уз захтев за издавање дозволе за управљање вучним возилом
Члан 4.
Потребна документација која се прилаже уз захтев за издавање дозволе за управљање вучним возилом дата је у Прилогу 2, који је одштампан уз овај правилник и чини његов саставни део.
Образац дозволе за управљање вучним возилом
Члан 5.
Образац дозволе за управљање вучним возилом дат је у Прилогу 3, који је одштампан уз овај правилник и чини његов саставни део.
Образац додатног овлашћења
Члан 6.
Изглед и садржина обрасца додатног овлашћења дати су у Прилогу 4, који је одштампан уз овај правилник и чини његов саставни део.
Образац оверене копије додатног овлашћења
Члан 7.
Изглед и садржина обрасца оверене копије додатног овлашћења дати су у Прилогу 5, који је одштампан уз овај правилник и чини његов саставни део.
Образац дозволе за регулисање железничког саобраћаја
Члан 8.
Изглед и садржина обрасца дозволе за регулисање железничког саобраћаја дати су у Прилогу 6, који је одштампан уз овај правилник и чини његов саставни део.
Престанак важења прописа
Члан 9.
Даном почетка примене овог правилника престаје да важи Правилник о обрасцима дозвола за управљање вучним возилом и за регулисање железничког саобраћаја („Службени лист СРЈ”, бр. 71/99 и 27/01).
Ступање на снагу
Члан 10.
Овај правилник ступа на снагу осмог дана од дана објављивања у „Службеном гласнику Републике Србије”, а примењиваће се од 1. јануара 2017. године.
Број 340-149-2/2016
У Београду, 2. марта 2016. године
Директор, 
мр Петар Одоровић, с.р. 
Прилози
НАПОМЕНА ИЗДАВАЧА: Правилником о 
				измени Правилника о обрасцу дозволе за управљање вучним возилом, обрасцу додатног овлашћења и обрасцу дозволе за регулисање железничког саобраћаја 
				("Службени гласник РС", број 89/2016) Прилог 3 замењен је новим 
				Прилогом 3 - Дозвола за управљање вучним возилом (види члан 1. 
				Правилника - 89/2016-104).
 

Прилог 1 - Образац за издавање дозволе 
				за управљање вучним возилом

Прилог 2 - Потребна документација која 
				се прилаже уз захтев за издавање дозволе за управљање вучним 
				возилом

Прилог 3 - Дозвола за управљање вучним 
				возилом

Прилог 4 - Додатно овлашћење

Прилог 5 - Оверена копија додатног 
				овлашћења

Прилог 6 - Дозвола за регулисање 
				железничког саобраћаја