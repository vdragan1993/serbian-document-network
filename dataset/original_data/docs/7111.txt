На
основу члана 17. став 3. Закона о слободном приступу информацијама од јавног значаја
(„Службени гласник РС”, број 120/04),
Влада
доноси
 
 
УРЕДБУ 
о висини накнаде нужних
трошкова за издавање копије докумената на којима 
се налазе информације
од јавног значаја
„Службени гласник РС“, број 8 од 27. 
јануара 2006.
 
 
Члан 1.
Овом
уредбом прописује се висина накнаде нужних трошкова које плаћа тражилац информације
за израду копије и упућивање копије докумената на којима се налази информација од
јавног значаја према Закону о слободном приступу информацијама од јавног значаја.
 
Члан 2.
Трошковник
којим се уређује висина нужних трошкова за издавање копије докумената на којима
се налазе информације од јавног значаја саставни је део ове уредбе.
 
Члан 3.
Средства
остварена од накнаде нужних трошкова за издавање копија докумената на којима се
налазе информације од јавног значаја приход су буџета Републике.
 
Члан 4.
Ова
одлука ступа на снагу осмог дана од дана објављивања у „Службеном гласнику Републике
Србије”.
 
 
05 број 110-258/2006
У Београду, 26. јануара 2006. године
Влада
Потпредседник,
Мирољуб Лабус, с.р.
 
 
ТРОШКОВНИК
којим се утврђује висина
нужних трошкова за издавање копије докумената на којима се налазе информације од
јавног значаја
 
 
Копија докумената по
страни:
на формату А3 6 динара
на формату А4 3 динара
Копија докумената у електронском
запису:
– дискета 20 динара
– ЦД 35 динара
– ДВД 40 динара
Копија документа на аудио
касети 150 динара
Копија документа на аудио-видео
касети 300 динара
Претварање једне стране
документа из физичког у електронски облик 30 динара
Упућивање копије документа
трошкови се обрачунавају према редовним износима у ЈП ПТТ Србије
Уколико висина нужних
трошкова за издавање копија докумената на којима се налазе информације од јавног
значаја прелази износ од 500,00 динара, тражилац информације је дужан да пре издавања
информације положи депозит у износу од 50% од износа нужних трошкова према овом
трошковнику.
Орган власти може одлучити
да тражиоца информације ослободи плаћања нужних трошкова, ако висина нужних трошкова
не прелази износ од 50,00 динара, а посебно у случају достављања краћих докумената
путем електронске поште или телефакса.