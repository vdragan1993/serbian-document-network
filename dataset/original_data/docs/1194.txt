На
основу члана 99. тачка 4. Устава Савезне Републике Југославије, а у вези са
Законом о прелажењу државне границе и кретању у граничном појасу („Службени
лист СФРЈ“, бр. 34/79, 56/80 и 53/85), Савезно извршно веће доноси
 
 
УРЕДБУ

о 
одређивању граничних прелаза и контроли прелажења државне границе
„Службени
лист СРЈ”, број 2 од 1. маја 1992.
 
 
I.
Гранични прелази
 
Члан
1.
За прелажење државне
границе Савезне Републике Југославије (у даљем тексту: државна граница) према
Републици Босни и Херцеговини, Републици Македонији, Републици Хрватској и
територијама под заштитом Уједињених нација одређују се следећи гранични
прелази, и то:
а) на делу државне
границе према Републици Босни и Херцеговини: друмски прелази – Сремска Рача,
Јамена, Бадовници, Трбушница, Мали Зворник, Мали Зворник-Стари мост, Љубовија,
Бајина Башта, Котроман, Увац, Метаљска, Крстац, Шћепан Поље, Враћеновићи и
Илијино Брдо; железнички прелази – Сремска Рача и Мали Зворник;
б) на делу државне
границе према Републици Македонији: друмски прелази – Прохор Пчињски, Прешево,
Ђенерал Јанковић и Глобочица; железнички прелази – Прешево и Качаник;
в) на делу државне
границе према Републици Хрватској: друмски прелаз – Дебели Бријег;
г) на делу државне
границе према територијама под заштитом Уједињених нација: друмски прелази –
Батровци, Бачка Паланка, Богојево и Бездан; железнички прелази – Шид и
Богојево.
 
II.
Контрола прелажења државне границе
 
Члан
2.
Контрола прелажења
државне границе, у смислу ове уредбе, вршиће се у складу са савезним законом и
прописима донетим на основу њега, ако овом уредбом није друкчије прописано.
 
Члан
3.
Државна граница
према Републици Босни и Херцеговини, Републици Македонији, Републици Хрватској
и територијама под заштитом Уједињених нација може се прелазити само на
граничним прелазима утврђеним овом уредбом са важећом југословенском или
страном путном исправом, личном картом, а за лица која немају обавезу да је
поседују и другом исправом о идентитету.
За прелажење државне
границе, југословенском држављанину – војном обвезнику потребно је и одобрење
надлежног војног органа.
 
Члан
4.
Овлашћено службено
лице надлежног органа спречиће уношење у Савезну Републику Југославију или изношење
из Савезне Републике Југославије робе или других ствари чије је уношење или
изношење забрањено, као и ефективног новца или девиза преко дозвољеног износа.
 
III.
Завршне одредбе
 
Члан
5.
О спровођењу ове
уредбе стараће се Савезни секретаријат за унутрашње послове, у сарадњи са
Савезном управом царина и Министарством за унутрашње послове Републике Србије и
Министарством за унутрашње послове Републике Црне Горе.
Савезни секретар за
унутрашње послове донеће прописе за спровођење ове уредбе.
 
Члан
6.
Ова уредба ступа на
снагу наредног дана од дана објављивања у „Службеном листу СРЈ".
 

Савезно извршно веће
Е. п. бр. 157
30. априла 1992.
године
Београд
Потпредседник,

Александар Митровић,
с. р.