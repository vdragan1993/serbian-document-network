На основу члана 55. став 2. и члана 221. став 1. тачка 1) Закона о здравственом осигурању („Службени гласник РС”, бр. 107/05, 109/05 – исправка, 57/11, 110/12 – одлука УС и 119/12), 
Управни одбор Републичког фонда за здравствено осигурање, на седници одржаноj 20. марта 2014. године, донео је
 
ПРАВИЛНИК
о утврђивању цена за лабораторијске здравствене услуге на примарном, секундарном и терцијарном нивоу здравствене заштите
"Службени гласник РС", број 36 од 28. марта 
				2014.
  
Члан 1. 
Овим правилником утврђују се цене за лабораторијске здравствене услуге на примарном, секундарном и терцијарном нивоу здравствене заштите из Правилника о Номенклатури лабораторијских здравствених услуга на примарном, секундарном и терцијарном нивоу здравствене заштите („Службени гласник РС”, број 59/12).
Члан 2.
Цене услуга из члана 1. овог правилника, одштампане су уз овај правилник и чине његов саставни део. 
Члан 3.
Даном ступања на снагу овог правилника престаје да важи Одлука о заједничким критеријумима и мерилима за утврђивање цена здравствених услуга („Службени гласник СР Србије”, број 3/91). 
Члан 4.
По добијању сагласности министра надлежног за послове здравља, овај правилник ступа на снагу наредног дана од дана објављивања у „Службеном гласнику Републике Србије”, а примењује се на фактурисање лабораторијских здравствених услуга почев од 1. јануара 2014. године. 
01/2 број 450-1479/14
У Београду, 20. марта 2014. године
Управни одбор Републичког фонда за здравствено осигурање
Председник,
др Рајко Косановић, с.р.