ЗАКОН

о задужењу


Србије и


Црне


Горе код


Међународног 
удружења за развој 

(Пројекат енергетске 
ефикасности у Србији)

"Службени лист СЦГ", број 25 од 28. маја 2004.

 

 

Члан
1.

Србија и Црна Гора
задужиће се у износу од 14.100.000,00 SDR (четрнаест милиона сто хиљада
специјалних права вучења) код Међународног удружења за развој, ради финансирања
Пројекта енергетске ефикасности у Србији.

 

Члан
2.

Задужење из члана 1.
овог закона извршава се закључивањем Споразума о кредиту за развој (Пројекат
енергетске ефикасности у Србији) између Србије и Црне Горе и Међународног
удружења за развој.

 

Члан
3.

Србија и Црна Гора и
Република Србија обавезују се да, у року од 30 дана од дана ступања на снагу
овог закона, потпишу Уговор о преносу средстава и одговорности за реализацију
Пројекта енергетске ефикасности у Србији.

 

Члан
4.

Србија и Црна Гора
обавезује се да отвори и одржава Специјални (депозитарни) рачун у комерцијалној
банци у EUR, под условима који су задовољавајући за Међународно удружење за
развој, са искључивом наменом повлачења средства кредита из члана 1. овог
закона.

 

Члан
5.

Република Србија
обавезује се да у року од 30 дана од дана ступања на снагу овог азкона изда
Србији и Црној Гори контрагаранцију којом ће гарантовати уредну отплату
кредита.

 

Члан
6.

Ради измиривања
обавеза из овог закона, Република Србија дужна је да обезбеђује средства за
уредну отплату обавеза по Споразуму о кредиту за развој из члана 2. овог
закона, а у складу са Уговором о преносу средстава и одговорности за
реализацију Пројекта енергетске ефикасности у Србији из члана 3. овог закона.

Средства из става 1.
овог члана Република Србија преноси на посебан рачун Србији и Црне Горе код
Народне банке Србије, са искључивом наменом отплате обавеза из овог закона.

 

Члан
7.

Србија и Црна Гора
измириваће све обавезе према Међународном удружењу за развој по основу
средстава из члана 6. овог закона, а под условима и роковима утврђеним
Споразумом о кредиту за развој из члана 2. овог закона.

 

Члан
8.

Курсне разлике које
могу настати у вези са измиривањем обавеза, у смислу овог закона, сноси
Република Србија.

 

Члан
9.

Народна банка Србије
наплаћује од Републике Србије трошкове за трансфер средстава за отплату обавеза
Међународном удружењу за развој, као и провизију за услуге које пружа у смислу
овог закона.

 

Члан
10.

Овај закон ступа на
снагу наредног дана од дана објављивања у "Службеном листу СЦГ".