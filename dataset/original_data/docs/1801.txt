На основу члана 35. став 2. Закона о порезу на доходак грађана („Службени гласник РС”, бр. 24/01, 80/02, 80/02 – др. закон, 135/04, 62/06, 65/06 – исправка, 31/09, 44/09, 18/10, 50/11, 91/11 – УС, 93/12, 114/12 – УС, 47/13, 48/13 – исправка и 108/13), члана 17. став 4. и члана 24. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12 и 7/14 – УС), 
	
Министар финансија доноси
 
ПРАВИЛНИК 
	
о начину на који предузетници у пореском билансу исказују трансферне цене

	"Службени гласник РС", број 20 од 21. фебруара 2014.
 
Члан 1.
Овим правилником ближе се уређује начин на који порески обвезници – предузетници, који воде пословне књиге по систему простог или двојног књиговодства, у пореском билансу исказују трансферне цене и цене трансакција утврђене по принципу „ван дохвата руке”.
Члан 2.
Предузетници из става 1. овог правилника уз порески биланс подносе документацију о трансакцијама са повезаним лицима у форми извештаја, односно извештаја у скраћеном облику, у складу са Правилником о трансферним ценама и методама које се по принципу „ван дохвата руке” примењују код утврђивања цене трансакција међу повезаним лицима („Службени гласник РС”, бр. 61/13 и 8/14).
Члан 3.
Овај правилник ступа на снагу наредног дана од дана објављивања у „Службеном гласнику Републике Србије”.
 
Број 110-00-58/2014-04
У Београду, 18. фебруара 2014. године
Министар, 
Лазар Крстић, 
	с.р.